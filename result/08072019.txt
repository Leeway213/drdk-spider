https://www.dr.dk/nyheder/indland/minister-stil-bloggere-til-ansvar-indhold

IndlandMinister: Stil bloggere til ansvar for indholdStod det til Socialdemokratiet skal bloggere pålægges redaktøransvar for at forhindre opslag om selvmord.
De sociale medier er uden for dansk lovgivnings rækkevidde, siger børne- og undervisningsminister Pernille Rosenkrantz-Theil.
Men den enkelte blogger kan blive underlagt de etiske regler, der gælder for pressen, lyder hendes forslag.
08.
juli 2019 kl.
23.
48 | opdateret 09.
juli 2019 kl.
14.
53Bemærk: artiklen er mere end 30 dage gammelLæs opProfiler på sociale medier med mange følgere skal underlægges de presseetiske regler, mener børne- og undervisningsminister Pernille Rosenkrantz-Theil (S).
- Vi har haft redaktøransvar, lige så længe den trykte presse har eksisteret.
- Derfor burde det være lige for, at man også får defineret regler for, hvad man kan og må, hvis man har en meget stor gruppe af følgere på de sociale medier, siger Pernille Rosenkrantz-Theil.
Meldingen kommer i kølvandet af, at den kendte blogger Fie Laursen har lagt et selvmordsbrev på sin Instagram med 335.
000 følgere.
Brevet, der fik omkring 30.
000 likes og 8000 kommentarer, nåede at ligge på det sociale medie i knap to døgn, inden det mandag middag blev taget ned.
Sociale medier uden for rækkeviddeBroren til Fie Laursen, Boris Laursen, oplyste i weekenden - også på Instagram, at Fie Laursen er udenfor livsfare.
Ifølge Pernille Rosenkrantz-Theil ligger den juridiske lovgivning omkring giganter såsom Facebook og Instagram uden for dansk lovgivnings rækkevidde.
I stedet skal den enkelte bag kanalen ifølge Pernille Rosenkrantz-Theil stilles til ansvar.
I dette tilfælde Fie Laursen.
- Så ville hun (Fie Laursen, red.
) kunne blive stillet til ansvar over for straffeloven i forbindelse med at lægge ting op, der går på tværs af de presseetiske regler, der påhviler en redaktør, siger ministeren.
Selvmord bør ikke omtalesI de presseetiske regler står blandt andet, at selvmord og selvmordsforsøg ikke bør omtales, medmindre klar almen interesse kræver eller begrunder offentlig omtale, og i så fald bør omtalen være så skånsom som mulig.
- Det opslag burde aldrig være bragt.
På TV2 eller Ekstra Bladet havde man vidst, at det (opslagets indhold, red.
) var uden for rammerne, og det er jo derfor reglerne virker, fordi de er forebyggende, siger hun.
Instagram oplyser i en skriftlig kommentar, at det tilstræber at finde den svære balance mellem, at folk skal kunne dele opslag om selvmord, eller om opslagene skal fjernes, hvis det udgør en risiko for at skade andre.
Hvis du går med selvmordstanker, kan du kontakte Livslinien på telefon 70 201 201.
Det fremgik tidligere af artiklen, at opslaget havde fået 30.
000 kommentarer og 8000 likes, det var omvendt: Brevet fik omkring 30.
000 likes og 8000 kommentarer, inden det mandag middag blev taget ned.
/ritzau/FacebookTwitterKopier linkEmner:Pernille Rosenkrantz-Theil (politiker)|Socialdemokraterne|Instagram|Sundhed og velvære|Etik




https://www.dr.dk/nyheder/indland/analytiker-om-danske-banks-nedjustering-det-var-forventet

Hvidvask i Danske BankSe temaIndlandAnalytiker om Danske Banks nedjustering: 'Det var forventet'Pres på renten, hvidvaskforebyggelse og kompensation til gebyrramte kunder har presset banken.
Danske Banks forventninger for 2019 nedjusteres til et resultat efter skat på 13-15 milliarder kroner mod tidligere 14-16 milliarder kroner.
Af Sandra Meersohn Meinecke08.
juli 2019 kl.
22.
32Bemærk: artiklen er mere end 30 dage gammelLæs opDanske Bank forventer at nedjustere deres resultat for 2019 efter skat med en milliard kroner - fra 14-16 milliarder kroner til 13-15 milliarder kroner.
Det oplyser Danske Bank i en fondsbørsmeddelelse, ti dage før de fremlægger deres halvårsregnskab.
Nedjusteringen i Danske Banks regnskab kommer ikke som en overraskelse, lyder det fra Mikkel Emil Jensen, som er aktieanalytiker hos Sydbank.
- Mange af årsagerne til de her nedjusteringer er velkendte årsager, siger han og nævner pres på rentemarginalen, meget lav aktivitet og indtjening på handelsaktiviteterne og høje omkostninger.
- Det er alt sammen noget, som har presset banken i en periode nu, men det har bare vist sig, at de i andet kvartal er blevet presset mere end, de havde forventet, siger Mikkel Emil Jensen, som tilføjer, at hans egne beregninger også lå i den lave ende af de forventede 14-16 milliarder kroner.
Men selv om det ikke er overraskende, så er nedjusteringen på en milliard "et symptom på, at der er flere udfordringer i banken i øjeblikket".
Høje omkostninger på hvidvask-forebyggelseDet er særligt på omkostningerne, at årsagen til nedjustering skal findes, mener analytikeren.
Danske Bank har nemlig været nødt til at investere mere end forventet i IT, digitalisering og nye ansættelser for at sikre hvidvaskforebyggelse i banken.
- Investeringerne i hvidvaskforebyggelse er gjort på Danske Banks eget initiativ, for at sikre at der ikke sker lignende hændelser, siger Mikkel Emil Jensen.
Af samme grund har banken ændret sine forventninger til omkostningerne til 25,5 - 26 milliarder kroner mod tidligere 25 milliarder.
- Det omkostningspres var analytikerne godt klar over, men presset er bare mere omfattende end forventet.
Banken kompenserer kunder efter gebyr-skandalenI sidste måned kom det frem, at Danske Bank havde fået 87.
000 kunder til at investere i den såkaldte Flexinvest Fri med alt for høje aftalegebyrer og i nogle tilfælde også forventet negativt nettoafkast.
Det afledte en massiv kritik fra Finanstilsynet, og Danske Bank lovede at betale de 87.
000 berørte Flexinvest Fri-kunder godtgørelse inden udgangen af 2019.
Læs også:Korrespondent om Danske Banks gebyrsag: 'Det kunne næsten ikke være værre'En udgift som i andet kvartal, ifølge Mikkel Emil Jensen, ligger på 400 millioner kroner.
- De nævner det ikke selv i deres meddelelse, men det kan jo godt være, at de her 400 millioner har været tungen på vægtskålen i forhold til den her nedjustering.
Han tilføjer, at det uanset hvad, er "dårlig timing" for banken i en periode, hvor der er i forvejen er meget pres på omkostningerne.
Men selv om en milliard er mange penge, så er det i Danske Bank kontekst noget, som nemt kan håndteres, understreger han.
- Banken er stadig veldreven, trods nedjusteringer og udfordringerne i markedet.
FacebookTwitterKopier linkEmner:Danske Bank|Pengeinstitutter|Økonomi|Erhverv|Finanstilsynet




https://www.dr.dk/nyheder/indland/leder-af-sikret-institution-jeg-overvaager-nok-unge-ulovligt

IndlandLeder af sikret institution: 'Jeg overvåger nok unge ulovligt'Ny lov om tv-overvågning kan i praksis ikke overholdes, lyder det.
Lars Emil Andersen, leder af den sikrede døgninstitution Grenen i Østjylland, tvivler på, at overvågningen på stedet overholdet loven.
Af Louise Dalsgaard, Emma Toft og Mette Mayli Albæk08.
juli 2019 kl.
21.
22Bemærk: artiklen er mere end 30 dage gammelLæs opTv-overvågning i billardrummet, klasselokalet og sofastuen har i et halvt år været virkeligheden på landets sikrede institutioner.
Målet er at skabe tryghed og forebygge kriminalitet på institutionerne, hvor udsatte unge bor, hvis de har et misbrug, står på kanten af en kriminel løbebane, er sigtet for kriminalitet eller har en dom med i bagagen.
Men nu viser det sig, at videoovervågningen nogle steder formentlig foregår ulovligt.
Det fortæller Lars Emil Andersen, leder af den sikrede døgninstitution Grenen i Østjylland.
For de sikrede institutioner skal overvåge nogle af de unge, som bor på institutionerne, mens andre unge ikke må overvåges.
- De unge, der er anbragt på delvist lukkede vilkår, skal jeg overvåge.
Men unge på åbne vilkår må jeg ikke overvåge – selvom de er lige så kriminalitetstruede som de andre, siger Lars Emil Andersen, der kalder det absurd.
Læs også:Skarp kritik af massiv tv-overvågning mod børn og unge på institutionerSvært at opdele de ungePå de sikrede institutioners fællesarealer spiller alle unge fra begge grupper for eksempel bordfodbold sammen.
De modtager også undervisning sammen i naturfagslokalet, har aktiviteter sammen i træværkstedet og spiller bold i gymnastiksalen.
- Hvis vi skulle efterleve loven 100 procent, så skulle vi tegne en streg i midten af gymnastiksalen og have et kamera, der kun optager den ene halvdel af de unge, siger lederen af Grenen, Lars Emil Andersen.
Han forestiller sig, hvordan unge fra de åbne afdelinger skal opholde sig på uovervågede banehalvdel, mens unge på delvist lukkede vilkår opholder sig på den anden halvdel.
- Rent praktisk giver det ikke nogen mening, lyder det.
•En sikret døgninstitution må have yderdøre og vinduer konstant låst af.
•Den kan bestå af åbne afdelinger, delvis lukkede afdelinger og eventuelt særligt sikrede afdelinger.
•Det er kommunen, der afgør, på hvilke vilkår et barn mellem 10-17 år anbringes.
•De unge har domme, ungdomssanktioner, sidder i varetægt eller er anbragt af kommunen, fordi de er kriminalitetstruede eller til fare for omgivelserne.
Ønsker ændrede reglerPå Grenen er der plads til over 30 udsatte unge, som kan bo på forskellige afdelinger - enten de to åbne afdelinger, de to sikrede afdelinger eller den særligt sikrede afdeling.
Og på de åbne afdelinger kan der både bo unge, der er anbragt på det, der kaldes åbne vilkår, og unge, der er anbragt på delvist lukkede vilkår.
Derfor har døgninstitutionens leder et ønske til politikerne.
- Vores behov er, at politikerne tillader, at når der er tale om kriminalitetstruede unge, så må der foregå tv-overvågning, uanset om de er på åbne eller delvist lukkede vilkår, siger Lars Emil Andersen.
Hvis ikke institutionen får lov til at overvåge alle de unge, så vil det ødelægge muligheden for at arbejde med de unge, der ofte har samme behandlingsbehov, uanset hvilke vilkår de bor på, mener han.
- Det vil jo betyde, at vi skal flytte nogle unge fra de omgivelser, de bor og bliver undervist i lige nu, fordi de ikke må overvåges, men det må deres nabo godt, fortæller døgninstitutionens leder.
Overvågning brugt tre gangeDer er et eksternt firma, der har adgang til overvågningsmaterialet på Grenen.
Det lagres i 30 dage og bliver kun hentet frem, hvis der er overvejelser om at anmelde noget til politiet.
Det har kun været aktuelt tre gange på Grenen og to andre institutioner, som Lars Emil Andersen leder.
- Derfor har vi egentlig ikke brug for tv-overvågning i vores daglige virke, siger Lars Emil Andersen.
På gangene uden for værelserne, hvor de unge bor, vil han til gengæld gerne kunne overvåge om natten.
Også for dem, der bor på åbne vilkår.
- De unge forlader deres værelser om natten, opsøger hinanden og har en adfærd, som er skadelig eller kriminel enten på grund af misbrug eller voldelige overgreb, siger han og tilføjer:- Der har vi brug for tv-overåvgning, så vi kan opdage og forhindre det hurtigt.
Sikrede institutionerBørn og unge kan anbringes i sikrede døgninstitutioner af strafferetlige, socialretlige eller udlændingeretlige årsager.
En sikret døgninstitution er en døgninstitution med en eller flere afdelinger, hvor det er tilladt at have yderdøre og vinduer konstant aflåst.
Sikrede institutioner kan også have særligt sikrede afdelinger.
Særligt sikrede afdelinger er målrettet børn og unge, som er voldelige eller har psykisk afvigende adfærd.
Særligt sikrede afdelinger skal være fysisk adskilt fra almindeligt sikrede afdelinger.
15-17-årige varetægtsfængslede eller dømte anbringes i videst muligt omfang i de sikrede døgninstitutioner – ikke i fængslerne.
Der er otte sikrede døgninstitutioner i Danmark.
Kilde: Folketingets OmbudsmandRadikale kræver svar fra ministerenDen nye lov om overvågning blev gennemført af den forhenværende regering med stemmer fra Dansk Folkeparti og Socialdemokratiet.
Men den nye regerings støttepartier var imod.
- Det er et dårligt redskab.
Jeg tror, at sikkerhed og tryghed kan skabes på mange andre måder end med massiv kameraovervågning, siger De Radikales retsordfører, Kristian Hegaard.
Han vil nu have justitsminister Nick Hækkerup (S) til at svare på, om loven overhovedet bliver overholdt.
- Vi skal til bunds i den her sag, og jeg synes, at justitsministeren må give nogle svar på, om loven bliver overholdt, og hvorfor de ser det som nødvendigt at overvåge børn så massivt.
Retsordfører for De Konservative Naser Khader mener, at institututionerne selv må finde en løsning og sørge for at overholde loven.
- Man må ikke overvåge ulovligt.
Hvis der er nogle personer, som ikke skal overvåges, så må man ikke.
Så min opfordring det er, at man skal følge loven, siger han.
Justitsminister Nick Hækkerup (S) har ikke ønsket at kommentere sagen.
FacebookTwitterKopier linkEmner:Kristian Hegaard (politiker)|Naser Khader (politiker)|Socialdemokraterne|Kriminalitet|Jylland




https://www.dr.dk/nyheder/politik/ny-boligminister-vil-undga-ordet-ghetto

Regeringens ghettoudspilSe temaPolitikNy boligminister vil undgå ordet 'ghetto'Kaare Dybvad vil ikke være med til at stemple udsatte boligområder.
Regeringen offentliggør hvert år en ghettoliste.
Gadehavegård i Høje Taastrup er blandt andre vejnavne på ghettolisten.
(Arkivfoto).
08.
juli 2019 kl.
22.
02Bemærk: artiklen er mere end 30 dage gammelLæs opDet bør være slut med at bruge ordet "ghetto" om de udsatte boligområder, mener boligminister Kaare Dybvad (S).
- Som minister vil jeg som noget af det første stoppe med at bruge ghetto som begreb, siger han til Politiken.
- Når man har været derude og set folk kæmpe for at få tingene til at hænge sammen, er det tydeligt, at det påvirker dem at bruge det negative udtryk.
Og jeg vil som minister ikke stemple dem, lyder det.
Boligministeren understreger desuden, at han står ved den samlede pakke af såkaldte ghettolove, som blev vedtaget sidste år.
Der indgår ordet ghetto mange gange, og der opdeles ghettoerne i kategorier som hårde ghettoområder, ghettoområder og udsatte boligområder.
- Vi kan ikke ændre formuleringerne i lovene.
Jeg tror heller ikke, at sproget betyder alt, men det gør noget, udtrykker Kaare Dybvad.
Pia K.
: Regeringen er konfliktskyDansk Folkepartis udlændingeordfører, Pia Kjærsgaard, mener, at det er et udtryk for, at regeringen er konfliktsky.
- Det er led i regeringens tiltag for at bløde udlændingepolitikken op.
Ghetto er blevet det almindelige ord, hvorfor må vi så ikke bruge det?
, siger hun ifølge Politiken.
Hos organisationen Danmarks Almene Boliger, glæder man sig over signalværdien fra den nye boligminister.
- Det vil vores beboere blive rigtig glade for.
Det er selvmodsigende at tale områder ned, som man arbejder med at bygge op.
Og man skal huske: Det er faktisk folks hjem, siger Bent Madsen, direktør i Danmarks Almene Boliger til avisen.
- Vi har arbejdet på i mange år, at man ikke skal bruge ordet, så vi er rigtig glade for, at der bliver taget nogle skridt til, at man ikke skal bruge ordet ghetto, som er stigmatiserende, siger direktøren til Ritzau.
/ritzau/FacebookTwitterKopier linkEmner:Kaare Dybvad (politiker)|Pia Kjærsgaard (politiker)|Socialdemokraterne|Socialforhold|BL - Danmarks Almene Boliger




https://www.dr.dk/nyheder/regionale/fyn/tyve-loeb-med-container-fuld-af-jordproever-fra-arkaeologisk-udgravning

FynTyve løb med container fuld af jordprøver fra arkæologisk udgravningØhavsmuseet i Faaborg har fået stjålet en container fra deres arkæologiske udgravning i Årslev.
En container fuld af jord fra en arkæologisk udgravning er blevet stjålet fra Årslev på Fyn.
Af Sandra Meersohn Meinecke08.
juli 2019 kl.
21.
21 | opdateret 09.
juli 2019 kl.
10.
41Bemærk: artiklen er mere end 30 dage gammelLæs opOpdateret tirsdag kokken 10.
40: Containeren er nu fundet.
Da arkæologerne fra Øhavsmuseet i Faaborg mødte på arbejde mandag morgen, blev de noget overraskede.
I seks måneder har de arbejdet ved en udgravning i Årslev, hvor de har samlet blandt andet jordprøver og keramikskår.
Der var intet i containeren, som har nogen værdi for andre end os.
Men vi har fået stjålet mange timers arbejde.
Nina Boutrup, arkæologDem har de haft opbevaret i en container i nærheden.
Men mandag morgen var containeren med de værdifulde jordprøver stjålet.
- Det er jo nok en ret skuffet tyv, for containeren var fuld af poser med jord, siger arkæolog Nina Boutrup, som sidst så containeren, da hun låste den af og gik på weekend i fredags.
- Der var intet i containeren, som har nogen værdi for andre end os.
Men vi har fået stjålet mange timers arbejde, siger hun.
Jordprøverne skulle bruges til at datere nogle af de anlæg og huskontruktioner, som arkæologerne arbejdede ved.
I seks måneder har arkæologer arbejdet ved en udgravning i Årslev, men i weekenden blev en del af deres arbejde væk, da en container med jordprøver blev stjålet.
Arkæolog Nina Boutrup håber på, at der er nogen, som ser containeren og kontakter politiet.
For selv om det bare ligner jord, så er det mange timers arbejde, der ligger i containeren, forklarer hun.
1 / 2I seks måneder har arkæologer arbejdet ved en udgravning i Årslev, men i weekenden blev en del af deres arbejde væk, da en container med jordprøver blev stjålet.
1 / 2Arkæolog Nina Boutrup håber på, at der er nogen, som ser containeren og kontakter politiet.
For selv om det bare ligner jord, så er det mange timers arbejde, der ligger i containeren, forklarer hun.
2 / 2- Vi har heldigvis løbende kørt prøver og fund tilbage til museet.
Og flere af vores fund har vi billeder af, men hvis vi ikke får containeren igen, så kan vi ikke sidde med jorden mellem hænderne og undersøge det nærmere.
Nina Boutrup og hendes kollegaer har meldt tyveriet til politiet og har været rundt i området og hørt hundeluftere og naboer, hvornår de sidst husker at have set deres container.
- En enkelt kunne fortælle, at den stadig stod der lørdag, men ellers ved vi ingenting.
Nu håber vi på, at nogen på Fyn ser den og ringer til politiet, siger Nina Boutrup.
Nina Boutrup fortæller, at der foruden jord også var nogle skovle og spader og en trillebør i containeren.
Hun gætter på, at tyvene forventede noget andet indhold end jord og graveudstyr.
- Måske troede de, at den var fuld af dyrt værktøj.
FacebookTwitterKopier linkEmner:Faaborg|Øhavsmuseet Faaborg|Tyverier|Historie|Facebook




https://www.dr.dk/nyheder/regionale/bornholm/politiet-intensiverer-jagten-paa-spritbilister-der-ryger-nogle-oeller-og

BornholmPolitiet intensiverer jagten på spritbilister: 'Der ryger nogle øller og Bacardi Breezers ned i det gode vejr'Sommermånedernes fester får politiet til at rette blikket mod fulde bilister på de danske veje.
Politiet er på jagt efter spiritusbilister i juli måned.
Sommermåneden er nemlig en af de måneder, hvor der bliver drukket allermest, og derfor målretter politiet også sin indsats mod de fulde bilister.
Af Morten Søgård Volff08.
juli 2019 kl.
20.
55Bemærk: artiklen er mere end 30 dage gammelLæs opDer er nogle, som vil mene, at sommeren hænger sammen med et stort glas øl, et iskoldt glas rosé og en velsmagende drink.
Men et glas - kan hurtigt blive et glas for meget.
7 gode råd til at stoppe en potentiel spritbilistFortæl ham/hende, at du har det skidt med, at han/hun kørerForsøg at tale ham/hende fra at køre og tag evt.
bilnøglerneAllier dig med andre, så I er flere, der kan støtte hinandenRing efter en taxa og lån evt.
ham/hende penge til taxaenTilbyd overnatningGiv et lift, hvis du ikke selv har drukketHvis han/hun alligevel kører: Ring til politiet på 114Kilde: Rådet for Sikker TrafikDerfor har landets politikredse sat ekstra ind for at få fanget de spritbilister, der kører ud på vejene i denne måned.
Heriblandt på Bornholm.
- Folk er ude og hygge sig i det gode vejr.
Der ryger nogle øller og Bacardi Breezers ned, og det er ikke alle, som lader bilen stå.
Derfor sætter vi ekstra ind, siger leder af færdselspolitiet på Bornholm Michael Winsløw.
Folk er ude og hygge sig i det gode vejr.
Der ryger nogle øller og Bacardi Breezers ned, og det er ikke alle, som lader bilen stå.
Derfor sætter vi ekstra ind.
Michael Winsløw, færdselsleder hos Bornholms Politi.
Det betyder helt konkret, at færdselsfolkene i Bornholms Politi udelukkende kører efter bilister, som har en alt for høj promille, og der kan være brug for den ekstra indsats her i sommermånederne.
Sidste sommer sigtede politiet 1.
163 personer i alt for spritkørsel i juni og juli måneder - på Bornholm var det 15 personer.
Det tal er for højt, lyder det fra den bornholmske færdselsleder:- Det er for mange, og der er nok en hel del flere, fordi der er også nogle bilister, vi ikke får fat i, siger Michael Winsløw.
Klar til et pust?
Landets betjente er ikke de eneste, der forsøger at minde bilisterne om den farlige cocktail, som alkohol og bilkørsel udgør.
For rundt omkring i landet er der opstillet gule plakater, der er udformet som et alkometer, der retorisk spørger bilisterne, om de er ”klar til et pust?
”Det sker som et led i Rådet for Sikker Trafik, Trygfonden og 72 kommuners årlige spirituskampagne.
Som noget nyt i år suppleres plakaterne af kampagnefilm i landets biografer og på nettet.
Filmene sætter fokus på dem, som ikke nødvendigvis sætter sig bag rattet med en skyhøj promille, siger Mogens Kjærgaard Møller, der er direktør i Rådet for Sikker Trafik.
For i år handler det i ligeså høj grad om at få fat i dem, som er sammen med spritbilisten, inden bilnøglen sættes i tændingen:- Det er en situation, som alle kender.
Man har en hyggelig fest derhjemme, og pludselig er der en person, som tydeligvis har fået for meget at drikke, der rejser sig.
Så vi kommer med bud på, hvordan man som vært kan håndtere det, siger direktøren.
Klar til et pust?
Står der på denne plakat, som er lavet i samarbejde med Rådet for Sikker Trafik, Trygfonden og 72 kommuner.
 DR Bornholm)For eksempel nævner han, at man bør tage bilnøglen fra den fulde gæst eller rede op for ham eller hende.
For det er vigtigt, at alle tager et ansvar for at undgå en potentiel ulykke på vejene, mener Morgens Kjærgaard Møller.
- Det er frygteligt for ofrene, spritbilisten eller den, som tillod, at chaufføren kørte, så alle bør have en interesse for at stoppe spritkørslen, siger han.
Mogens Kjærgaard Møller er også sikker på, at de tilbagevendende kampagner har bidraget med at reducere antallet af spritbilister og fået ændret befolkningens holdning til spirituskørsel helt generelt:- Der er vist mange, som husker, at man i de glade 70’ere og 80’ere sagde, at man sagtens kunne køre med alkohol i blodet, hvis man bare kørte stille og roligt.
Men i dag har vi skabt en grad af social fordømmelse af spritkørsel, og det skyldes i høj grad kampagnerne, siger han.
FacebookTwitterKopier linkEmner:Mogens Kjærgaard Møller (jurist)|Biltrafik|Bornholm|TrygFonden|Færdselsforseelser




https://www.dr.dk/sporten/cykling/tourdefrance/asgreen-testet-hjernerystelse-det-saa-fint-ud

Tour de FranceAsgreen testet for hjernerystelse: 'Det så fint ud'Tirsdag morgen bliver det afgjort, om Kasper Asgreen fortsætter i Touren.
Første test af hovedet var lovende.
Kasper Asgreen styrtede på tredje etape af Tour de France.
08.
juli 2019 kl.
21.
36 | opdateret 08.
juli 2019 kl.
21.
46Bemærk: artiklen er mere end 30 dage gammelLæs opCykelrytteren Kasper Asgreen er mest bekymret for en mulig hjernerystelse, efter sit styrt på mandagens etape i Tour de France.
Det vigtigste lige nu er, at hovedet er okay, en hjernerystelse er ikke for sjov.
Kasper Asgreen, cykelrytterDen 24-årige Quick-Step-dansker havde hovedpine efter uheldet, hvor han kørte ind i en midterhelle på vejen.
I en sms til TV2 Sport fortæller Asgreen, at han har det bedre, men at han skal testes igen tirsdag morgen før 4.
etape.
- Det vigtigste lige nu er, at hovedet er okay, en hjernerystelse er ikke for sjov.
Jeg har lige lavet en test, som faktisk så overraskende fin ud.
- Laver en mere i morgen tidlig, og så beslutter vi, om jeg starter, skriver Kasper Asgreen til TV2 Sport.
Herunder kan du se Kasper Asgreen, efter han kom i mål på tredje etape.
Danskeren flækkede en tand med mødet med asfalten og havde også skrammer i ansigtet, da han efter etapen blev kørt til hospitalet i en ambulance.
3.
etape blev vundet af Asgreens holdkammerat Julian Alaphilippe efter solokørsel på de sidste 15 kilometer.
Franskmanden overtog samtidig løbets gule førertrøje.
Herunder kan du høre, hvordan Michael Mørkøv oplevede Kasper Asgreens styrt.
/ritzau/FacebookTwitterKopier linkEmner:Julian Alaphilippe (cykelrytter)|Kasper Asgreen (cykelrytter)|Quick-Step Team|Cykelsport|Frankrig




https://www.dr.dk/nyheder/indland/ni-laboratorier-afsloret-i-stor-doping-aktion

IndlandNi laboratorier afsløret i stor doping-aktionPolitiet i 33 lande har optrevlet 17 kriminelle grupper, der har produceret doping til amatørsportsfolk.
3,8 millioner beholdere med doping er blevet beslaglagt af politiet i 33 lande, oplyser Europol mandag.
(Arkivfoto) )08.
juli 2019 kl.
21.
59 | opdateret 08.
juli 2019 kl.
22.
25Bemærk: artiklen er mere end 30 dage gammelLæs opEn fælles politiaktion i 33 lande over hele verden har ført til store dopingfund og flere anholdelser.
Det oplyser EU's politiagentur Europol mandag på sin hjemmeside.
Danmark er et af de lande, der har deltaget i den storstilede operation, som har fået navnet Viribus.
Operationen har haft til formål at optrevle den ulovlige handel med dopingstoffer og medicin.
3,8 millioner beholdereMandag offentliggjorde Europol de foreløbig resultater af indsatsen, der er blevet ledet af politiet i Italien og Grækenland.
Politiet i lande uden for Europa som USA og Colombia har også deltaget.
Det samme har repræsentanter fra medicinalindustrien og Det Internationale Antidopingagentur, Wada.
Arbejdet har ifølge Europol ført til en fangst på 3,8 millioner beholdere med illegale dopingstoffer eller ulovlig medicin.
Derudover er næsten 24 ton steroidpulver blevet beslaglagt.
234 personer arresteretEuropol nævner, at 234 mennesker er blevet arresteret, og at det er lykkedes at optrevle 17 kriminelle grupper.
Samtidig har politiet i den store aktion fundet ni ulovlige laboratorier, hvorfra der er blevet produceret doping eller ulovlig medicin.
Størstedelen af produktionen er foregået i Asien og Østeuropa.
De store mængder doping og medicin har primært været tiltænkt bodybuildere og amatørsportsfolk.
/ritzau/FacebookTwitterKopier linkEmner:Europol|Kriminalitet|EU|Politi|Colombia




https://www.dr.dk/nyheder/viden/kroppen/festivalen-er-forbi-derfor-lider-du-af-roskilde-blues

ROSKILDE FESTIVAL 2019Se temaKroppenFestivalen er forbi: Derfor lider du af 'Roskilde-blues'Din krop trænger til hvile, men dit hoved vil feste videre med dine venner.
Hverdagen melder igen sin ankomst, og det kan føles ensomt.
Kom videre fra din 'Roskilde-blues' med rigeligt søvn, råder søvnforsker.
Af Line Bak Julsgaard08.
juli 2019 kl.
20.
04Bemærk: artiklen er mere end 30 dage gammelLæs opLejrfest, festival-flirt og den legandariske 'orange feeling'.
Er du lige vendt hjem fra Roskilde Festival, skal du måske sige farvel til en uge, hvor du har levet uden hverdagens krav og kun koncentreret dig om at have det sjovt.
Roskilde Festival sluttede i lørdags, og derfor kan du opleve det som en stor omvæltning, når regninger, indkøb og tidsfrister igen bliver en realitet.
Det kan for mange føles ensomt, og nogle bliver endda smådeprimerede efter festivalens rus er aftaget.
Det har fået navnet 'Roskilde-blues', og tilstanden påvirker både dit velbefindende mentalt og fysisk.
Men der er en god forklaring på fænomenet, der kan opstå efter en festlig uge blandt venner.
Forelsket i fællesskabetFørst og fremmest har det noget at gøre med, at vi mennesker er flokdyr, og derfor nyder vi at være en del af et fællesskab.
I virkeligheden ville jeg håbe, at man kunne få lidt mere hverdag ind i Roskilde Festival og lidt mere Roskilde Festival ind i hverdagen.
Torben Bechmann Jensen, Københavns UniversitetIfølge socialpsykolog Torben Bechmann Jensen har vi et grundlæggende menneskeligt behov for at udveksle vores tanker, værdier eller at gøre ting sammen med andre mennesker:- Det er en livsnødvendighed for mennesker at være sammen med andre.
Den eneste måde man kan lære sig selv at kende og få en identitet, er ved at have med andre mennesker at gøre, siger Torben Bechmann Jensen, der blandt andet har forsket i unge og ensomhed på Institut for Psykologi på Københavns Universitet.
Men hvis ikke vores sociale behov bliver dækket, bliver vi ensomme.
Og efter en meget social uge, hvor du har festet med dine venner, kan det opleves ret ensomt at lade festen slutte og kysse farvel til fællesskabet.
- 'Roskilde-blues' kan man sammenligne med at forlade en forelskelse.
Altså at man har været optaget af noget i nogen tid, og pludselig forsvinder det mellem hænderne på en.
På den måde opstår der et sentimentalt savn efter noget, som har været dejligt, siger Torben Bechmann Jensen.
Sov den udOg det er ikke kun din mentale tilstand, der kan føles hærget efter en uge på festival.
Din krop har også et enormt øget behov for at slappe af.
For der er stor sandsynlighed for, at du har sovet væsentligt mindre, end du plejer.
Og det påvirker dit humør, siger søvnforsker fra Københavns Universitet, Birgitte Rahbek Kornum.
- Man bliver nemmere ked af det eller vred, når man er i søvnunderskud.
Og det vil jo typisk indtræffe sidst på ugen, når man har været til festival, siger Birgitte Rahbek Kornum.
Men hun har en løsning til alle smådeprimerede festivals-veteraner.
- Det er faktisk svært at indhente søvnmangel.
Og egentlig skal man erstatte en til en af de timers søvn, man har mistet.
Så hvis du kan sove rigtig længe, er det godt, men ellers kan man sprede timerne ud – og stille og roligt komme tilbage til sig selv, siger Birgitte Rahbek Kornum.
Afslutningen på en festival er altså nødvendig for både hoved og krop.
For festen kan ikke vare evigt, men alligevel kunne man ønske sig, at hverdag og festival kunne forenes.
- Hverdagen for mange unge er blevet alt for reguleret.
Men hvis Roskilde Festival varede tre uger, ville det også være dybt problematisk, fordi det ikke er den måde livet fungerer på.
I virkeligheden ville jeg håbe, at man kunne få lidt mere hverdag ind i Roskilde Festival og lidt mere Roskilde Festival ind i hverdagen, siger Torben Bechmann Jensen.
FacebookTwitterKopier linkEmner:Københavns Universitet|Roskilde Festival|Roskilde|Pop og rock|Sundhed og velvære




https://www.dr.dk/sporten/cykling/tourdefrance/asgreens-laege-kommer-med-positiv-melding-men-toer-ikke-love-danskeren

Tour de FranceAsgreens læge kommer med positiv melding: Men tør ikke love, at danskeren fortsætterKasper Asgreen er efter omstændighederne godt tilpas, men det er stadig ikke helt sikkert, at han vil stille til start i morgen.
Kasper Asgreen Deceuninck - Quick-Step ankommer til hotellet efter undersøgelse på hospitalet efter sit styrt på 3.
etape.
Af Frederik Palle08.
juli 2019 kl.
20.
55 | opdateret 08.
juli 2019 kl.
21.
42Bemærk: artiklen er mere end 30 dage gammelLæs opDet blev en utrolig blandet dag for Kasper Asgreen på 3.
etape af Tour de France.
Først leverede han et eminent arbejde for holdkammeraten Julian Alaphilippe, der også endte med at tage både etapesejr og førertrøjen.
Men kort før slutningen på etapen styrtede danskeren så og slog sit hoved.
Groggy fik Asgreen kæmpet sig i mål, men han blev sendt til tjek efterfølgende på hospitalet.
Deceuninck-Quick Steps læge fortæller om forløbet.
- Vi sendte ham til hospitalet for at blive tjekket.
Her blev hoved, nakke og skulder tjekket, og alt ser ud til at være fint.
Men i aften, i nat og i morgen vil vi tjekke ham igen for at se, om han kan starte, forklarer Philip Jansen.
Se Michael Mørkøvs oplevelse af styrtet- Vi har tjekket for hjernerystelse, som vi altid gør.
Men det kommer vi til at tjekke igen, siger han.
Og det er de kommende tjek, som bliver afgørende for, om Asgreen stiller til start i morgen.
Fordi selvom han har det godt nu, så kan det hurtigt ændre sig, hvis man har en hjernerystelse.
- Vi har vores egen hjernerystelsesprotokol, som vi tjekker igennem for.
Der er ikke en speciel at følge i Tour de France.
Vi har både fulgt vores egen på hospitalet og her til at tjekke, forklarer Philip Jansen.
- Han har det virkelig godt.
Det var et virkelig voldsomt styrt.
Han er en af de mest hårdføre ryttere nogensinde på en cykel, lyder det fra lægen på holdet.
Kasper Asgreen var groggy, da han kom i mål.
- Han er glad for, at Julian Alaphilippe kom i den gule førertrøje, og han leverede et stort stykke arbejde for ham.
Men han er selvfølgelig ikke særlig tilfreds med styrtet.
I morgen venter en flad etape, hvor den anden holdkammerat Elia Viviani vil være blandt favoritterne.
Derfor kan Asgreen også ende med at have en vigtig rolle i morgen.
Men hvis han ikke er helt på toppen, foretrækker holdet nok at give ham lidt ro.
FacebookTwitterKopier linkEmner:Julian Alaphilippe (cykelrytter)|Kasper Asgreen (cykelrytter)|Cykelsport|Quick-Step Team|Frankrig




https://www.dr.dk/nyheder/udland/ny-lov-kan-give-kongresudvalg-indblik-i-trumps-skattepapirer

UdlandNy lov kan give kongresudvalg indblik i Trumps skattepapirerGuvernør underskriver lovændring, der åbner for et indblik i præsidentens selvangivelser og økonomi.
)08.
juli 2019 kl.
19.
01Bemærk: artiklen er mere end 30 dage gammelLæs opDemokraterne i USA's kongres har mandag fået endnu et våben i deres kamp for at få indblik i præsident Donald Trumps økonomi og skattesager.
En lovændring, som guvernør Andrew Cuomo mandag har underskrevet i Trumps hjemstat, New York, baner vej for, at tre bestemte kongresudvalg i Washington kan kræve at få udleveret skattedokumenter fra delstaten.
- Denne lov giver Kongressen mulighed for at fuldføre sine forfatningsmæssige forpligtelser, styrke vores demokratiske system og sikre, at ingen er hævet over loven, siger Cuomo, der selv er demokrat.
Loven træder i kraft med det samme.
Cuomo tilføjer, at den er udarbejdet på en måde, der skal sikre, at der stadig er fortrolighed omkring almindelige menneskers skatteoplysninger.
Det er på forhånd ventet, at Trump vil gå rettens vej for at forsøge at forhindre, at der udleveres dokumenter om hans skattebetaling i New York.
Flere af de demokratiske medlemmer af Kongressen kræver at få indblik i præsidentens økonomi.
Skatteudvalget har lagt sag an mod USA's finansministerium for at få udleveret Trumps selvangivelser for de seneste seks år - både for hans personlige økonomi og hans selskaber.
Trump har lige siden valgkampen op til præsidentvalget i 2016 nægtet at udlevere sine selvangivelser.
Det har medført spørgsmål om, hvad der mon kan læses ud af den mangeårige forretningsmands skattepapirer.
/ritzau/ReutersFacebookTwitterKopier link




https://www.dr.dk/nyheder/penge/darligt-nyt-fra-danske-bank-nedjusterer-forventninger-med-en-milliard

Hvidvask i Danske BankSe temaPengeDårligt nyt fra Danske Bank: Nedjusterer forventninger med en milliardÅrsagen skal blandt andet findes i omkostninger ved bekæmpelse af hvidvask.
Den nedslående melding kommer ti dage før, Danske Bank fremlægger halvårsregnskab.
08.
juli 2019 kl.
20.
23Bemærk: artiklen er mere end 30 dage gammelLæs opDanske Banks forventninger for 2019 nedjusteres til et resultat efter skat på 13-15 milliarder kroner mod tidligere 14-16 milliarder kroner.
Det oplyser Danske Bank i en fondsbørsmeddelelse.
Samtidig har banken justeret sine forventninger til omkostningerne til 25,5-26 milliarder kroner mod tidligere "på omtrent samme niveau som i 2018".
- Nedjusteringen er baseret på ændringer i vores forventninger til andet halvår i år.
Vi forventer nu, at det generelt svage momentum i indtægterne vil fortsætte, siger økonomidirektør Christian Baltzer i meddelelsen.
Bekæmpelse af hvidvask kosterDen udvikling skyldes ifølge Danske Bank primært pres på marginalerne og vilkår på de finansielle markeder, som svage handelsindtægter i andet kvartal viser.
- Dertil kommer øgede omkostninger til compliance og hvidvaskbekæmpelse.
På baggrund af den svage finansielle udvikling vil vi senere på året vende tilbage med en opdatering vedrørende initiativer til forbedring af de finansielle resultater på længere sigt, siger Christian Baltzer.
Resultat på fire milliarder kronerHvad angår udviklingen i andet kvartal af 2019, forventer Danske Bank - på baggrund af de foreløbige tal - et resultat efter skat på cirka fire milliarder kroner.
Indtægter i alt forventes at blive på cirka 11,5 milliarder kroner - herunder er handelsindtægter på cirka 0,8 milliarder kroner og omkostninger på cirka 6,7 milliarder kroner.
Ifølge Danske Bank er kreditkvaliteteten god, og banken forventer nedskrivninger i andet kvartal 2019 på cirka 0,1 milliarder kroner.
/ritzau/FacebookTwitterKopier linkEmner:Danske Bank|Økonomi|Pengeinstitutter




https://www.dr.dk/sporten/cykling/tourdefrance/etapevinder-hylder-styrtet-dansker-jeg-skylder-ham-min-sejr

Tour de FranceEtapevinder hylder styrtet dansker: 'Jeg skylder ham min sejr'Franske Julian Alaphilippe har tankerne hos holdkammeraten Kasper Asgreen, der styrtede på Tourens 3.
etape.
Julian Alaphilippe fik også den gule førertrøje.
08.
juli 2019 kl.
19.
34 | opdateret 08.
juli 2019 kl.
21.
43Bemærk: artiklen er mere end 30 dage gammelLæs opDen nye mand i Tour de Frances gule førertrøje, franskmanden Julian Alaphilippe (Quick-Step), har den danske holdkammerat Kasper Asgreen i sine tanker efter sin sejr på 3.
etape.
Asgreen leverede et godt forarbejde for Alaphilippe, men den 24-årige dansker styrtede på de sidste kilometer, da han ramte en midterhelle på vejen.
- Mine tanker går til ham.
Det berører mig, og jeg håber, at han er okay, siger franskmanden.
- Han gjorde et enormt stykke arbejde både i dag og i holdtidskørslen søndag.
Jeg skylder ham min sejr, og jeg håber på gode nyheder, siger Julian Alaphilippe.
Herunder kan du se Kasper Asgreen, efter han kom forslået i mål.
Kørt på hospitaletKasper Asgreen kom på benene igen efter sit styrt og gennemførte etapen.
At vinde sådan her er den bedste måde, jeg kan begynde denne Tour.
Julian Alaphilippe, cykelrytterEfterfølgende er danskeren blevet fragtet til hospitalet for at blive undersøgt nærmere.
Det er derfor uvist, om han kommer til start på tirsdagens 4.
etape.
Asgreens uheld står i skærende kontrast til den glæde, som Julian Alaphilippe fik skabt blandt sine franske landsmænd, da han vandt etapen efter 15 kilometers solokørsel.
Den 27-årige Quick-Step-kaptajn havde på forhånd udset sig den kuperede 3.
etape, hvor han vidste, at han havde en god chance for at vinde med sit karakteristiske ryk.
- Jeg gjorde nøjagtig, som jeg havde planlagt.
Når noget virker, så skal man nyde det.
- At vinde sådan her er den bedste måde, jeg kan begynde denne Tour.
Muligheden kom helt af sig selv, og jeg skulle bare gribe den, siger han til AP.
Herunder kan du se etapens højdepunkter på 1 minut.
/ritzau/FacebookTwitterKopier linkEmner:Julian Alaphilippe (cykelrytter)|Kasper Asgreen (cykelrytter)|Quick-Step Team|Cykelsport




https://www.dr.dk/nyheder/indland/politiet-efter-spirituskoersel-paa-el-loebehjul-det-er-ganske-skraemmende

IndlandPolitiet efter spirituskørsel på el-løbehjul: 'Det er ganske skræmmende'Københavns Politi har i weekenden sigtet 28 for at køre på el-løbehjul i påvirket tilstand.
El-løbehjulene kan lejes i København, Aarhus, Vejle og Odense.
Af Kevin Ahrens08.
juli 2019 kl.
19.
30Bemærk: artiklen er mere end 30 dage gammelLæs opHvis du tror, at du lige kan tage turen hjem på et el-løbehul, efter at have drukket fadøl i solen, så skal du måske tænke dig om en ekstra gang.
24 personer blev i weekenden sigtet for spirituskørsel i København, mens fire personer blev sigtet for at køre på el-løbehjul under påvirkning af euforiserende stoffer.
Læs også:Politiet sigter 24 for spirituskørsel på el-løbehjul i KøbenhavnOg det antal overrasker Christian Berthelsen, der er politiassistent i Rigspolitiets Nationale Færdselscenter, fordi der har været meget medieomtale om el-løbehjulene.
- Jeg synes, det er ganske skræmmende, at vi faktisk tager så mange for at køre på el-løbehjul i påvirket tilstand, når man tænker på, at man bevæger sig rundt ude blandt andre mennesker, som man kan gøre skade på.
Spirituskørsel på el-løbehjulEl-løbehjul er omfattet af de samme regler for spirituskørsel, som gælder for andre motoriserede køretøjer i trafikken.
Derfor må man højst have en promille på 0,5, hvis man kører på el-løbehjul.
Kører man spiritus-kørsel på et el-løbehjul, er bøden i første omgang på 2.
000 kroner og i anden omgang på 4.
000 kroner.
Tredje gang risikerer man fængsels-straf.
Reglerne er altså ikke de samme som cyklisternes.
Cyklister med sprit i blodet straffes normalt ikke, selvom politiet stopper dem i påvirket tilstand.
Det er dog muligt at få en bøde, hvis man for eksempelvis vurderes at have været til fare for andre trafikanter.
Bange for, at det stikker afEl-løbehjulene er ikke længere kun et fænomen i København, men kan nu også lejes i Aarhus, Vejle og Odense.
Derfor er det også vigtigt at sætte ind netop nu, fortæller Christian Berthelsen.
- Vi vælger at lave kontroller nu, fordi vi kan se, at det er et meget, meget populært køretøj, og det forstår jeg godt, hvorfor det er.
Men vi bliver også nødt til at holde det lidt i hævd med reglerne, fordi det ellers stikker helt af for os, og så bliver det meget svært at kontrollere.
- Alfa og omega for os er at hindre, at der sker uheld, siger han.
I sidste uge lavede Fyns Politi ligesom kollegaerne i København også kontroller, da de fik flere klager om el-løbehjul fra borgere.
Brugere skal sætte sig ind i reglerneNår så mange bliver taget for sprituskørsel på de elektriske løbehjul, kan man stille sig selv spørgsmålet, om politiet har været gode nok til at fortælle om reglerne.
Christian Berthelsen mener dog ikke, at det er politiets opgave at oplyse om reglerne.
- Det er egentlig op til borgerne selv at finde ud af, hvordan reglerne er på området.
Men vi ved også godt, at det ikke lige er noget, man sætter sig ind i som ganske almindelig borger.
Derfor går vi ud og fortæller om det.
Og de mange kontroller den seneste uge i København og Odense bliver langt fra de sidste, fortæller Christian Berthelsen.
- Man kan absolut forvente flere kontroller.
Især om sommeren hvor det er godt vejr.
Så der vil komme flere kontroller i hele landet.
Christian Berthelsen har også nogle opfordringer til brugerne af el-løbehjulene.
- Sæt dig ind i reglerne og tænk over, hvordan du opfører dig i trafikken.
Og sørg for, at du er sikker.
Tag en cykelhjelm på, for det kan være den der redder dig, hvis det går galt.
Færdselsregler på el-løbehjul•Du skal være fyldt 15 år (Nogle udlejningsfirmaer kræver 18 år).
•Du skal følge cykelreglerne.
Dvs.
du skal køre på cykelstien, hvis der er cykelsti og følge cyklistsignaler og -skiltning.
•Du må ikke køre på fortovet, på gangstier eller i fodgængerfelter.
•Du skal give tegn ved sving og stop.
•Der må kun være én person på løbehjulet.
•Du skal køre med lys på hele døgnet.
•Promillegrænsen er 0,5, og der er nulgrænse for ulovlige stoffer.
•Børn under 15 år må kun køre på elektrisk løbehjul i trafikken, hvis barnet er sammen med en voksen på 18 år eller derover, som har kontrol over barnets kørsel.
På lege- og opholdsområder er der dog ikke krav om, at børn på elektrisk løbehjul skal være sammen med en voksen.
•Kilde: Rådet for Sikker TrafikFacebookTwitterKopier linkEmner:København|Fritidsaktiviteter|Politi|Odense|Københavns Politi




https://www.dr.dk/sporten/cykling/tourdefrance/moerkoev-proevede-raabe-asgreen-op-ikke-saerlig-behageligt-se-ham

Tour de FranceMørkøv prøvede at råbe Asgreen op: ’Ikke særlig behageligt at se ham styrte sådan’Michael Mørkøv var lidt rystet, da han var kommet over målstregen efter at have set sin danske holdkammerat styrte.
Af Frederik Palle08.
juli 2019 kl.
18.
51 | opdateret 08.
juli 2019 kl.
21.
44Bemærk: artiklen er mere end 30 dage gammelLæs opEn af de svære sider ved cykelsporten er de mange styrt, der desværre kan være uundgåelige.
I dag var det danske Kasper Asgreen, som røg i jorden i det, der bliver beskrevet som et voldsomt styrt.
Holdkammeraten hos Deceuninck-Quick Step, Michael Mørkøv, så styrtet på meget nært hold, og han var stadig påvirket af situationen, da han krydsede målstregen.
- Jamen, jeg så det.
Faktisk skete det lige foran mig.
Det var et meget grimt styrt.
Jeg har hørt på radioen, at han er på vej nu, og at han skulle være okay, forklarer Michael Mørkøv.
- Det var ikke særlig behageligt at se ham styrte, som han gjorde, lyder det.
Kasper Asgreen er groggy og bliver kørt væk i ambulance for at blive tjekket.
Kasper Asgreen er, som Michael Mørkøv beskriver, kommet over målstregen.
Det gjorde han på etapens sidsteplads, og video fra målområdet viser en ret groggy dansker, der tydeligvis har slået sit hoved i forbindelse med styrtet.
Han kan selv gå, men for en sikkerheds skyld er han blevet kørt til hospitalet i en ambulance for at blive tjekket yderligere.
Der er endnu ikke nogen officiel melding omkring hans situationen.
- Der er en helle midt på vejen, og vi sidder i den her gruppetto og skal egentlig bare rulle til mål.
Og så kører han på midten af vejen, og jeg ser lang tid i forvejen, at han kører direkte imod den, siger Michael Mørkøv.
- Jeg råber også efter ham, men han reagerer overhovedet ikke.
Han kører bare direkte ind i midterhellen, lyder det fra den danske mester.
Også Kasper Asgreens cykel fik en ordentlig tur.
Den var knækket i stellet.
Trods de negative danske nyheder på det belgiske hold, så kan de stadig fejre dagen.
Julian Alaphilippe vandt etapen og tog den gule førertrøje.
FacebookTwitterKopier linkEmner:Julian Alaphilippe (cykelrytter)|Kasper Asgreen (cykelrytter)|Michael Mørkøv (cykelrytter)|Quick-Step Team|Cykelsport




https://www.dr.dk/sporten/oevrig/fuld-fart-frem-uden-bremser-leon-vil-vinde-vm-i-speedway

Øvrig sportFuld fart frem uden bremser: Leon vil vinde VM i speedwayDR Sporten har mødt Leon Madsen til en snak om forventninger, ni hjernerystelser og verdensmesterskabet i speedway.
Af Rasmus Dalgaard08.
juli 2019 kl.
19.
59Læs opVed første øjekast ser Leon Madsen ikke ud af meget, som han kommer gående gennem hotellets lobby dagen før VM-grandprix i den svenske by Hallstavik.
Han rager ikke op i landskabet med sine blot 57 kilo fordelt på 167 centimeter.
Men man skal ikke skue hunden på hårene.
Eller speedwaykøreren på størrelsen.
For når det kommer til at være hurtig på den ovale grusbane, så er han en af de allerbedste i verden.
Leon Madsen er for første gang i karrieren en fast del af VM-grandprix-serien.
- De danske journalister er simpelthen kommet herop.
Det er lidt vildt, siger Leon Madsen til landstræner og firedobbelte verdensmester Hans Nielsen, der også står og venter i lobbyen.
- Det må jo betyde, at vi gør noget rigtigt.
Hans Nielsen blev individuel verdensmester fire gange.
Herunder kan du se, hvordan det gik til i 1987.
Og han har ret.
Den danske presse er for alvor ved at få øjnene op for Leon Madsen og hans præstationer.
Det er svært andet, for de har på det seneste været insisterende og larmende som et godt vrid i gashåndtaget.
I speedway kører man uden bremser, og det samme gør Leon Madsen i sin karriere.
Den 30-årige vejlensers resultater i 2018 gjorde ham svær at komme udenom, da der skulle uddeles wildcard til det fornemme VM-selskab.
Men for Leon Madsen er det ikke nok at være med, smile til kameraet og skrive VM-kører på cv’et.
Han vil mere, og det har han bevist i sæsonens tre første grandprixer, som har resulteret i, at han forud for lørdagens grandprix indtager en delt førsteplads i det samlede klassement.
Skader, skader, skader- Burde du egentlig ikke bare ligge hjemme på sofaen i stedet for at være her?
Det virker som det åbenlyse spørgsmål, efter Leon Madsen over en burger har fortalt om de skader, som speedway-sporten har givet ham gennem hans karrieren.
Her kan nævnes to brækkede arme, to brækkede ben, én brækket nakke, to trykkede nakkehvirvler, ingen muskler i højre skulder, en højre arm, der er tre centimeter kortere end den venstre, samt ni hjernerystelser.
Blå bogNavn: Leon MadsenFødt: 5.
september 1988 (31 år)Bopæl: Gdynia i PolenJob: Professionel speedwaykørerAktuelt: Fast kører i VM-serien 2019VM-grandprix-sejre: To (2019)VM-point i 2019: 109Individuelle meritter:Juniorverdensmester i 2001 (80 cc)Vinder af Ekstra Liga Riders Championship (endagsløb for sæsonens 16 bedste kørere i den stærke polske liga) i 2017Europamester 2018Kilde: Danmarks Motor Union (DMU), speedwaygp.
com og Leon MadsenOg nå ja – så har han også fået erklæret en men-grad på 35 procent, hvilket nok ville sende de fleste danskere på en livslang pension.
Men 30-årige Leon Madsen skal ikke på pension.
Han skal heller ikke hjem på sofaen.
For på trods af en lang karriere, så er han på en måde lige begyndt.
Dette er hans første år som fast kører i VM-serien i speedway, og nu er han her endelig.
- Jeg bliver verdensmester.
Det har været drømmen, lige siden jeg var tre år gammel.
Måske jeg ikke bliver det i år, og det har faktisk aldrig været planen, at jeg skulle det i min debutsæson, men så bliver jeg det i de kommende år.
Jeg skal nok blive det, siger han med et stålfast blik, der ikke ser ud til at lyve, men alligevel skal testes:Men er du god nok til at blive verdensmester?
- Ja, det er jeg.
Det ved jeg, at jeg er.
Og nu har jeg holdet og erfaringen til det, siger Leon Madsen og kigger over på sine tre mekanikere, hvor den ene har fulgt ham i ti år.
Kan du mærke det øgede pres, nu hvor du gør det så godt?
- Nej, det kan jeg ikke.
Kun det fra mig selv.
Der er så mange, der har tvivlet på mig gennem min karriere, så de skal ikke komme og lægge pres på mig nu.
Motorernes sangDet lyder nærmest som en symfoni, når alle motorerne er tændte, og cyklerne står og synger sammen.
Den monotone lyd summer i den svenske sommeraften og bliver kun brudt, når et gashåndtag får en motor til at bryde ud i en solo for en stund, inden den elegant falder ind i koret igen.
Rytterne er ved at gøre sig klar, og i hjørnet står svenske Fredrik Lindgren og sjipper.
Inde i værkstedet laver Leon Madsen nogle Kung Fu-agtige øvelser, hvor mekanikeren lader en møtrik falde, som han skal gribe, inden den rammer jorden.
Håndens reaktionsevne skal sidde lige i skabet, så han får en god start i løbene.
Hør motorerne blive testet i pitten i Hallstavik.
Leon2.
m4aDet giver pote i første heat.
Han flyver af sted og får møvet sig i front på første omgang, og den position holder han hele vejen til det ternede flag.
- Fuck jeg får en god start, mand!
Han knytter næven, vinker til tv-kameraet og tørrer sveden af panden.
Det var en drømmestart, og tre point er i hus.
Polen elsker speedwayI dag kører Leon Madsen kun i Polen, hvor han også bor.
Det er med til at skåne kroppen, og så er det der, pengene og interessen for sporten for alvor er.
Vi taler ikke fodbold-, tennis- eller golfpenge, men stadig så mange penge, at hvis de bedste ryttere gør det godt og tænker sig om, så kan de sikre sig for resten af livet.
- I Polen bliver jeg ofte stoppet på gaden.
De går virkelig op i speedway.
I den polske liga kommer der i snit 11.
000 mennesker, og der er ofte flere, der ser speedway end fodbold i fjernsynet, siger Leon Madsen.
Leon Madsen øverst på podiet efter sejren i Warszawa i årets første grandprix.
Det er en stor kontrast til Danmark, hvor sporten havde sin storhedstid i 70’erne og 80’erne, hvor kørere som Ole Olsen, Hans Nielsen og Erik Gundersen høstede VM-titler på stribe og samlede folk foran fjernsynet lørdag aften.
Sidste gang Danmark havde en verdensmester i speedway, var Nicki Pedersen i 2008.
Men Leon Madsen håber, han kan være med til for alvor at gøre sporten populær igen i hjemlandet, hvor det er de færreste, der stopper ham på gaden for at få en autograf.
- Danskerne behøver ikke at få øjnene op for mig, men jeg håber, jeg kan være medvirkende til, at de får øjnene op for speedway igen, siger han.
Ryggen mod murenEfter sejren i første heat kommer Leon Madsen hurtigt ned på jorden igen.
I andet heat går det galt.
Han kan ikke finde farten, bliver nummer fire og får ingen point på kontoen.
Han er tydeligt påvirket af nedturen, og han råber nogle udefinerbare ord og banker næven i bordet, da han er kommet tilbage til garagen og får genset løbet på tv-skærmen.
Mekanikeren får nogle ord med på vejen, mens han sætter sig og himler med øjnene, inden han tjekker telefonen for at se, hvordan det står til hjemme ved familien.
Hør landstræner Hans Nielsen give sit bud på, hvorfor Leon Madsen gør det så godt.
LeonLyd.
mp3I det tredje heat oversatser han, og det ender med endnu en sidsteplads.
- Jeg bliver lukket inde.
Hold nu kæft noget lort, siger han efter løbet med et smil af den slags, hvor man vist lige så godt kunne græde.
- Cyklen render ikke, som jeg vil, så jeg tager den anden nu.
Hans Nielsen (venstre) og Leon Madsen får en snak mellem heatene.
Leon Madsen har ryggen mod muren.
Med endnu en sidste plads kan han vinke farvel til semifinalen, og det vil være kritisk, hvis polakken Patryk Dudek, som han deler den samlede førsteplads med, slipper videre til semifinalen uden danskeren.
Da løbet bliver skudt i gang igen, får han knoklet sig til en tredjeplads og et enkelt point.
Han er stadig i live i aftenens grandprix, men der skal minimum en sejr til i det sidste heat, hvis han skal i semifinalen.
En fin nok nedturI femte heat viser Leon tænder på sin nye cykel.
Han tager føringen fra start og kører tre point i hus.
- Det var fandeme vigtigt, brøler danskeren ud på engelsk, da han vender tilbage til garagen.
Få sekunder senere bliver det en realitet for Leon Madsen, at han ikke er blandt de otte bedste på aftenen.
Men det tager han ikke så tungt.
Leon Madsens resultater i de fire første grandprixerPolen: 1.
plads - 13 pointSlovenien: 3.
plads - 13 pointTjekkiet: 2.
plads - 14 pointSverige: 9.
plads - 7 point- Jeg føler, at det er sådan en aften, hvor jeg kunne have smidt det hele.
Banen ligger ikke til mig i dag, så det er fint, at Dudek ikke sætter mig med X antal point.
Der er status quo nu, og det er fint, siger han, mens hans flittige polske mekanikere er i gang med at pakke Team Madsen-garagen ned.
- Det er også derfor, jeg siger, at det ikke er planen, at jeg skal vinde i år.
Det her er mit første år, og jeg skal lære banerne at kende.
Vi lærer hele tiden.
- Når jeg kører et skidt grandprix, men alligevel kommer ud på den anden side og stadig fører i det samlede klassement, så kan det ikke være helt skidt.
Der er ingen grund til at banke sig selv i hovedet over det, siger han med et stort smil, inden han trasker ind i omklædningen, så han kan komme hjem til familien.
Næste tur i manegen for Leon Madsen og VM-karavanen er 3.
august i polske Wroclaw, og de kommer forbi Vojens 7.
september.
FacebookTwitterKopier linkEmner:Speedway|Polen|Arbejdsmarked|Sverige|Erik Gundersen (speedwaykører)




https://www.dr.dk/nyheder/kultur/film/antiheltene-er-blevet-forvist-til-streamingtjenesterne-vi-guider-til-de-bedste

BingeSe temaFilm og serierAntiheltene er blevet forvist til streamingtjenesterne: Vi guider til de bedste af demHvis du er kørt træt i de kendte superhelte, er der masser af guld at hente i undergrunden.
Bliv guidet til de bedste serier her.
- For en tegneserie-nørd som mig selv er det næsten uvirkeligt at overvære selv røven af superheltenes fjerde division få sin egen tv-serie, men resultatet er også, at det bliver stadigt mere uoverskueligt at skille skidt fra kanel, skriver Frederik Dirks Gottlieb.
(© Lachlan Moore/Viaplay)Af Frederik Dirks Gottlieb08.
juli 2019 kl.
20.
02Bemærk: artiklen er mere end 30 dage gammelLæs opI biograferne er det de smukke, succesfulde a-liste-superhelte med seje superkræfter, blændende intellekt og hjerter af guld, der hitter.
Men nede i streamingtjenesternes mørke gemmer sig et overflødighedshorn af alternative, skæve superhelte-eksistenser, som er alt andet end egnet for børn.
For en tegneserie-nørd som mig selv er det næsten uvirkeligt at overvære selv røven af superheltenes fjerde division få sin egen tv-serie, men resultatet er også, at det bliver stadigt mere uoverskueligt at skille skidt fra kanel.
Overordnet set har Marvel og Netflix i samarbejde haft stor succes med 'Daredevil', 'Jessica' og' Luke Cage', og DC har underholdt masserne med 'The Flash' og 'Arrow'.
Men disse serier er blot toppen af isbjerget, og kigger man længe nok, finder man serier, der er langt mere interessante, aparte og eksperimenterende.
Her kommer en guide til de bedste alternative superhelteserier, du roligt kan kaste dig over, hvis du er til makaber, finurlig tegneseriestemning langt fra de polerede superhelteuniverser, som vi kender dem fra biografen.
1Doom PatrolApril Bowlby er også kendt for sin rolle i 'Two and a Half Men' og 'The Big Bang Theory'.
(© Bob Mahoney/Warner Bros)En af de mest absurde samlinger af antihelte, som du kan støde på, er uden tvivl 'Doom Patrol'.
Tv-serien, der for nyligt kom på HBO Nordic efter have kørt siden februar i USA, bygger på en gammel DC-tegneserie fra 1963 om en samling af moralsk tvivlsomme typer med alt andet end flatterende 'super'-evner.
Tegneserien 'Doom Patrol' udkom et par måneder før Marvels første hæfte med 'X-Men' og har meget tilfælles med Xaviers kendte samling af mutanter.
Både 'X-Men' og 'Doom Patrol' er nemlig ledet af en faderlig figur i en kørestol, der har som mission at samle et hold af utilpassede unge med superkræfter.
Sammenligningen er svær at komme udenom, men 'Doom Patrol' er om noget en endnu mere broget flok af antihelte - og i den nye tv-serie bliver der ikke holdt noget tilbage.
I afsnit et møder vi blandt andet Cliff Steele (Brendan Fraser) og Rita Farr (April Bowlby), som begge er plaget af moralske skrupler og en fortid fyldt med egoistisk og skruppelløs adfærd.
Racerkøreren Cliff, som hele verden tror omkommer i en trafikulykke efter at have drukket, vågner op som 'Robotman': en robotisk krop tilsat Cliffs hjerne, da det var det eneste, der kunne reddes.
Rita Farr er verdens største skuespillerinde, og hendes attitude er derefter.
Da hun under indspilningerne til en spillefilm i Afrika gør sig uvenner med de lokale ansatte og efterfølgende ved et uheld falder i en flod, hvor ingen gider at redde hende op, bliver hun smittet med en mystisk form for bakterie.
Da hun kommer op af vandet, er den gudesmukke Rita, til hendes kollegaers rædsel, blevet forvandlet til et grotesk monster med et ansigt, der hænger ned til kravebenet.
En tilstand, som kun bryder ud, når hun bliver for selvbevidst og forfængelig.
Derfor holder hun sig i skyggerne og gør ikke det store væsen ud af sig selv.
Figurerne er vanvittigt interessante, og selvom serien er ret fjollet og til tider mere eller mindre bevidst komisk, så er det skønt med en 'superhelteserie', der tager sine figurer seriøst og for alvor kobler personlighed og superkræfter sammen.
'Doom Patrol' kan streames på HBO Nordic og bygger på tegneserien af samme navn fra DC Comics.
2LegionKarakteren Legion stammer fra tegneserien 'X-Men', der handler om en gruppe mutanter, der bruger deres individuelle overnaturlige evner til at bekæmpe forbrydere og superskurke.
(© Viaplay)I årevis er vi blevet fodret med 'X-Men'-film - nogle bedre end andre - men den måske mest vellykkede filmatisering af en figur fra X-universet er professor Charles Xaviers relativt ukendte søn, Legion.
Legion er ikke en nem figur at filmatisere, og derfor er jeg glad for, at det ikke skete på film, men i en serie, hvor der er tid til at opbygge et univers og en karakter, man kan tro på - eller ikke tro på.
For Legion, med det borgerlige navn David Haller, er nemlig diagnosticeret med skizofreni, og vi følger ham i første afsnit på et sindssygehospital, hvor han møder den berøringsangste Sydney Barrett - et navn, der er lånt fra den tidligere Pink Floyd-sanger Syd Barrett, der led af mentale problemer.
De to indleder et forhold, og langsomt begynder det at gå op for Legion, at hans vrangforestillinger måske ikke kun er noget, han forestiller sig, men at han måske er en ekstremt magtfuld mutant med enorme kræfter.
Det er seriemesteren Noah Hawley, som blandt andet står bag den geniale serie 'Fargo', der har konceptueret, skrevet og i udvalgte afsnit instrueret Legion.
Seriens visuelle side er smuk, og den blander 60'er-æstetik med moderne design, mens fortællestilen til tider er abstrakt, uden at man mister fornemmelsen for, hvad der sker.
På den måde er vi totalt på bølgelængde med den forvirrede hovedperson, der ikke ved, hvornår han kan stole på sin egen virkelighedsopfattelse, samtidig med at han langsomt bliver klogere på sig selv og sine evner.
'Legion' kan streames på Viaplay, Xee og Canal Digitals streamingtjeneste og bygger på figuren Legion, som hovedsageligt kan udforskes i 'X-Men'-tegneserierne.
3PreacherPreacher er både navnet på hovedkarakteren og på den tegneserie, serien er baseret på.
(© Lachlan Moore/Viaplay)Okay indrømmet, Preacher er måske ikke så meget en superhelt.
Dog passer figuren, der stammer fra DC Comics' western-inspirerede tegneseriehæfte af samme navn, perfekt ind på denne liste over filmatiseringer af bizarre antihelte, som er en anelse for groteske og underlige til det store lærred.
'Preacher' er udviklet af skuespiller Seth Rogen og instruktør Evan Goldberg, der sammen står bag film som 'This Is the End' og 'The Interview', og handler om Jesse Custer, en præst fra Texas som får overnaturlige evner.
Custer bliver besat af et væsen bestående af en dæmon og en engel, der giver ham både enorme kræfter og en stærk sans for, hvad der er rigtigt og forkert i en verden, som Gud har forladt.
Det lyder alt sammen syret, det er jeg klar over, og jeg har ikke engang introduceret figuren Arseface (røvfjæs).
Måske man bare skal se serien for at forstå, at alt vanviddet faktisk er bundet ret så ubesværet sammen takket være den humor og stærke personinstruktion, som Rogen og Goldberg bringer til det her ellers ret fjollede sideprojekt.
'Preacher' kan streames på Viaplay og bygger på tegneserien fra DC Comics af samme navn.
4The PunisherJon Bernthal spiller krigsveteranen John Castle, der mister sin familie i 'The Punisher'.
(© Cara Howe/Netflix)Udover 'Deadpool'-filmene, så er den nyeste bølge af superhelte-film stort set blottede for blod og hypervold.
Det er sikkert for det bedste, men ikke desto mindre efterlader det et hul i markedet, og heldigvis har Netflix ingen skrupler med at lave en yderst troværdig serie-version af den måske mest voldelige antihelt i Marvels historie, 'The Punisher'.
Jeg hører selv til dem, der langsomt gik død i både 'Luke Cage' og 'Daredevil', og af samme årsag har mange sikkert sprunget 'The Punisher' over, da den foregår i samme Marvel/Netflix-univers.
Men 'The Punisher' er hårdtslående fra første afsnit, og Jon Bernthal som krigsveteranen John Castle, der mister sin familie, har tilpas meget format som skuespiller til, at også de mere stillestående øjeblikke holder min fulde opmærksomhed.
Serien udspiller sig i et krigsveteran-miljø, hvor ikke bare Castle er plaget af fortidens rædsler, men vi følger flere bifigurer, der alle kæmper med traumer og PTSD.
Det var ikke en serie som 'The Punisher', jeg regnede med ville tage så tunge emner op, men det fungerer forbløffende godt og er portrætteret med respekt for virkelighedens veteraner.
På den anden side er 'The Punisher', der først dukkede op i et 'Spider-Man'-hæfte i 1974, udsprunget af den enorme kritik af Vietnamkrigen, hvor han dengang symboliserede den skepsis og vrede, krigen medførte.
'The Punisher' kan streames på Netflix og bygger på den berømte Marvel-tegneserie der først udkom i 1986.
Læs også:Intens og vanvittig: Denne serie er en af de allerbedste lige nu!
FacebookTwitterKopier linkEmner:DC Comics|Netflix|Litteratur|USA|Evan Goldberg (filminstruktør)




https://www.dr.dk/nyheder/regionale/hovedstadsomraadet/tips-tricks-og-faerdselsregler-koebenhavn-sender-folder-paa

København Tips, tricks og færdselsregler: København sender folder på gaden til usikre cykelturisterKøbenhavns Kommune har igen i år udgivet en folder med cykelregler til turisterne.
Stadig flere turister ønsker at cykle på de københavnske cykelstier, når de holder ferie i København.
Af Kristoffer Poulsen og Nikolaj Krogh Bonde08.
juli 2019 kl.
18.
35Bemærk: artiklen er mere end 30 dage gammelLæs opSommeren er højsæson for turister på de københavnske cykelstier.
Det er dog ikke alle, der kan færdselsreglerne lige godt.
Derfor har Københavns Kommune sendt flere foldere på gaden med tips, tricks og cykelregler, som alle udlejningssteder, hoteller og andre, der udlejer cykler, kan give til turister.
Det har kommunen gjort et par gange de seneste år, men de ser stadig et behov for at gøre det, forklarer Karsten Bierring Nielsen, der er vicedirektør i Teknik- og Miljøforvaltningen.
- At cykle i København, bliver en ting, som flere og flere turister gerne vil opleve, siger han.
Folderen er desuden blevet opdateret, så den lægger mere vægt på, at man helst skal køre med hjelm, og at man skal være opmærksom på el-løbehjul på cykelstierne.
Informationsfolder er ikke nokIfølge Cyklistforbundet er en folder en god idé.
Men den løser ikke helt udfordringerne med turister, der er usikre i trafikken, understreger Erik Hjulmand, formand for Cyklistforbundet i København.
- Folk fra lande uden en cykelkultur opfører sig ikke nødvendigvis så hensigtsmæssigt og hensynsfuldt over for de øvrige trafikanter, som de burde gøre, siger Erik Hjulmand og fortsætter:- Det er et plus for København, at folderen med cykelregler bliver distribueret, men at tro, at alle bliver dækket ind, er nok lidt optimistisk, siger han.
Jeg vil hellere sikre mig, at folk kender reglerne, end at de får stukket en folder i hånden, som jeg ikke ved, om de kigger på.
Yael Bassan, ejer af Copenhagen Bicycles.
Folderen er et tilbud fra Københavns Kommune, som generelt bliver taget godt imod.
Men man kunne godt ønske sig endnu flere initiativer i den retning, siger vicedirektør Karsten Bierring Nielsen.
- Det her er vores bud, men hvis andre har et bud på, hvordan man kan oplyse turisterne om færdselsreglerne, så hilser vi det velkommen, siger han.
Animationsfilm fortæller færdselsreglerneHos et cykeludlejningsfirma i Nyhavn har man taget sagen i egen hånd, og animeret en film med cykelreglerne.
Yael Bassan, der ejer Copenhagen Bicycles, synes nemlig ikke, at folderen med cykelregler fra kommunen er helt nok.
- Jeg vil hellere sikre mig, at folk kender reglerne, end at de får stukket en folder i hånden, som jeg ikke ved, om de kigger på, siger hun.
Københavns Kommunes folder står på disken i Yael Bassans cykeludlejning.
Alligevel insisterer hun på at gennemgå færdselsreglerne på skærmen.
- Det betyder, at turisterne føler sig mere sikre og derfor også får en bedre cykeltur uden at forstyrre den øvrige tohjulede trafik.
De seneste tal om cykelturisme i Danmark er fra 2017.
Her brugte 2,9 millioner turister cyklen som en ferieaktivitet i Danmark.
FacebookTwitterKopier linkEmner:København|Cykeltrafik|Københavns Kommune|Turisme|Cyklistforbundet




https://www.dr.dk/nyheder/indland/kendt-bloggers-selvmordsbrev-laa-naesten-doegn-paa-instagram-komplet-mangel-paa

IndlandKendt bloggers selvmordsbrev lå næsten to døgn på Instagram: 'Komplet mangel på ansvar'Organisationer har svært ved at forstå, at bloggeren Fie Laursens selvmordsbrev på Instagram ikke blev fjernet.
Organsationer kritiserer, at selvmordsbrev lå næsten to døgn tilgængeligt på Instagram.
(Arkivfoto.
) Af Emil Søndergård Ingvorsen, Jakob Lyders Tarpgaard og Cathrine Lakmann08.
juli 2019 kl.
17.
52Bemærk: artiklen er mere end 30 dage gammelLæs op334.
000 Instagram-brugere kunne fra lørdag eftermiddag og indtil i dag efter middag læse et selvmordsbrev på Fie Laursens Instagram-profil.
Bloggeren forsøgte selvmord, efter at hun havde lagt selvmordsbrevet op, men er uden for livsfare, oplyser hendes bror, Boris Laursen, ligeledes på Instagram.
Først efter middag blev opslaget taget ned, få timer før det havde været tilgængeligt i to døgn.
Organisationer og eksperter fortæller os, at det at give folk mulighed for at dele deres psykiske problemer eller selvmordstanker på Instagram kan være en vigtig del af at komme sig og en måde at få hjælp og støtte på.
Tara Hopkins fra InstagramInden det blev pillet ned havde opslaget fået næsten 30.
000 likes og flere end 8.
000 kommentarer.
Læs også:Organisationer efter selvmordsbrev fra kendt youtuber: Snak med jeres børnInstagrams håndtering af opslaget får nu kritik fra både Børns Vilkår og Livslinien, som telefonisk rådgiver og taler med folk, der har tanker om at begå selvmord.
- Jeg vil gå så langt som til at sige, at det er komplet mangel på ansvar fra Instagrams side.
Det må bygge på uvidenhed.
Både forskningen og WHO's presseetiske regler siger, at den slags meddelelser ikke skal deles i det offentlige rum.
For vi ved, at især letpåvirkelige unge kan lade sig inspirere til at foretage sig den samme handling, siger kommunikationsansvarlig i Livslinien, Simon Witting.
Børns Vilkår har en lignende kritik af Instagrams ageren.
- Der er tale om 300.
000 følgere og 30.
000 likes.
Det her er alvorligt, og vi skal ikke have skubbet børn og unge ud over kanten, siger seniorkonsulent Bente Boserup.
Instagram: Vores tanker er hos FieDR Nyheder ville gerne have interviewet Instragram om, hvorfor de ikke tog opslaget ned.
Det har det sociale medie ikke ønsket, men har i stedet sendt et skriftligt svar.
- Vores tanker er hos Fie og hendes familie i den her vanskelige tid.
Intet er vigtigere for os end sikkerheden hos de mennesker, der bruger Instagram.
Organisationer og eksperter fortæller os, at det at give folk mulighed for at dele deres psykiske problemer eller selvmordstanker på Instagram kan være en vigtig del af at komme sig og en måde at få hjælp og støtte på, siger Tara Hopkins, der er kommuniktationsansvarlig for Instagram, i det skriftlige svar.
- Vi kommenterer ikke individuelle konti, men når vi får oplysninger om selvskader eller selvmord, sender vi en besked til kontohaveren med oplysninger om, hvor man kan få hjælp, lyder det videre.
Instagram havde, inden opslaget blev taget ned, lagt et filter ind over, hvor der stod, at der var omtåleligt indhold i opslaget.
- I enkelte tilfælde, hvis vi tror, at der er risiko for, at indholdet kan væres skadeligt for andre, fjerner vi det fuldstændig, skriver Tara Hopkins.
I dag blev opslaget så slettet, men det har ikke været muligt for DR Nyheder at opklare, om det var Instagram eller Fie Laursens familie, som tog opslaget ned.
Hos Livslinien giver de ikke meget for Instagrams argumenter om, hvorfor de ikke fjernede opslaget.
- Der er en rigtig stor risiko forbundet ved at lade opslaget ligge, fordi rigtig mange - især unge piger - kan spejle sig i det.
Og i værste fald er der nogle unge piger, som kan vælge at gøre det samme, som hun har gjort, siger kommunikationsansvarlig Simon Witting.
Hvis du går med selvmordstanker, kan du kontakte Livslinien på telefon 70 201 201.
FacebookTwitterKopier linkEmner:Instagram|Livslinien|Børns Vilkår|Sundhed og velvære|Psykiske lidelser




https://www.dr.dk/nyheder/vejret/bedre-vejr-i-vente-vi-bytter-sidste-uges-graavejr-ud-med-sol-og-enkelte-regnbyger

VejretBedre vejr i vente: Vi bytter sidste uges gråvejr ud med sol og enkelte regnbygerI ugens løb bliver det varmere og varmere med få regnbyger, og vi får sommerligt weekendvejr.
Af Diana Bengtsen08.
juli 2019 kl.
17.
24Bemærk: artiklen er mere end 30 dage gammelLæs opEfter sidste uges gråvejr, hårde vind og regnbyger ser denne uges vejr ud til at blive noget bedre.
- De fleste kommer til at opleve nogen eller en del sol i løbet af ugen, fortæller DR's vejrvært Søren Jacobsen.
Han er lige nu i vestkystbyen Løkken sammen med Sommervejret, hvor solen skinner og vinden blæser let.
I løbet af ugen vil de fleste opleve temperaturer op mellem 20 og 23 grader.
Dog kan sommergæsterne ude ved kysterne forvente lidt færre plusgrader, selvom vejret også her bliver godt, lyder det fra Søren Jacobsen.
- Der er altid meget forskellige temperaturer i Danmark.
Der hvor vinden er på – ude ved kysten – der vil temperaturen være lidt lavere.
Men også her vil de fleste opleve solskin, stigende temperaturer gennem ugen og at vinden tager af, når vi når torsdag.
Fredag og lørdag kan det faktisk blive sommerligt i temperaturerne i hele landet, siger han.
Ugens joker er spredte bygerSelvom vejrprognosen hovedsageligt viser sol og kun få skyer, så vil der komme regnbyger forskellige steder i landet, som kan fjerne sommerfølelsen for en kort stund.
- Vi kommer til at få nogle enkelte byger hver dag – og de kommer ikke de samme steder.
Vi ved ikke præcis hvem, der skal regne med at få regn.
Men med vindretningen der er i nordvest, så kommer regnbygerne nok primært nede og lidt inde i landet, siger DR's vejrvært Søren Jacobsen- Jeg tror ikke, at Løkken her kommer til at blive ramt og nok heller ikke resten af Nordjylland, slutter han smilende af.
Ser mere fra Sommervejret i Løkken i aften fra klokken 18.
50 på DR1.
FacebookTwitterKopier linkEmner:Vejret|DR1|Løkken|Jylland




https://www.dr.dk/sporten/cykling/tourdefrance/fuglsang-med-gode-nyheder-kunne-ikke-maerke-knaeet

Tour de FranceFuglsang med gode nyheder: 'Kunne ikke mærke knæet'Jakob Fuglsang følte sig fint tilpas på stigningerne på 3.
etape af Tour de France, hvor hans hold var fremme.
Jakob Fuglsang Astana Pro Team 2.
etape holdtidskørsel 27, 6 km Tour De France 2019 Bruxelles søndag den 7.
juli 2019.
 08.
juli 2019 kl.
17.
33 | opdateret 08.
juli 2019 kl.
17.
37Bemærk: artiklen er mere end 30 dage gammelLæs opJakob Fuglsang kunne overbringe den samlede presse gode nyheder efter mandagens 3.
etape i Tour de France.
Jeg vil ikke sige, det var 100 procent, men det var fint at sidde med fremme.
Jakob Fuglsang, cykelrytterUndervejs var hans Astana-hold flere gange fremme og skrue tempoet op i fronten af feltet, og den danske kaptajn selv mærkede ikke meget til sit forslåede knæ.
- Da der blev åbnet op, følte jeg ikke så meget til knæet.
Tankerne gik et andet sted hen, og adrenalinet hjalp måske lidt til at få smerterne til at forsvinde, siger Jakob Fuglsang foran holdbussen.
- Jeg vil ikke sige, det var 100 procent, men det var fint at sidde med fremme.
Jeg kom over stregen sammen med (sidste års Tour-vinder, red.
) Geraint Thomas.
Det går bedreJakob Fuglsang styrtede på første etape, men allerede nu melder han altså om bedring.
- Alt taget i betragtning var det en godt overstået dag, og det var fedt, at holdet satte sig frem, og vi tog teten og viste flaget lidt.
Offensiven handlede dog mest om at beskytte danskeren.
- Måske kunne Alexey Lutsenko prøve noget på afslutningen, men det var for at sætte pres på og for at få ryddet lidt ud, så der ikke blev alt for meget slåskamp ind mod mål, siger Jakob Fuglsang.
Han sad således med fremme, da Julian Alaphilippe (Quick-Step) kort før toppen af dagens sidste stigning rykkede uimodståeligt fra feltet og holdt de 15 kilometer til målstregen i Épernay.
Her fik han både etapetriumf og den gule førertrøje at fejre.
/ritzau/FacebookTwitterKopier linkEmner:Geraint Thomas (cykelrytter)|Jakob Fuglsang (cykelrytter)|Quick-Step Team|Cykelsport|Frankrig




https://www.dr.dk/musik/festival/han-er-23-og-et-af-danmarks-stoerste-musiktalenter-maaske-er-der-lidt-en-fuck-dig

FestivalHan er 23 og et af Danmarks største musiktalenter: Måske er der lidt en fuck dig-attitude i detSiden han fik en saxofon i hånden, har Oilly Wallace blæst sig op i toppen af dansk jazz.
© drAf Frederik Bjerre Andersen og Martin Fält 08.
juli 2019 kl.
18.
31Læs op- Det lød faktisk af lort.
Oilly Wallace var bare 14 år gammel, da han første gang gik på scenen med sin saxofon.
Omgivet af erfarne jazzrotter til søndags-jamsession på La Fontaine i det indre København.
Men helt uden begreb om, hvad det faktisk kræver at spille jazz.
Hans far fangede seancen på video, og Oilly Wallace har ikke gode minder om den optagelse.
- Men det var også en motivation for mig; jeg vil fandeme være god til det her, siger han.
Lyder som en gammel jazzpladeJeg møder den 23-årige saxofonist en formiddag i Kødbyen i København.
Det er her, hans øvelokale ligger.
Her, han blandt andet gør sig klar til årets Copenhagen Jazz Festival, hvor der står Oilly Wallace på plakaten til hele 11 koncerter.
Ni år efter den fatale begyndelse på musikscenen har han udgivet to roste album og er blevet udråbt som et af de største talenter i dansk jazz.
Hans navn lyder også umiskendeligt som noget, der kunne stå på en gammel jazzplade: Thelonius Monk, Miles Davis eller Chick Corea.
Men der var altså ikke noget jazz skrevet ind i Oilly Wallaces gener.
Hans engelske far hedder bare Wallace til efternavn, og hans danske designer-mor synes, Oilly så godt ud på skrift.
Hør 'Wide Range' fra Oilly Wallaces debutplade, 'Fiol Sessions', mens du læser videre:Oilly Wallace - Wide RangeRytmen svingede heller ikke så meget, da Oilly Wallace som barn spillede tromme i Tivoli-Garden.
Det var mere 1-2, 1-2, fremad, march.
.
.
Men da han blev teenager, stillede garden ham over for et valg: Han skulle lære at spille saxofon – eller tuba.
- Så tænkte jeg: ok, saxofon er måske lidt sejere at spille, forklarer Oilly Wallace.
Fra Aristoteles til Britney SpearsDen beslutning har bestemt retningen for Oilly Wallaces liv siden da.
Han begyndte straks at lytte til nogle af de bedste saxofonister for at lære af deres stil og tricks.
Og de bedste?
Det var åbenlyst jazzsaxofonisterne, mente han.
© drOilly WallaceFødt 1996 og opvokset i Nærum nord for København.
Spillede marchtromme i Tivoli-Garden, hvor han siden begyndte at spille klassisk saxofon.
Har gået på MGK (musikalsk grundkursus) og gået to år på musikkonservatoriet i Berlin, som han droppede ud fra.
Debuterede med live-albummet 'Fiol Sessions' i 2015, udgav sit andet album, 'Easy Living', i 2016 og har siden medvirket på en række danske jazzalbum.
- Jeg tog på biblioteket og gik på nettet og prøvede at lære om jazzmusik.
Så fyrede jeg bare alt ind på min computer og begyndte at lytte.
På den måde fandt Oilly Wallace frem til to af sine store forbilleder; jazzsaxofonisterne John Coltrane og Cannonball Adderley.
Han hørte også trompet-geniet Miles Davis og kiggede i albumnoterne efter de andre musikere for at kunne finde flere album med dem.
- Jeg havde prøvet det før.
Jeg havde lavet sådan en leg, hvor jeg begyndte et sted på Wikipedia og skulle et andet sted hen.
Altså, hvordan kan man gå fra for eksempel Aristoteles (filosof i det antikke Grækenland, red.
) til Britney Spears?
- Selvom jeg måske ikke syntes, det var så fedt i starten, så var jazz lige pludselig bare det eneste, jeg lyttede til.
Så blev det en del af min identitet og dna; Det er det, jeg gør.
Det er den, jeg er, siger Oilly Wallace.
Fascineret af den forpinte kunstnerVi sidder på en vejrbidt bordbænk i formiddagssolen på det til stadighed hipster-kreative Vesterbro.
Vi drikker overraskende billig fiterkaffe af papkrus, og Oilly tænder endnu Camel.
Jazzen er ikke kun til stede i musikken.
For Oilly Wallace var det især attituden hos musikerne på de 'ultra seje', gamle pladecovers, der var en vigtig vej ind i universet.
- Den der forpinte kunstner, det syntes jeg også var sejt.
Jeg læste om jazzmusikere og deres liv.
Der var meget af den der livsstil, som fascinerede mig: En jazzmusiker, der står på en bar sent om natten med en smøg i hånden.
Han har måske en lille hat på, smiler Oilly Wallace.
Oilly Wallace spillede første gang sammen med andre jazzmusikere til et søndags-jam på en klub i København.
Det lød af lort, siger Oilly selv om oplevelsen.
På trods af fascinationen har han dog aldrig selv rigtig været en rebel, indrømmer han blankt.
- Jeg har virkelig været en mors dreng på mange måder.
Men måske var der lidt en 'fuck dig'-attitude i at vælge jazzen.
Det var lidt noget med at være anderledes.
- Jeg tror også, det er fordi, jeg ikke var særlig god i skolen.
Det med at spille musik var det, jeg kunne prale med.
Alt det andet sejlede rimelig meget, selv sport kunne jeg ikke finde ud af, siger han med et grin.
Kæmpe røvfuld for at improvisereMens han spillede i Tivoli-Garden, var der ikke så god plads til den lille hat, til det anderledes.
I forlystelsesparkens orkester fik Oilly Wallace lov til at spille solo engang imellem, men ellers skulle han holde sig strengt til noderne.
- Jeg begyndte at improvisere lidt, når vi gik parade.
Det fik jeg en kæmpe røvfuld for.
De sagde: 'Hvis vi hører dig spille noget, der ikke står i noderne, kan du ikke gå med næste gang!
'.
I stedet fandt den 14-årige Oilly Wallace frem til La Fontaine, syv minutters gang fra Tivoli i det indre København.
Hver søndag afholder den legendariske jazzbar en jamsession, hvor musikere bare møder op og spiller med på skift.
6 album du skal give en chanceOilly Wallace har et par forslag til dig, hvis du aldrig har haft en tone jazz i livet, men godt vil give det et forsøg:3 kendte:Miles Davis: 'Kind of Blue'John Coltrane: 'Ballads'Lee Morgan: 'The Sidewinder'3 ud af boksen:The Horace Silver Quintet: 'Doin' the Thing'Miles Davis: 'Jazz at The Plaza'Charlie Parker: 'Complete Live at Birdland'- Jeg var sådan: 'Arh, jeg skal tidligt op i skole i morgen, så må jeg ikke bare spille med et par numre?
' Jeg kendte ikke rigtig numrene, det var bare sådan: 'hvad er tonearten?
', og så begyndte jeg at spille.
- Jeg kan bare huske, at det lød så stinkende dårligt.
Trods nedturen, så vendte Oilly Wallace tilbage til La Fontaine.
De andre musikere fortalte ham, at han skulle få bedre styr på teknikken.
Lære akkorderne - altså hvilke toner, der passer sammen.
Finde et personligt udtryk - og en jazzet saxofonlærer.
- Al den undervisning, jeg så fik, blev ligesom forberedelse til, at jeg kunne gå ned på La Fontaine næste søndag og være lidt bedre end sidst, siger Oilly Wallace.
- Jeg tænkte først, at man bare lukker øjnene og spiller, men sådan er det overhovedet ikke.
Når du spiller jazz, så kommer der pludselig en mur, som du skal over.
Når du kommer over den mur, så er du virkelig glad i et par uger, men så lige pludselig - bum!
- så kommer der en ny mur.
- Sådan bliver det bare ved.
Det er et livsprojekt, og jeg er slet ikke nået til vejs ende endnu.
- Man kan kun komme et nyt sted hen ved at dyrke det, der allerede har været, siger Oilly Wallace.
Han og flere jævnaldrende spiller jazzmusik inspireret af den bebop-stil, der første gang kom frem for en menneskealder siden.
Efter et par år på musikuddannelser har han de seneste to år levet som fuldtidsmusiker med base i Danmark.
- Jeg lever ikke supergodt, men det går.
Huslejen bliver betalt, siger han og giver et fif til alle med musikerdrømme:- Det gælder om at sige ja til alt.
Også hvis det er et guldbryllup, hvor du skal spille brudevalsen.
Det er bare det med at tage ud, møde andre musikere, gør dig bemærket, så folk ringer til dig.
Ny musik med gammel lydI 2015 udgav Oilly Wallace sit debutalbum, fik fem stjerner i Berlingske og en nominering til Danish Music Awards.
Året efter kom albummet 'Easy Living' sammen med den unge guitarist Johannes Wamberg.
Masser af ung jazzDer er en ny generation af jazzmusikere på vej i Danmark - og flere af de yngre navne står i programmet til Copenhagen Jazzfestival frem til 14.
juli.
Se programmet her.
Lørdag den 13.
juli kl.
11.
00 sender P8 Jazz desuden live, når fire internationale artister under 30 år mødes i finalen i Euroradio Jazz Competition på Islands Brygge i København.
Her mod slutningen af interviewet fortæller jeg Oilly Wallace, at begge udgivelser er virkelig gode – for det synes jeg faktisk.
Men, siger jeg, de lyder også som noget, der kunne være udgivet for 60 år siden.
- Det er bare den musik, jeg synes, lyder fedt.
Man kan kun komme et nyt sted hen ved at dyrke det, der allerede har været.
Man kan ikke starte noget nyt af ingenting, svarer Oilly Wallace.
Han fortæller, at han midt i alle koncerterne lige har startet et nyt band op.
Her skriver han nogle musikstykker, der peger i en lidt anden retning, med en anden stil, et andet groove, men stadig med det samme udgangspunkt.
- Jeg tror ikke, jazz dør på noget tidspunkt.
Det er en stilart, som kommer til at blive ved i evigheder, siger han.
Sidste måned udkom Anton Langebæk Quintets album - med Oilly Wallace på saxofon.
Lyt til nummeret 'Dodoma' her.
Anton Langebæk Quintet - DodomaVi rejser os op fra solskinspletten i Kødbyen.
Oilly skal i sving i øvelokalet, jeg skal tilbage til tasterne.
Vi går i samme retning, da jeg får fortalt ham, at jeg har læst dansk på universitetet.
- Så må du vide, hvad jeg skal læse i sommerferien?
- Jamen, du skal da læse Jack Kerouacs 'On The Road', svarer jeg straks.
Det er en road trip-roman fra 1957.
En 300 sider lang, improviseret sprog-solo på sax.
Færdigt arbejde: Oilly Wallace og band spillede på jazzfestivalens første dag foran Charlottenborg lige ved Nyhavn.
Når det ikke er jazztid, siger den unge musiker ja til mange slags job - også som guldbryllups-musikant.
FacebookTwitterKopier linkEmner:Britney Spears (musiker)|Jazz|John Coltrane (musiker)|Tivoli-Garden|København




https://www.dr.dk/sporten/tennis/tennissensation-paa-15-aar-er-faerdig-ved-wimbledon

TennisTennissensation på 15 år er færdig ved WimbledonCori Gauff så ud til at have problemer med andet end Simona Halep, da hun røg ud af Wimbledon i fjerde runde.
Cori Gauff slog blandt andet Venus Williams ud af turneringen.
08.
juli 2019 kl.
17.
17 | opdateret 08.
juli 2019 kl.
17.
31Bemærk: artiklen er mere end 30 dage gammelLæs opSå gik den ikke længere for Cori Gauff, den 15-årige tennisspiller, der har taget Wimbledon med storm i den seneste uges tid.
Mandag tabte den amerikanske kvalifikationsspiller med cifrene 3-6, 3-6, da hun mødte Simona Halep i fjerde runde.
Cori Gauff så ud til at være dårligt tilpas rent fysisk under kampen, og det gik ikke mod syvendeseedede Simona Halep.
Den tidligere verdensetter fra Rumænien skal i kvartfinalen møde Shuai Zhang fra Kina.
Simona Halep lagde ud med at bryde Cori Gauffs serv i kampens første parti, men teenageren brød omgående tilbage.
Yderligere to servegennembrud til rumæneren betød, at hun vandt første sæt sikkert.
I andet sæt brød Simona Halep til 2-0, men igen formåede Cori Gauff at bryde tilbage med det samme.
Fik behandlingI pausen efter sættets tredje parti fik Cori Gauff behandling, og det virkede tydeligt, at den unge amerikaner fysisk ikke følte sig godt tilpas.
Hun formåede alligevel at holde serv til 2-2, men senere brød Halep til 4-2.
Bagud 2-5 afværgede Cori Gauff to matchbolde i egen serv, og hun reducerede til 3-5 under stor jubel på Wimbledon-anlæggets bane 1.
Amerikaneren havde dog ikke overskud til at vise kampgejst, og umiddelbart efter servede Simona Halep da også sejren hjem.
Slog Williams ud tidligereCori Gauff indledte Wimbledon ved at besejre den femdobbelte Wimbledon-vinder Venus Williams, der er 24 år ældre end landsmanden.
I tredje runde var Cori Gauff nede med to matchbolde mod sloveneren Polona Hercog, men amerikaneren afværgede dem og kom dermed blandt de 16 bedste ved Wimbledon.
Det var Cori Gauffs første deltagelse ved hovedturneringen i en grand slam-turnering på seniorplan.
Serena Williams kom videreFor 14.
gang i karrieren er Serena Williams klar til at spille kvartfinale i damesingle ved Wimbledon.
Mandag gjorde den levende tennislegende fra USA sig hurtigt færdig, da hun mødte spanske Carla Suárez Navarro i fjerde runde på græsset i London.
Serena Williams, der jagter sin grand slam-titel nummer 24 i single, vandt 6-2, 6-2 og er klar til at møde landsmanden Alison Riske.
Hun overraskede tidligere mandag stort ved at sende verdensetteren Ashleigh Barty fra Australien ud efter en kamp i tre sæt.
Useedede Alison Riske har hidtil besejret tre seedede spillere ved årets Wimbledon.
/ritzau/FacebookTwitterKopier linkEmner:Serena Williams (tennisspiller)|Simona Halep (tennisspiller)|Tennis|Wimbledon Championships|London




https://www.dr.dk/nyheder/udland/finansmand-tiltalt-udnyttede-mindreaarige-seksuelt-og-betalte-ofre-hverve-andre

UdlandFinansmand tiltalt: Udnyttede mindreårige seksuelt og betalte ofre for at hverve andre66-årige Jeffrey Epstein er i forvejen registreret sexforbryder.
Epstein blev anholdt i lørdags i en fælles aktion mellem FBI og New Yorks politi.
Af Simon Vincensen08.
juli 2019 kl.
17.
08Bemærk: artiklen er mere end 30 dage gammelLæs opAnklagere i New Yorks sydlige distrikt tiltaler nu den amerikanske finansmand Jeffrey Epstein for at have misbrugt mindreårige seksuelt.
Ifølge anklagerne skal den 66-årige samtidig have betalt nogle af sine ofre for at hverve flere mindreårige piger.
Det skriver nyhedsbureauet AP og flere amerikanske medier.
Pigerne, der i nogle tilfælde var bare 14 år, fik ifølge tiltalen op til flere hundrede dollar for at have sex med Jeffrey Epstein.
Han ventes at erklære sig uskyldig i retten, oplyser Epsteins advokat.
Registreret sexforbryderEpstein blev anholdt i lørdags i en fælles aktion mellem FBI og New Yorks politi, skriver NBC News.
Anholdelsen skete på baggrund af episoder, der er fundet sted mellem år 2002 og 2005.
Jeffrey Epstein er i forvejen registreret sexforbryder.
I 2008 indgik han en aftale med myndighederne i Florida, efter at have overtalt en mindreårig til at tage penge mod seksuelle ydelser.
Demonstranter var i dag mødt op foran retten i New York med billeder af Jeffrey Epstein, men også af USA's præsident, Donald Trump.
 Ifølge tiltalen skulle Epsteins forbrydelser være sket mellem år 2002 og 2005.
1 / 2Demonstranter var i dag mødt op foran retten i New York med billeder af Jeffrey Epstein, men også af USA's præsident, Donald Trump.
1 / 2Ifølge tiltalen skulle Epsteins forbrydelser være sket mellem år 2002 og 2005.
2 / 2Ven med Clinton og TrumpJeffrey Epstein var i mange år en succesfuld forretningsmand, hvis formue opgøres til flere hundrede millioner dollar.
Den finansielle velstand banede vejen for kontakt til flere kendte, blandt andre USA's tidligere præsident Bill Clinton.
Også USA's nuværende leder, Donald Trump, har tidligere omtalt sit venskab med Jeffrey Epstein.
FacebookTwitterKopier linkEmner:Bill Clinton (politiker)|Donald Trump (politiker)|USA|Sædelighedsforbrydelser|New York




https://www.dr.dk/sporten/cykling/tourdefrance/cyklen-knaekket-over-i-asgreen-koert-paa-hospitalet-efter-voldsomt

Tour de FranceCyklen knækket over i to: Asgreen kørt på hospitalet efter voldsomt styrtKasper Asgreen styrtede på det afgørende stykke af 3.
etape og kom derfor i mål på sidstepladsen godt 20 minutter efter vinderen.
Af Frederik Palle og Kresten Mosbæk Gravesen08.
juli 2019 kl.
17.
39 | opdateret 08.
juli 2019 kl.
21.
44Bemærk: artiklen er mere end 30 dage gammelLæs opStemningen burde ellers have været vildt god hos Deceuninck-Quick Step her til aften efter Julian Alaphilippes flotte etapesejr og erobring af den gule trøje.
Men danske Kasper Asgreen styrtede voldsomt på det afgørende stykke af etapen efter at have ramt en midterhelle.
Det skete lige foran holdkammeraten Michael Mørkøv.
- Han styrter lige foran mig faktisk.
Jeg ser den midterhelle lang tid før.
Jeg prøver at råbe til Kasper, men han hører mig ikke.
- Det var faktisk et meget grimt styrt, men jeg hører, at han skulle være okay, lyder det fra holdkammeraten.
Herunder kan du se Kasper Asgreens cykel efter styrtet.
Meldingen fra DR Sportens reporter i målområdet er, at Asgreen røg til lægebilen, da han kom over målstregen.
Han var umiddelbart ret groggy og rød i ansigtet, men han gik selv uden problemer.
Efterfølgende blev han sat i en ambulance for at blive kørt på hospitalet, hvor han skal tjekkes yderligere.
Han ønskede ikke at udtale sig.
Det bliver også meldt, at flere ryttere, der kom over målstregen, talte om netop Asgreens styrt.
FacebookTwitterKopier linkEmner:Julian Alaphilippe (cykelrytter)|Kasper Asgreen (cykelrytter)|Quick-Step Team|Cykelsport|Hospitaler




https://www.dr.dk/nyheder/udland/slut-med-moskva-tbilisi-tur-retur-russisk-flyforbud-kan-koste-millioner

UdlandSlut med Moskva-Tbilisi tur-retur: Russisk flyforbud kan koste millionerForbuddet mod direkte flyvninger mellem Georgien og Rusland træder i kraft i dag.
Aeroflot-fly fra Sheremetjevo Internationale lufthavn i Moskva til Georgien er foreløbig sat ude af drift.
Af Louise Brodthagen Jensen08.
juli 2019 kl.
16.
32Bemærk: artiklen er mere end 30 dage gammelLæs opKlokken fire i morges dansk tid landede Aeroflot SU 1893 i lufthavnen Sheremetjevo i den russiske hovedstad Moskva.
Og det fly, der få timer forinden havde det forladt Novro Alexejevka International i georgiske Tbilisi, bliver foreløbig det sidste af sin slags.
For fra i dag har russiske flyselskaber forbud mod at flyve direkte mellem Rusland og Georgien.
Forbuddet er trådt i kraft som følge af det dekret, den russiske præsident, Vladimir Putin, underskrev den 21.
juni, og som gælder på ubestemt tid.
Ligeledes er alle landets rejseselskaber rådet til at indstille salg af ture og rejser til Georgien.
Beslutningen om midlertidigt at indstille den direkte rute mellem de to lande vil koste flyselskaberne i nærheden af tre millioner rubler, svarende til omkring 318.
000 danske kroner, lyder de tidlige og foreløbige beregninger ifølge den russiske transportminister, Jevgenij Dietrich.
- Der er også andelen af returnerede billetter at tage højde for, og selskaberne er nu i gang med at regne på tallene.
Nye beregninger vil blive præsenteret i slutningen af næste uge, lød det fra Dietrich ifølge nyhedsbureuaet Interfax i går.
Læs også:Putin forbyder russiske flyvninger til GeorgienProtester førte til flyforbudDet er de seneste ugers massive protester i Georgien, som har ført til det russiske forbud mod flyvninger til Georgien.
Igen i weekenden gik tusindvis af georgiere på gaden og protesterede ved parlamentsbygningen i Tbilisi med kravet om, at indenrigsminister, Giorgi Gakharia, træder tilbage.
De omfattende demonstrationer har stået på i over to uger og begyndte, da en russisk delegation var på besøg i Georgien som en del af et internationalt forum for ortodokse kristne.
Under sit besøg gik parlamentsmedlem Sergej Gavrilov på talerstolen i parlamentet, og det blev for meget for de mange demonstranter, der efterfølgende forsøgte at storme parlamentet.
(Se klip fra det i videoen herover).
Georgiens præsident, Salomé Zurabisjvili, har siden kaldt Rusland for "en fjende og en besættelsesmagt", og Vladimir Putin svarede hurtigt igen ved at udstede flyforbuddet.
- Hvad man fra russisk side håber at opnå, er, at Georgien vil tage afstand fra den anti-russiske holdning, man mener har manifesteret sig på det seneste.
Det er svært at se, hvordan den krise skal løses lige nu, da meget af den også foregår på symbolsk plan, forklarer Karsten Fledelius, der er lektor emeritus ved Københavns Universitet.
KrigenEt angreb på Sydossetien i det nordlige Georgien udløste i begyndelsen af august 2008 krigen mod Rusland om udbryderregionen.
Sydossetien er et område, der brød med Georgien, som havde erklæret sig uafhængigt i 1991.
Efter kort tid meddelte de russiske styrker, at Sydossetien var fri for georgiske tropper.
Efter en uges forhandlinger orkestreret af internationale aktører nikkede både den russiske præsident og den georgiske præsident ja til en fredsaftale.
Ruslands militær er dog stadig til stede i både Sydossetien og Abkhasien, som Rusland anser for at være uafhængige stater.
I dag har Rusland kontrol med omkring 20 procent af Georgiens internationalt anerkendte territorium.
Han kalder udviklingen "tragisk", men minder om, at der trods de massive protester, og hvad der kan ligne en konfliktoptrapning, er langt til niveauet under krigen, som fandt sted i i 2008.
- Konflikten kan meget let trække i langdrag, men omfanget er jo meget mere begrænset end ved den krig, der udspillede sig i Sydossetien.
Der er ikke så mange konkrete sikkerhedshandlinger knyttet til den aktuelle situation, da det foregår mere på et diplomatisk plan, siger han.
Særligt Sortehavs-området er ramtFlyforbuddet har tilsyneladende allerede fået konsekvenser for de mange hoteller og resorts beliggende ved et af de yndede russiske feriemål: Sortehavet.
Læs også:Putin forbyder russiske flyvninger til GeorgienFor ifølge formanden for Georgiens nationale hotel- og restaurationsråd har op mod 60 procent af de forventede gæster fra Rusland allerede aflyst.
- Luksushoteller ved Sortehavet er hårdest ramt, og aflyste bookinger foretaget af russere er allerede nået 80 procent, siger Shalva Alaverdashvil ifølge det russiske nyhedsbureau Tass.
- Vi anslår, at i hele landet gælder det, at op mod 60 procent af hotelbookinger er blevet aflyst.
Ifølge landets nationale georgiske turistråd kan de mange aflysninger koste den georgiske turisme op mod 710 millioner dollar, altså i nærheden af 4,7 milliarder kroner.
Flyforbuddet gælder foreløbig de russiske flyselskaber Aeroflot, Ural Airlines, S7, Red Wings, UTair og Victory fly, ligesom flyforbuddet også rammer Georgian Airways og MyWay Airlines.
Georgian Airways har dog allerede varslet en alternativ rute fra georgiere, der gerne vil til Rusland gennem Yerevan.
- I det tilfælde, at vi vil blive ramt af forbuddet, vil vi fra den 8.
juli tilbyde en transit gennem Yerevan på Tbilisi-Yerevan-Moskva, har flyselskabet tidligere skrevet på på Facebook.
FacebookTwitterKopier linkEmner:Georgien|Karsten Fledelius (historiker)|Rusland|Flyselskaber|Aeroflot




https://www.dr.dk/nyheder/kultur/hykleri-og-en-glidebane-netflix-rygeforbud-bliver-sablet-ned-af-den-danske

KulturHykleri og en glidebane: Netflix’ rygeforbud bliver sablet ned af den danske filmbranche - Vi boller udenom, vi er fordrukne, og vi ryger.
Det er der, historierne er, siger Zentropas  filmproducent Peter Aalbæk.
I Netflix' serie 'Stranger Things' bliver der pulset igennem.
Alene i sæson 2 var der 262 tilfælde af cigaretrygning, hvilket er en stigning på 44 procent i forhold til første sæson.
Men nu skal smøgerne skodes, meddeler den amerikanske streamingtjeneste.
(© Netflix)Af Rikke Bjerge08.
juli 2019 kl.
15.
49Bemærk: artiklen er mere end 30 dage gammelLæs opDer bliver tyndet ud i cigaretterne i Hollywood, efter at Netflix i USA har meldt ud, at de fremover kvitter smøgerne i deres egne film og tv-serier.
Årsagen til Netflix’ initiativ kommer efter en kritisk rapport fra antirygergruppen Truth Initiative, som viser, at der i den populære Netflix-serie 'Stranger Things' bliver pulset løs i flere hundrede scener, og at der generelt bliver røget i 79 procent af de mest populære tv-shows for 15-24-årige.
Samtidig viser en undersøgelse fra 2012, at unge, der ser film med mange rygescener, har dobbelt så stor risiko for selv at begynde at ryge.
Men herhjemme får vi ikke røgfri skærme.
Ingen skal nemlig blande sig i, om skuespillere skal pulse løs på det store lærred eller ej, lyder det enstemmigt fra de filmfolk i den danske filmbranche, dr.
dk har talt med.
Hos Nordisk Film er man helt afvisende overfor at følge i Netflix' fodspor og indføre en overordnet rygepolitik for at mindske røgen i tv-serier og film.
Det er mere reglen end undtagelsen, at en eller flere ryger i de mest populære tv-serier for unge, viser ny undersøgelse fra Truth Initiative.
Her tager Sidse Babett-Knudsen en rygepause i den populære serie Westworld på HBO.
(© HBO)- Netflix må gøre, som Netflix finder bedst.
Vi har ikke nogen centralt fastsatte regler om rygning i de film, vi producerer.
Der er fuld kreativ og kunstnerisk frihed på det enkelte filmprojekt, og sådan skal det også være.
Det kunstneriske overtrumfer til enhver tid det moralske, når det gælder sådan nogle ting som rygning, siger Henrik Zein, der er direktør for Nordisk Films produktionsselskab, Nordisk Film Production.
- Vi har glemt, hvor meget folk røg og drak på film i gamle dage, og så bliver vi pludselig puritanske i forhold til film, så der er noget moralsk i det - men at opstille regler eller holde igen mener jeg vil være en glidebane, siger direktøren.
Det stopper aldrigFilmselskabet Zentropas medstifter og udviklingsproducer, Peter Aalbæk kalder Netflix' rygepolitik for 'hykleri'.
Den medrivende historie i et vegansk miljø, hvor alle lever i harmoni, er ikke lavet.
Og hvad så med druk og tykke personer.
Peter Aalbæk, Zentropas filmproducent- Jeg synes, det er bizart, når jeg nu ved, at den amerikanske mediebranche har brugt millioner af dollar på at påvise, at vold i tv-serier ikke genererer vold for unge tilskuere.
Så virker det fuldstændig absurd og hyklerisk, at det skulle være tilfældet for cigaretter, siger Peter Aalbæk, som mener, et sådan forbud vil give kedeligere film.
Zentropas Peter Aalbæk giver ikke meget for Netflix' rygepolitik.
Her ses han til filmfestivalen i Cannes med høj cigarføring.
 Scanpix)- Mennesket er jo belastet med dårskab.
Vi boller udenom, vi er fordrukne, og vi ryger.
Det er der, historierne er.
Og vi svælger os i det og elsker at se det.
Den medrivende historie i et vegansk miljø, hvor alle lever i harmoni, er ikke lavet.
Og hvad så med druk og tykke personer.
Det stopper aldrig, og derfor skal man lade være med at gå ned ad denne vej på nogen som helst punkter, slår han fast.
Smøger, joints og absintI den yngre generation af filmskabere tyder det heller ikke på, at fremtidens film ser røgfri ud.
31-årige Aske Bang er uddannet instruktør fra den danske filmskole og var i 2016 nomineret til en Oscar for sin kortfilm 'Silent Nights'.
- Jeg vil gerne have lov til, at folk kan ryge i mine film, når jeg vil.
Aske Bang, 31 år og filminstruktørHan er i fuld gang med optagelserne til sin første danske spillefilm, der hedder 'Welcome to the Moon'.
I filmen er der en scene, hvor Lars von Trier og Erik Clausen har en lille rolle, hvor der både bliver røget smøger, joints og drukket absint.
Og det skal der ikke laves om på.
- Generelt går jeg ikke ind for nogen former for censur i film.
Jeg er bange for, at tingene kan gå hen og blive for kedelige, hvis der kommer så mange regler for, hvad der må og ikke må være i voksenfilm.
Jeg går ind for, at der er fri fortælling, siger filminstruktøren.
Selv har Aske Bang røget, siden han var 17 år og understreger, at han på ingen måde opfordrer unge til rygning.
- Jeg anbefaler ikke nogen at ryge, for jeg ved godt, hvor usundt det er og går stadig og håber, jeg stopper en dag.
Det er bare fucking svært at komme af med vanen.
Så jeg kan godt forstå tanken bag censuren, jeg tror bare ikke, det er i kunst og film, hvor man skal sige til folk, at de skal stoppe.
Jeg vil gerne have lov til, at folk kan ryge i mine film, når jeg vil, slår han fast.
Farligt at censurere29-årige Lea Lykke er producer på den selvstændige filmuddannelse Super16 og mener, filmbranchen bør tage et medansvar.
Bare ikke på den her måde.
- Jeg synes, vi alle har et ansvar for, at unge ikke begynder at ryge, men om det er den rigtige måde, tror jeg ikke.
Jeg mener, det er farligt at censurere på den måde.
Skal man så også gå ind og bestemme, hvad folk skal spille af computerspil i deres fritid, siger Lea Lykke, som understreger, at hun udtaler sig om emnet som privatperson.
- Jeg kan ikke tale for hele min generation, men for mig selv, og her mener jeg, folk skal have lov at lave film på den måde, de har lyst til, siger hun.
'Tag et medansvar'Hos Kræftens Bekæmpelse roser man Netflix' initiativ og mener, at den danske filmbranche også bør påtage sig et ansvar.
- Jeg synes, det er ærgerligt, at man i den danske filmbranche er fuldstændigt afvisende i forhold til at være mere bevidste om, hvor meget rygning fylder i deres produktioner.
Det handler ikke om at forbyde rygning, men at se på, hvornår man bruger det, og om cigaretten behøver at spille den her hovedrolle, siger afdelingschef for forebyggelse og oplysning Mette Lolk Hanak.
Hun bemærker, at i den norske successerie Skam, er der kun én rygescene.
Men når det kommer til Danmark, stejler alle.
I den norske tv-serie Skam er der masser af druk, men meget lidt røg.
Og det sidste fremhæves som et godt eksempel af Kræftens Bekæmpelses afdelingschef, Mette Lolk Hanak.
(© dr)- Jeg tror, der er en tendens til, at man herhjemme kun hører ordet 'forbud', og det hele bliver meget sort/hvidt.
Men der er en masse nuancer i det her, for det handler jo ikke om, at man skal være sundhedsfanatiker, men at norm og kultur flytter sig og bør blive mere tidssvarende, siger hun og kommer med en opfordring.
- En lidt større bevidsthed ville være på sin plads, så man også i den branche tager et medansvar for, at børn og unge ser rygning som noget, der både er sejt og naturligt.
Undersøgelser viser, det har en betydning, hvad idoler og andre gør, lyder det fra afdelingschefen i Kræftens Bekæmpelse.
Men det afviser Nordisk Film.
- Mange af de film, vi laver, afspejler det aktuelle samfund og den tid, de er lavet i, og selvfølgelig tænker vi da over, hvordan der ageres, når det gælder film rettet mod børn og unge.
Men jeg tror altså ikke, og det kan folk selvfølgelig være uenige i, at rygning på film er det, som får unge til at begynde at ryge, siger direktør Henrik Zein og uddyber:- Derfor vil jeg også holde fast i, at der er fuld kreativ og kunstnerisk frihed på det enkelte filmprojekt.
Også når det handler om, hvorvidt personerne i en film skal ryge eller ej, slår han fast.
FacebookTwitterKopier linkEmner:Lars von Trier (filminstruktør)|Netflix|Nordisk Film|Rygning|USA




https://www.dr.dk/nyheder/udland/ukraines-praesident-inviterer-putin-til-snak-om-krim-halvoen

UdlandUkraines præsident inviterer Putin til snak om Krim-halvøenRussisk talsmand: - Selvfølgelig vil vi overveje det.
Ukraines præsident, Volodymyr Zelenskyj, lægger op til en dialog om Krim-halvøen.
(Arkivfoto).
)08.
juli 2019 kl.
15.
20Bemærk: artiklen er mere end 30 dage gammelLæs opSiden Vladimir Putin i 2014 annekterede Krim-halvøen, har forholdet mellem Rusland og Ukraine været særdeles anspændt.
Men mandag åbner den nyligt indsatte præsident i Ukraine, Volodymyr Zelenskyj, for at mødes med den russiske præsident i Minsk i Hviderusland.
- Jeg vil vende mig mod den russiske præsident, Vladimir Putin.
Behøver vi at tale?
Det er nødvendigt.
- Lad os tale om, hvem Krim-halvøen tilhører, siger den ukrainske præsident i en video på de sociale medier.
Stormagter opfordres til at deltageVolodymyr Zelenskyj opfordrer også til, at Tyskland, Storbritannien, USA og Frankrig bør deltage i samtalerne.
Parterne har tidligere mødtes i Minsk, hvor de i 2015 indgik en aftale om våbenhvile.
Den har dog vist sig at have en begrænset effekt i forhold til at forbedre forholdet mellem de to.
Den nyvalgte præsident er tidligere komiker og har spillet en rolle som præsident, inden han i april blev valgt til posten.
Han har tidligere givet udtryk for, at han er klar til at forhandle med Rusland for at afslutte krigen i den østlige del af Ukraine.
Rusland: Vi overvejer et mødeMeddelelsen fra Rusland er, at man vil overveje præsidentens forslag.
- Vi bliver nødt til at finde ud af, hvad mulighederne i et sådant møde er, siger Dmitry Peskov, talsmand for Putin, ifølge det russiske nyhedsbureau Tass.
- Det er et nyt initiativ.
Selvfølgelig vil vi overveje det, men som det er nu, kan jeg ikke give nogen reaktion, lyder det videre.
/ritzau/ReutersFacebookTwitterKopier linkEmner:Rusland|Ukraine|Vladimir Putin (politiker)|Hviderusland|Minsk




https://www.dr.dk/nyheder/udland/gynaekolog-i-speedbaad-graeske-kvinder-skal-foede-flere-boern

UdlandGynækolog i speedbåd: Græske kvinder skal føde flere børnDen økonomiske krise får grækere til at fravælge at få børn.
Øboerne hilser gynækolog Stefanos Chandakas og hans følge velkommen.
Af Camilla Markvardsen, Søren Gregersen (foto) og Kasper Duncan Gram (video)08.
juli 2019 kl.
16.
10Bemærk: artiklen er mere end 30 dage gammelLæs opGynækolog Stefanos Chandakas tager redningsvest på og trækker en hue ned om ørerne.
- Vores mission begynder om 30 minutter, fortæller han bag rattet på sin motorbåd.
Missionen er enkel og svær på samme tid: Han vil have Grækenlands kvinder til at føde nogle flere børn i håbet om at kunne vende den negative fødselsrate i landet.
For Grækenlands næsten 11 millioner indbyggere ser ud til være skrumpet til 8,5 millioner i løbet af 30 år, viser analyser fra blandt andet Thessaly Universitet.
Valg i GrækenlandDen konservative oppositionsleder, Kyriakos Mitsotakis, fra partiet Nyt Demokrati har vundet gårsdagens parlamentsvalg i Grækenland.
Han har blandt andet lovet at sænke ejendomsskatterne og indkomstskatten for de lavest lønnede.
Mindstlønnen skal hæves, så den om tre år når op på cirka 5.
500 kroner om måneden.
Desuden lover han græske familier et engangsbeløb på 15.
000 kroner for hvert nyt barn, der fødes.
I 2015 under gældskrisen i Grækenland stiftede han organisationen HopeGenesis, der tilbyder at betale alle udgifter forbundet med graviditet og fødsel.
- Jeg oplevede, at kvinder udskød eller helt fravalgte at få børn på grund af den økonomiske krise.
Og det er især de små øer, der er hårdt ramt, siger Stefanos Chandakas.
Selvom der er gratis adgang til offentlig lægehjælp i Grækenland, kan en graviditet på afsides øer ende med at koste mellem 30.
000 og 50.
000 kroner i transport til fastlandet, hotelophold og tabt arbejdsfortjeneste.
Frivillige læger på vej gennem det græske øhav.
 DR)Flere grækere dør, end der fødesDer bliver ifølge en EU-statistik med tal fra 2017 født 1,35 barn per kvinde i Grækenland, og ifølge en rapport, der blev præsenteret for det græske parlament i foråret, er tallet faldet yderligere til 1,24 barn per græsk kvinde, skriver macropolis.
gr.
Tilsammenligning bliver der født 1,75 barn per kvinde i Danmark, hvilket er i den høje ende i EU, hvor gennemsnittet er 1,59 barn per kvinde.
I 2011 under krisen oversteg antallet af græske dødsfald antallet af græske fødsler for første gang i nyere historie.
Ruten i motorbåd fra Lagonisi nær Athen til øen Thimena nær Samos og Tyrkiet.
En del af forklaringen er også, at op mod en halv million grækere - mange af dem unge, potentielle forældre - har forladt Grækenland under den økonomiske krise.
Selvom Grækenland officielt er ude af krisen, er ledigheden stadig den højeste i EU, og i intet andet OECD-land er skatterne steget så meget som i Grækenland under krisen, skriver Kathimerini.
Samtidig lever hver tredje græker i fattigdom eller i risiko for at blive det.
Et tal, der steget markant i løbet af ti år.
Stefanos Chandakas på vej gennem Det Ægæiske Hav.
 DR)Velkomst med lagener og romerlysGynækolog Stefanos Chandakas sejler to gange om året ud sammen med omkring 50 andre frivillige læger, der tilbyder gratis hjælp til de isolerede øer.
Og hvert år får de den samme varme velkomst, når de når den første ø, Thimena sydøst for Samos.
Fra bådene kan man se øboerne vinke med lagener og flag fra deres lejligheder, og på havnen er mange mødt op med rygende, røde romerlys for at byde lægerne velkommen.
Velkomst på havnen på Thimena.
 DR)- Det var en lang tur med stærk blæst, men det er det hele værd, når vi ankommer, siger gynækologen, der har stået bag rattet i motorbåden i de syv timer, som turen har taget fra Athen.
Da organisationen HopeGenesis begyndte sit opsøgende arbejde i 2015, havde der ikke været nogen fødsler i et år på øen Thimena, der har 130 indbyggere.
Der var ingen børnehave, og øens grundskole havde ingen elever i tre-fire år.
Men det er lykkedes gynækologen at få ændret udviklingen ved at tilbyde at betale for alle omkostninger for familierne.
Så nu er der fire nyfødte på øen og ét barn på vej.
Patra havde ikke råd til barn nummer toPatra Markaki er fem måneder henne.
Hun fortæller, hun kun er blevet gravid, fordi HopeGenesis betaler hendes udgifter til transport og undersøgelser.
- Jeg har allerede en datter, og jeg havde ikke lyst til, at hun skulle være alene.
Men vi ville ikke have kunnet spare op til endnu en graviditet, siger hun.
Patra Markaki er arbejdsløs, og familien lever af hendes mands løn på 9.
700 kroner om måneden før skat.
En frivillig læge taler med gravide Patra Markaki og hendes datter i den mobile klinik på Thimena.
 DR)Han arbejder på en lokal færge i området og er nødt til at bo seks ud af syv dage om ugen på en naboø.
Så en del af lønnen går til at betale ekstra husleje og til at betale af på et lån, de har optaget for at købe deres hus på Thimena.
- Det er ikke let.
Nogle måneder har vi ikke penge nok, siger Patra Markaki.
'Moderskab er en ret'Gynækolog Stefanos Chandakas har sat sin mobile klinik op i et lokale på Thimena, og Patra Markaki lægger sig op på briksen.
- Her er det lille barn.
Kan du se hjertet?
siger gynækologen, da han fører scanneren hen over maveskindet på Patra.
Han peger på en skærm, der viser det sort-hvide billede af fostret, og tænder for lyden af det hurtigt dunkende hjerte.
- Det er en dreng, siger han til Patra Markaki.
- En dreng?
gentager hun med tårerne i øjnene.
Patra Markaki er gravid i femte måned.
Det kommende barn er et lille skridt i retningen mod at løse det, som gynækolog Stefanos Chandakas kalder Grækenlands største problem.
- Der er ingen vækst, hvis befolkningstallet falder.
Det er en blindgyde for Grækenland, som vi alle må prøve at gøre noget ved, siger han.
Derfor er hans mission uden slutdato.
Han og resten af netværket af frivillige fortsætter deres arbejde på ubestemt tid.
- Vores motto er, at moderskab er en ret, ikke et privilegium, siger den græske gynækolog.
FacebookTwitterKopier linkEmner:Grækenland|EU|Læger|Graviditet og fødsel|OECD




https://www.dr.dk/sporten/cykling/tourdefrance/etapen-paa-1-minut-staerk-franskmand-koerer-solo-og-vinder-3-etape-af

Tour de FranceETAPEN PÅ 1 MINUT Stærk franskmand kører solo og vinder 3.
etape af Tour de FranceJakob Fuglsangs helt store rival gennem hele foråret, franskmanden Julian Alaphilippe, vandt 3.
etape.
08.
juli 2019 kl.
16.
59 | opdateret 08.
juli 2019 kl.
17.
53Bemærk: artiklen er mere end 30 dage gammelLæs opCykelstjernen Julian Alaphilippe (Quick-Step) leverede mandag en stor bedrift på 3.
etape af Tour de France.
Den 27-årige franskmand gik til angreb op ad en stigning med 15 kilometer til mål i champagnebyen Epernay og kørte solokørsel hele vejen til stor hyldest på målstregen.
Samtidig kørte han sig i løbets gule førertrøje, da Mike Teunissen (Jumbo-Wisma) ikke kunne følge med.
Alaphilippe har gennem hele foråret været Jakob Fuglsangs (Astana) helt store rival i flere af de største cykelløb, hvor de to ryttere har delt sejrene imellem sig.
Franskmanden henviste i både Strade Bianche og La Fleche Wallonne danskeren til andenpladsen.
Derudover har han i år vundet Milano-Sanremo.
Mandag eftermiddag kunne ingen følge ham, da han lavede den velkendte acceleration, der har givet ham så stor succes.
Får også den gule trøjeOp ad en stigning med 15-16 kilometer til mål indhentede Alaphilippe belgieren Tim Wellens (Lotto Soudal), der 200 kilometer tidligere var gået med i et femmandsudbrud.
Med 49 kilometer til målstregen kørte Tim Wellens væk fra frontgruppen i jagt efter point til bjergkonkurrencen og en mulig etapesejr.
Med etapesejren kørte Alaphilippe sig også i løbets førertrøje, hvor han har slået et hul på 20 sekunder til Wout Van Aert (Jumbo-Wisma).
Astana-kaptajnen Jakob Fuglsang, der styrtede på 1.
etape, kom godt igennem den hårde dag og med hovedfeltet hjem.
/ritzau/FacebookTwitterKopier linkEmner:Jakob Fuglsang (cykelrytter)|Julian Alaphilippe (cykelrytter)|Quick-Step Team|Cykelsport|Italien




https://www.dr.dk/sporten/tennis/staerk-duo-saetter-stopper-loechte-i-wimbledon

TennisStærk duo sætter stopper for Løchte i WimbledonFrederik Løchte og Robin Haase tabte i tredje runde til Raven Klaasen og Michael Venus 0-3 i sæt.
Frederik Løchte har tidligere vundet Wimbledon i double.
08.
juli 2019 kl.
16.
09 | opdateret 08.
juli 2019 kl.
20.
32Bemærk: artiklen er mere end 30 dage gammelLæs opWimbledon 2019 er overstået for tennisspilleren Frederik Løchte Nielsens vedkommende.
Han røg tidligt ud af mixeddouble-turneringen, og da der mandag blev taget hul på anden uge i London, måtte han tage afsked med turneringen i herredouble sammen med hollandske Robin Haase.
Sydafrikaneren Raven Klaasen og australieren Michael Venus, der er seedet som nummer tre i turneringen, viste sig for stærke og sejrede ganske overbevisende med 6-2, 6-3, 7-6 (7-0).
Klaasen og Venus gav næsten intet væk i egne partier, og samtidig havde de et godt tag på Løchte, som de brød fire gange.
Den dansk/hollandske duo, der var seedet som nummer 16, fik tidligt en åbning i modstanderens første serveparti ved stillingen 0-30, men favoritterne svarede tilbage ved at vinde de fire næste bolde og dermed partiet.
Robin Haase og Frederik Løchte Nielsen under dagens kamp.
I stedet blev Løchte brudt til 1-3, da han servede for første gang i kampen.
Heller ikke næste gang formåede danskeren at holde serv, og så brød den tredjeseedede duo til sætsejr på 6-2.
Andet sæt var mere lige, og de syv første partier faldt alle ud til servernes fordel.
Så var det Løchtes tur, og trods en føring på 40-0 måtte han se sig brudt til stillingen 3-5.
Godt et minut senere var sættet tabt 3-6.
To dobbeltfejl i træk kostedeBåde Løchte og Haase virkede opgivende, og de havde da også noget af et bjerg at bestige, hvis de skulle vende kampen til egen fordel.
Helt sort så det ud, da Løchte blev brudt for fjerde gang i kampen til stillingen 1-2.
Løchte og Haase fik dog nyt mod, da de endelig spillede sig til breakbolde og konverterede til 3-3-udligning.
Nu matchede de modstanderne med overbevisende partier og tvang sættet ud i tiebreak.
Her gik det dog helt galt for Løchte og Haase.
Danskeren lavede blandt andet to dobbeltfejl i træk, og tiebreaken blev tabt 0-7.
Nadal videre i singleI herrernes singlerække har spanske Rafael Nadal hidtil spillet meget stærkt ved tennisturneringen, og mandag blev ingen undtagelse.
Den 33-årige spanier havde ingen problemer med at vinde 3-0 i sæt over Joao Sousa fra Portugal i fjerde runde.
Cifrene blev 6-2, 6-2, 6-2.
Verdensranglistens nummer 69 havde ingen breakbolde i kampen, mens Rafael Nadal brød sin modstander to gange i hvert sæt.
Andenseedede Roger Federer bookede også en plads i kvartfinalen mandag, da schweizeren slog italienske Matteo Berrettini med 6-1, 6-2 og 6-2.
I sin næste kamp skal Federer møde vinderen af et opgør mellem japanske Kei Nishikori og Mikhail Kukushkin fra Kasakhstan.
Dansker videre i juniorturneringenDen danske tenniskomet Holger Rune fik mandag en fin debut på det imponerende anlæg i Wimbledon.
Han vandt i sin første optræden i den traditionsrige turnering med 6-2, 6-4 over svenske Kevin Chahoud i første runde af juniorturneringen.
Her er den 16-årige dansker topseedet, blandt andet efter han triumferede i French Open tidligere på sommeren.
Rune, der rangerer som nummer to på verdensranglisten for juniorer, havde små udfald undervejs, men bevægede sig generelt på et lidt højere niveau end den 17-årige svensker.
I anden runde venter nu ukraineren Eric Vanshelboim.
/ritzau/FacebookTwitterKopier linkEmner:Frederik Løchte Nielsen (tennisspiller)|Rafael Nadal (tennisspiller)|Tennis|Wimbledon Championships|Holland




https://www.dr.dk/nyheder/indland/lokomotivfoerer-har-vaeret-i-doedsulykker-overskaeringerne-er-noget-fanden-har-skabt

Aarhus LetbaneSe temaIndlandLokomotivfører har været i to dødsulykker: 'Overskæringerne er noget, fanden har skabt'Det kommer som et kæmpe chok, når en person springer ud foran et tog, fortæller Theis Møller.
I dag kører Theis Møller på en hovedstrækning, hvor der ikke er jernbaneoverskæringer.
Af Daniel Myrup Pedersen08.
juli 2019 kl.
16.
11Bemærk: artiklen er mere end 30 dage gammelLæs op- Det er en rolig tilværelse at være lokomotivfører, men den kan ændre sig på et splitsekund, siger Theis Møller, der har været lokomotivfører siden 2003.
Og to gange er det sket, at den rolige udsigt fra kontoret, der suser gennem landskabet med 140 kilometer i timen, har ændret sig drastisk.
Sagen kort- Klokken 11.
05 lørdag får Østjylland Politi en melding om, at der på Albøgevej i Trustrup på Djursland var sket et uheld, hvor et letbanetog og en norsk indregistreret personbil var stødt sammen.
- Der var to voksne og to børn i bilen.
- Det var en 34-årig mand og hans syv-årige søn, som afgik ved døden i forbindelse med uheldet.
- De to andre passagerer er uden for livsfare, men er fortsat indlagt på Aarhus Universitetshospital.
- Der kører igen letbanetog på strækningen.
I 2012 valgte en person at hoppe ud foran det tog, som Theis Møller førte, og sidste år havde en dement person forvildet sig ud på skinnerne mellem Hobro og Fårup.
- Man bliver chokeret.
Men fra arbejdspladsens side bliver der nærmest trykket på en rød knap, når den slags sker, og der bliver hurtigt tilbudt krisehjælp, siger Theis Møller.
I lørdags oplevede føreren af et letbanetog at stå i en lignende situation, da toget på Grenåbanen kolliderede med en bil ved en jernbaneoverkørsel.
Her omkom en 34-årig norsk statsborger sammen med sin syv-årige søn.
Det skete ved Trustrup på Norddjurs.
'Overskæringer skal opgraderes øjeblikkeligt'Her ses jernbaneoverskæringen, hvor kollisionen mellem letbanetoget og den norske personbil skete.
I sine 16 år som lokomotivfører har Theis Møller kørt over utallige jernbaneoverkørsler, hvor der ikke går en bom ned, når toget nærmer sig.
Og lige der skærper man opmærksomheden som lokomotivfører.
- Systemet siger, at alt virker, så man tænker ikke så meget over det, før man kommer tæt på.
Man bliver ikke nervøs, men ekstra opmærksom, for der er jo nogle gange folk og biler, som tror, de kan nå over, siger Theis Møller.
Ikke desto mindre er han klar i mælet, hvad jernbaneoverkørslerne angår:- Hvis der ikke er en bom ved overskæringen, så skal den opgraderes øjeblikkeligt - koste hvad det vil.
Jeg så helst, at der slet ikke var nogen jernbaneoverskæringer i Danmark.
De er noget, fanden har skabt.
'Alle jernbaneoverskæringer er potentiel farekilde'Havarikommisionen er stadig i gang med at indsamle fakta og data fra ulykken, hvorfor de ikke kan fortælle noget om årsagen til kollisionen.
Her ligger bommen, som ikke var sat op ved jernbaneoverskæringen på Djursland.
Den skal efter planen først sættes op, når letbanen kan køre 100 kilometer i timen.
Lige nu må de maksimalt køre 75 kilometer i timen.
Men jernbaneoverkørslen havde ikke fået sat den bom op, som ligger i græsset ved siden af skinnerne.
Overkørslen havde derfor kun et advarselssignal og en klokke som sikkerhedsforanstaltning.
- Der er selvfølgelig sikkerhed, men enhver jernbaneoverskæring er en potentiel farekilde for vores medlemmer og mennesker, der kører over, sagde næstformand i Dansk Jernbaneforbund, Preben S.
Pedersen, til DR Nyheder igår.
Derfor efterlyser Jernbaneforbundet nu en national handleplan for, hvordan man sikrer jernbaneoverkørslerne fremover, så dødsulykker kan undgås i fremtiden.
FacebookTwitterKopier linkEmner:Ulykker|Togselskaber|Dansk Jernbaneforbund|Jylland|Hobro




https://www.dr.dk/sporten/oevrig/brydeforbundet-blaastempler-armlaegning

Øvrig sportBrydeforbundet blåstempler armlægningDanmarks Brydeforbund vil optage personer, der dyrker armlægning.
Armlægning er kommet under Danmarks Brydeforbunds vinger.
Billedet er fra en dyst i New York.
08.
juli 2019 kl.
15.
53 | opdateret 08.
juli 2019 kl.
22.
24Bemærk: artiklen er mere end 30 dage gammelLæs opDe fleste forbinder nok armlægning med sene aftener på en bodega, men i flere lande er det en officiel idræt, og det bliver det nu også i Danmark.
Danmarks Brydeforbund har nemlig valgt at optage personer, som dyrker armlægning.
Det skriver forbundet på sin hjemmeside.
Regler i armwrestlingTo personer er i duel mod hinandenDe kan enten sidde eller ståAlbuerne skal være placeret over for hinanden på samme sted på bordpladenDen person, der presser modstanderens hånd i bordet, har vundetPå verdensplan er der omkring 100.
000 personer, der dyrker armbrydning ifølge Det Internationale Armbrydningsforbund (WAF).
I Danmark er det tal mellem 100 og 120, vurderer Tonni Christensen, der er forsvarende dansk mester i armlægning og er udpeget af WAF til at organisere armbrydning i Danmark.
Stor betydningI et interview med Jyllands-Posten siger han, at det betyder meget, at sporten nu er officielt anerkendt i Danmark og kommer ind under Danmarks Idrætsforbund.
- Desuden kan vores medlemmer fremover blive testet af Anti Doping Danmark, så vi sikrer en ren sport.
- Vi håber også at udvikle sporten i Danmark og få en bedre organisation.
I dag er det meget løst organiseret, og der er meget splid i miljøet.
Vi håber at få alle samlet under Danmarks Brydeforbund, siger han til avisen.
Tidligere i år var der VM i armlægning i USA, hvor 920 atleter fra hele verden deltog i forskellige vægtklasser.
Det er lande som Kasakhstan, Tyrkiet, Rusland og Sverige, der er førende i sporten.
/ritzau/FacebookTwitterKopier linkEmner:Danmarks Brydeforbund|Anti Doping Danmark|Idrætspolitik|Kasakhstan|Rusland




https://www.dr.dk/nyheder/regionale/nordjylland/unge-fra-udkanten-laver-andet-end-tune-knallerter-stryger-til-tops-i

NordjyllandUnge fra udkanten laver andet end at tune knallerter: Stryger til tops i storbyerne  Unge fra udkantskommuner klarer sig på flere punkter bedre end deres jævnaldrende.
Det kan være godt at vokse op i en lille by langt ude på landet, hvis man vil gøre karriere i de større byer.
Af Iben Engsig Madsen, Klaus Videbæk og Kim Rathcke Jensen08.
juli 2019 kl.
13.
40Bemærk: artiklen er mere end 30 dage gammelLæs opHar du en studieven eller en kollega, der er vokset op på landet, kan det være en god ide at holde ekstra godt øje med, hvad vedkommende gør og siger, hvis du vil klare dig godt.
Trods brogede forestillinger om Udkantsdanmark viser et nye studie, at de 18 til 30-årige fra yderkommunerne, der flytter til storbyerne, klarer sig bedre end andre unge på en række punkter.
- Hvis man sammenligner de unge, som er vokset op i en udkantskommune, med unge fra byerne eller andre typer af kommuner, så klarer de, der flytter fra yderkommunerne og ind til byerne, sig signifikant bedre end de andre.
De får længere uddannelse, højere indkomst og lavere ledighed.
Det fortæller sociolog og ph.
d.
-stipendiat ved Aalborg Universitet Rolf Lyneborg Lund, der har undersøgt området grundigt i et forskningsprojekt.
Vi har en idé om, at unge i udkanten tuner knallerter.
Men i virkeligheden er de meget mere end det.
Rolf Lyneborg Lund, sociologHans arbejde bygger på registerdata bestående af godt 250.
000 unge født mellem 1980 til 1986.
Resultaterne viser blandt andet, at unge fra udkanten, der flytter til en bykommune, tjener 8,8 procent mere som 30-årige sammenlignet med unge, der er vokset op i eller fortsat bor i bykommuner.
Thomas fik sit drømmejobEn af de unge, der på mange parametre har klaret sig rigtig godt efter at være vokset op i en lille landsby på landet, er Thomas Kalisz Nielsen.
Han kommer fra Nørager i Rebild Kommune og tog til Aalborg for at læse på universitetet.
I dag er han 30 år gammel og arbejder som business manager hos den internationale energihandelskæde Centrica.
- Jeg tror, der var omkring 470 ansøgere til den her stilling, hvor de kun skulle bruge to procent.
Sandsynligheden for at komme igennem er ikke ret stor, så jeg er da glad for, at jeg kunne komme igennem og dermed få mit drømmejob, fortæller han.
Noget at beviseEgentlig havde hans far helst set, at han var gået i en håndværksmæssig retning.
Men Thomas Kalisz Nielsen syntes ikke, han havde hænderne ordentligt skruet på, og faktisk blev det en ekstra motivation for ham at bevise, at han kunne klare sig godt på studierne, selvom han er vokset op på landet.
VIDEO: Den lokale håndboldhal har på mange måder været med til at forme Thomas Kalisz Nielsens liv.
I det hele taget mener han, at opvæksten i Nørager har givet ham sunde værdier med videre.
- Det, jeg har taget med, er, at man ikke skal tage ting for givet, siger han.
Unge fra landet har et målNår der er forskel på, hvordan de unge klarer sig, skyldes det, at unge fra udkanten generelt er mere opsatte på at tage en uddannelse, mener Rolf Lyneborg Lund.
- Dem, der flytter fra udkanten og hele vejen til byerne, er i særlig høj grad drevet af et mål.
Hvis man bor 20 kilometer fra en storby, er en flytning ikke nær så massiv og altomsiggribende, som hvis man bor i udkanten.
Unge fra yderkommunerne flytter langt væk fra alting, og derfor skal de have en god grund til at flytte, siger han.
Hos Landdistrikternes Fællesråd er formand Steffen Damsgaard ikke overrasket over, at det er unge fra udkanten, der tager førertrøjen i byerne.
- Når man tager springet over længere afstande, er det fordi, man virkelig brænder for at tage en uddannelse.
Bor man tæt på Aarhus eller København, er det et mere naturligt valg, siger han.
Tuner ikke bare knallerterStørstedelen af de danske yderkommuner ligger i Vestjylland.
De bliver ofte skudt i skoene, at de har bøvl med økonomien, et lavt uddannelsesniveau og sociale problemer, men tallene tegner et lysere billede, mener Rolf Lyneborg Lund.
Faktisk klarer også de unge, der bliver tilbage i yderkommunerne, sig bedre end de jævnaldrende, der vokser op i bykommuner.
Om undersøgelsenTallene i Rolf Lyneborg Lunds forskningsprojekt er lavet på baggrund af registerdata fra Danmarks Statistik for 256.
345 danskere født mellem 1980 og 1986, som man har fulgt fra fødsel til de er blevet 30 år.
Datagrundlaget indeholder blandt andet informationer om forældres socioøkonomiske status og bopæl.
Tallene offentliggøres i en peer-reviewed journal senere i år.
Arbejdsløsheden er mindre og de tjener mere, selvom de har lavere uddannelser.
Det gælder også dem, der er allerdårligst stillede fra start og vokser op i områder, hvor der generelt er lavere indkomst og uddannelsesniveau samt højere arbejdsløshed.
Her viser resultaterne fra Rolf Lyneborg Lunds forskning, at de, der bliver boende i dårligt stillede områder i udkanten, tjener næsten 22 procent mere end dem, der bliver boende i dårligt stillede byområder.
- Vi har en idé om, at unge i udkanten tuner knallerter.
Men i virkeligheden er de meget mere end det.
Mange er dygtigere end unge fra byerne, fordi de har haft en anden opvækst og ser anderledes på tingene, siger han.
Kun få vender hjemSelvom Udkantsdanmark er hjemstavn for dygtige unge, høster yderkommunerne dog i beskeden grad frugterne af de unges succes.
Kun få flytter tilbage til hjemegnen efter endt uddannelse.
På landsplan vender blot 14,3 procent af fraflyttede unge tilbage til deres hjemkommune, når de er fyldt 33 år.
Det viser en analyse fra 2018 foretaget af Momentum på baggrund af tal fra Danmarks Statistik.
Særligt i yderkommunerne er andelen af tilbagevendende unge lav.
Eksempelvis er det kun 9,4 procent af de unge fraflyttere fra Struer Kommune, som bor i kommunen igen som 33-årige.
Også i Ringkøbing-Skjern, Lemvig, Skive og Morsø kommuner er tallene under landsgennemsnittet.
Er flere uddannelser nødvendigt?
For at yderområderne i højere grad kan udnytte de unges potentialer, er det ifølge formand for Landdistrikternes Fællesråd Steffen Damsgaard afgørende, at uddannelserne ikke kun ligger i landets største byer.
Kommuner i DanmarkDanmark har fire typer af kommuner: yderkommuner, landkommuner, mellemkommuner og bykommuner.
En yderkommune defineres ved afstanden til byer med mere end 40.
000 arbejdspladser, og om kommunen har en by med mere end 30.
000 indbyggere.
Kilde: Aalborg Universitet- Hvis man kan blive boende eller tage et mindre ryk for at komme til et studiemiljø, er der større chance for, at man vil komme tilbage eller blive i yderområderne, siger Steffen Damsgaard.
I den sammenhæng er det dog netop værd at hæfte sig ved, at de unge, der bliver boende i udkanten, klarer sig bedre i forhold til job og indkomst, selvom de har lavere uddannelser end tilsvarende unge i byerne.
Læs også:Kommunen betaler de unges taxature: 'Det er vildt godt!
'Det får Rolf Lyneborg Lund til at sætte spørgsmålstegn ved, om uddannelse nødvendigvis er løsningen.
- Vi har en idé om, at uddannelse altid er svaret på alting.
Men når arbejde og indkomst i virkeligheden er det, der skaber skattekroner, er der måske ingen grund til at pumpe uddannelse op.
Unge fra udkantskommunerne klarer sig jo udmærket med mindre uddannelse, siger han.
FacebookTwitterKopier linkEmner:Uddannelse|Jylland|Befolkning|Danmarks Statistik|Rebild Kommune




https://www.dr.dk/nyheder/udland/krydstogtskib-ramler-naesten-ind-i-venedig-vi-lever-i-konstant-angst-ulykker

UdlandKrydstogtskib ramler næsten ind i Venedig: 'Vi lever i konstant angst for ulykker'Flere ønsker forbud mod de store turistskibe.
Af Oliver Fruergaard08.
juli 2019 kl.
15.
17Bemærk: artiklen er mere end 30 dage gammelLæs opFor indbyggerne i Venedig har store krydstogtskibe længe været en hovedpine:De forurener, deres turister er en dårlig forretning, og de gør intet godt for stemningen i den gamle, charmerende laguneby, lyder kritikken jævnligt.
Søndag faldt opbakningen formentlig endnu mere, da en turistfærge var dramatisk tæt på at støde direkte ind i en af byens kaje.
Krydstogtskibene forurener miljøet såvel som æstetikken i Venedig, mener mange indbyggere.
En lokalbeboers optagelser viser det næsten 300 meter lange 'Costa Deliziosa' komme sejlende i et voldsomt uvejr og dreje af, akkurat før det torpederer havnebredden og omkringliggende småbåde ved det historiske turistcentrum Markuspladsen.
Ifølge det italienske medie Ansa ringede skibets nødsirene, mens slæbebåde forsøgte at få det på rette kurs.
Det lykkedes med nød og næppe.
Beboer til DR: Vi lever i konstant angst for ulykkerSirenen gav genlyd hjemme hos danske Rene Seindal, der bor få hundrede meter fra, hvor skibet passerer.
- Vores første tanke var: 'Nu sker der en ulykke', siger han til DR Nyheder.
Da han kiggede ud af vinduet, kunne han se, at Costa Deliziosa var omkring 10 meter fra at støde ind i kanten af havnekajen.
Danskeren har boet 10 år i Venedig og lever "i konstant angst for ulykker" fra de store skibe, der må have hjælp fra adskillige slæbebåde til at foretage skarpe sving, når de sejler gennem byen.
Venedig er en af Europas største turistattraktioner og får hvert år besøg af hundredvis af krydstogtskibe.
I juni måned kvæstede et 65.
000-ton krydstogtskib flere mennesker, da det røg ud af kontrol og stødte ind i en kaj og en mindre turistbåd.
Læs også:Krydstogtskib rammer kaj og turistbåd i VenedigOptagelser fra juni viser indbyggere og turister løbe væk i panik, mens skibet ude af kontrol og med nødsirenen i bund driver mod dem.
- Krydstogtskibene skal ud af Venedigs lagune.
De hører ikke til her, siger Rene Seindal.
Venedig vil forbyde krydstogtskibeDen holdning deler flere i byen, hvor emnet er blevet diskuteret i årevis, og hvor aktivistgrupper og lokalpolitikere arbejder hårdt for at forbyde skibene.
Foruden at være en sikkerhedsrisiko forurener de vandmiljøet såvel som udsynet i byen med den usædvanlige og meget gamle arkitektur, lyder kritikken blandt andet.
Andre påpeger, at krydstogtturismen ikke gavner byens økonomi, da de fleste bliver ombord på skibene i stedet for at benytte sig af lokale tilbud.
Flere af Venedigs beboere demonstrerede mod krystogtskibene efter sidste måneds ulykke.
Aktivistgruppen No Grandi Navi - ingen store skibe - demonstrerede i juni, da et stort krydstogtsskib sejlede ind i en havnekaj i Venedig.
'Byen er ved at gå i stykker'Den italienske regering foreslog i 2017 at lede krydstogtskibene udenom de centrale kanaler i Venedig.
Det blev dog aldrig vedtaget.
Kritikere påpegede, at den påståede indvirkning på byens lagune ikke var undersøgt tilstrækkeligt.
Italiens transportminister udtalte sidste måned til det italienske medie La Stampa, at han gerne vil forbyde skibene at lægge til i det centrale Venedig, men at man i så fald "bliver nødt til at finde alternativer, så Venedig ikke mister krydstogtturismen.
"Det centrale Venedig bliver hvert år besøgt af cirka 25 millioner turister og har omkring 50.
000 indbyggere.
Krydstogtskibene er tit meget højere end bygningerne i Venedig, og de er op til 300 meter lange.
Derfor er det svært at undgå at lægge mærke til dem, når de sejler ned gennem byen.
Kritikere vurderer, at turismen udgør en decideret trussel mod byen, der udover krydstogtskibene oplever problemer med turisters affald såvel som mangel på boliger, fordi meget bliver lejet ud til feriebesøgende.
- Lokalmiljøet er ved at uddø, siger Renie Seindal, der sælger kajakture og selv lever af turismen.
- Man kan ikke tage en by med 50.
000 indbyggere og stoppe millioner af turister ind i den.
Byen er fysisk ved at gå stykker, siger han.
FacebookTwitterKopier linkEmner:Venedig|Rejse- og turistbranchen|Turisme|Italien|Transportministeriet




https://www.dr.dk/nyheder/indland/politiet-sigter-24-spirituskoersel-paa-el-loebehjul-i-koebenhavn

IndlandPolitiet sigter 24 for spirituskørsel på el-løbehjul i KøbenhavnSigtelserne kommer efter en målrettet indsats i weekenden mod at køre påvirket på el-løbehjul.
Kører man spirituskørsel på et el-løbehjul, er bøden i første omgang på 2.
000 kroner.
Af Kevin Ahrens08.
juli 2019 kl.
13.
58 | opdateret 08.
juli 2019 kl.
14.
52Bemærk: artiklen er mere end 30 dage gammelLæs opSelvom de populære el-løbehjul er sjove at køre på, er der visse regler, som skal overholdes.
Og i weekenden faldt hammeren i København, hvor 24 personer blev sigtet for spirituskørsel, mens fire personer blev sigtet for at køre på el-løbehjul under påvirkning af euforiserende stoffer.
Det oplyser Københavns Politi på Twitter.
Her opfordrede de også i fredags om, at der også er færdselsregler, der gælder på de elektriske løbehjul.
Færdselsregler på el-løbehjulDu skal være fyldt 15 år (Nogle udlejningsfirmaer kræver 18 år).
Du skal følge cykelreglerne.
Dvs.
du skal køre på cykelstien, hvis der er cykelsti og følge cyklistsignaler og -skiltning.
Du må ikke køre på fortovet, på gangstier eller i fodgængerfelter.
Du skal give tegn ved sving og stop.
Der må kun være én person på løbehjulet.
Du skal køre med lys på hele døgnet.
Promillegrænsen er 0,5, og der er nulgrænse for ulovlige stoffer.
Børn under 15 år må kun køre på elektrisk løbehjul i trafikken, hvis barnet er sammen med en voksen på 18 år eller derover, som har kontrol over barnets kørsel.
På lege- og opholdsområder er der dog ikke krav om, at børn på elektrisk løbehjul skal være sammen med en voksen.
Kilde: Rådet for Sikker TrafikPromille på 0,5El-løbehjul er omfattet af de samme regler for spirituskørsel, som gælder for andre motoriserede køretøjer i trafikken.
Derfor må man højst have en promille på 0,5, hvis man kører på el-løbehjul.
Læs også:Advarer om at køre el-løbehjul med sprit i blodet: Risiko for fængselsstrafKører man spiritus-kørsel på et el-løbehjul, er bøden i første omgang på 2.
000 kroner og i anden omgang på 4.
000 kroner.
Tredje gang risikerer man fængsels-straf.
Reglerne er altså ikke de samme som cyklisternes.
Cyklister med sprit i blodet straffes normalt ikke, selvom politiet stopper dem i påvirket tilstand.
Det er dog muligt at få en bøde, hvis man for eksempelvis vurderes at have været til fare for andre trafikanter.
El-løbhjul til debatDebatten om el-løbehjulene har været rødglødende i Danmark og især i København, siden de ramte gaderne tidligere på året.
Rådet for Sikker Trafik har advaret mod trafikulykker, og der har også været diskussion om, hvor mange el-løbehjul der måtte være i byerne på samme tid.
I øjeblikket kan man køre en tur på el-løbehjul i Danmarks to største byer, København og Aarhus, og i Vejle og Odense, hvor de er kommet til i juli måned.
FacebookTwitterKopier linkEmner:København|Fritidsaktiviteter|Twitter|Færdselsforseelser|Københavns Politi




https://www.dr.dk/nyheder/indland/organisationer-efter-selvmordsbrev-fra-kendt-youtuber-snak-med-jeres-boern

IndlandOrganisationer efter selvmordsbrev fra kendt youtuber: Snak med jeres børnEfter Fie Laursen har lagt selvmordsbrev på Instagram bør forældre tage en snak med deres børn, lyder det.
Forældre bør tage en snak med deres børn, efter en kendt blogger har lagt et selvmordsbrev på Instagram.
Af Jakob Lyders Tarpgaard08.
juli 2019 kl.
13.
41Bemærk: artiklen er mere end 30 dage gammelLæs opLørdag eftermiddag lagde realitystjernen og bloggeren Fie Laursen et selvmordsbrev på Instagram til sine 334.
000 følgere.
Fie Laursens bror har efterfølgende oplyst på Instagram, at hun forsøgte selvmord, men nu er uden for livsfare og får den hjælp, hun har brug for.
Hun er kendt fra Youtube og som deltager i reality-programmer som "Paradise Hotel" og "Divaer i Junglen".
Opslaget nåede at ligge online i næsten to døgn, hvor det fik næsten 30.
000 likes og mere end 8.
000 kommentarer, før det blev fjernet.
Derfor er det enormt vigtigt, at forældre proaktivt tager en snak med deres børn om opslaget og emnet.
Det siger Bente Boserup, der er seniorkonsulent hos Børns Vilkår.
- Lige nu har børnene sommerferie, og derfor kan den snak ikke blive taget i klasseværelset.
Derfor er det ekstra vigtigt, at forældre tager en snak med deres børn og spørger dem, om de har set opslaget, og om de kender nogen, der har set opslaget.
Og forældrene skal spørge meget direkte uden at pakke det ind, for der er ikke nogen skånsom måde at sige det på, forklarer Bente Boserup.
Samme holdning har Simon Witting, som er kommunikationsansvarlig hos Livslinien.
- Forældrene skal komme til børnene og ikke omvendt.
Og de skal tage en åben og fordomsfri snak med deres børn, hvor de skal spørge ind til børnenes tanker omkring opslaget.
Og så skal de forklare, hvad Fie Laursen har gjort og fortælle, hvordan man kan agere, hvis man får den slags tanker.
Og til sidst skal forældrene stille sig til rådighed fremadrettet, så børnene ved, at de altid kan henvende sig, hvis de får den slags tanker, fortæller han.
Forældrene skal spørge meget direkte uden at pakke det ind.
Bente Boserup, Børns VilkårUnge skal tage fat i en voksenHvis man som ung har læst opslaget og har det dårligt med det, bør man tage fat i en voksen, lyder rådet.
- Brug dine forældre, og hvis ikke du har lyst til det, kan du tage fat i et andet familiemedlem eller forældrene til en ven.
Unge skal ikke gå med det her alene eller blot snakke med deres venner om det her.
Der bør blive inddraget en voksen.
Og ellers er man altid velkommen til at ringe til os, siger Simon Witting fra Livslinien.
- Her er fordelen, at du kan være anonym, fortæller han.
Opslaget kan inspirereBente Boserup fra Børns Vilkår mener, at forældrene også bør spørge deres børn, om de har venner eller veninder, som har det svært efter at have læst opslaget.
- Ens eget barn er måske glad og velfungerende.
Men det er veninden måske ikke.
Og derfor er det vigtigt at få undersøgt, om der er nogen i omgangskredsen, der kunne finde på at efterligne opslaget, siger hun.
Og netop det er der stor risiko, siger psykolog og direktør hos GirlTalk.
dk, som hjælper sårbare piger og unge kvinder, Anna Bjerre.
- Når en kendt person lægger sådan noget op, vil der være en vis smitteeffekt.
Og det vil typisk ske blandt psykisk sårbare unge, der følger den kendte, siger hun.
Med det mener hun, at der er risiko for, at nogle kan finde på at gøre det samme som Fie Laursen.
Bente Boserup fra Børns Vilkår og Simon Witting fra Livslinien mener begge, at den risiko er reel.
- Der er jo nogle, der ser op til hende og tænker, at når hun kan, så vil jeg også, siger Bente Boserup.
- Og letpåvirkelige unge, der i forvejen har det skidt, kan blive inspireret til at foretage sig samme handling, siger Simon Witting.
Problemerne forsvinder ikkeEt andet problem ved selvmordsopslaget er ifølge Anna Bjerre fra GirlTalk.
dk, at et selvmord eller et selvmordsforsøg kommer til at lyde som en god løsning på ens problemer.
Der er jo nogen, der ser op til hende og tænker, at når hun kan, så vil jeg også.
Bente Boserup, Børne Vilkår- Når der bliver lagt et opslag ud som det her, så kan det i de unges øjne godt se ud til, at personen får rigtig meget omsorg og kærlighed fra omverdenen.
Samtidig kan sådan et opslag næsten få døden til at virke idyllisk, eller at alle ens problemer forsvinder, fordi man får hjælp efter selvmordsforsøget.
Og så kan folk få den tanke, at de vil få den samme hjælp og omsorg, hvis de gør det samme, siger hun og afslutter.
- Men problemerne forsvinder altså ikke.
Det er sjældent så idyllisk, som det bliver fremstillet.
Hvis du går med selvmordstanker, kan du kontakte Livslinien på telefon 70 201 201FacebookTwitterKopier linkEmner:Børns Vilkår|Livslinien|Instagram|Sundhed og velvære|Socialforhold




https://www.dr.dk/nyheder/regionale/oestjylland/letbanefoerer-faar-hjaelp-efter-doedsulykke-han-er-naturligvis

Aarhus LetbaneSe temaØstjyllandLetbanefører får hjælp efter dødsulykke: 'Han er naturligvis påvirket'Et letbanetog og en personbil kolliderede lørdag.
En mand og et barn omkom.
Sammenstødet fandt sted i Trustrup på Djursland lørdag formiddag.
Af Gitte Hansen og Emma Lichscheidt08.
juli 2019 kl.
13.
23Bemærk: artiklen er mere end 30 dage gammelLæs opDer bliver taget hånd om den letbanefører, der lørdag var involveret i et sammenstød med en personbil, der kostede to personer livet.
Det fortæller Peter Lanng Nielsen, der er direktør i Keolis Danmark, som driver letbanen og dermed har personaleansvaret for førerne af letbanen.
- Vi er dybt berørte af den tragiske ulykke, og vi hjælper i første omgang myndighederne med at opklare den.
Men vi har også et ansvar over for den fører, som var så uheldig at føre toget, siger han.
Læs også:Trustrup på Djursland: To har mistet livet efter sammenstød mellem letbanetog og en personbilDet var en personbil med en norsk familie på fire, der kolliderede med et letbanetog i byen Trustrup på Djursland omkring klokken 11 lørdag.
Faren på 34 år og sønnen på syv mistede livet efter ulykken.
Moren på 32 og parrets seks år gamle pige overlevede og blev efter ulykken indlagt på Aarhus Universitetshospital.
Peter Lanng Nielsen fortæller, at det er en hændelse, man forsøger at forberede sig på i uddannelsen af førerne, men at det er svært at forberede sig helt på.
- Føreren er naturligvis påvirket af hændelsen, og vi hjælper ham så godt vi kan.
Vi skal have ham ud at køre letbane igen, og det er vi ret overbeviste om, at han nok skal komme, siger han.
Ulykken skete ved byen Trustrup, som ligger på strækningen mellem Grenaa og Aarhus.
Fast procedure efter ulykkeDer er derfor sat flere ting i gang.
- Vi har procedurer, som indeholder en masse praktik omkring tog, men også, hvad man gør omkring føreren.
Han skal snakke med kolleger, tillidsmand, ledere og få ekstern hjælp, hvis det skønnes nødvendigt.
Og så skal vi generelt yde omsorg for ham.
Han har været ude for noget frygteligt, og det skal vi hjælpe ham med.
Også de øvrige kolleger får hjælp, lyder det fra Peter Lanng Nielsen.
- Vi har prøvet at finde ud af, hvordan vi bedst hjælper både førere og kolleger, når sådan noget sker, og det er sådan set at snakke om tingene, og det har vi selvfølgelig sørget for er sket og sker løbende, når de kommer på arbejde, lyder det fra Keolis-direktøren.
Ud over omsorgen for medarbejderne er Keolis i gang med at hjælpe myndighederne med at opklare den tragiske ulykke.
- Dels er vi jo vidner til ulykken og har en del teknik, som vi hjælper Havarikommissionen med at få adgang til, og dels kan vi fortælle myndighederne om, hvordan praktikken er omkring at køre tog, siger han.
Havarikommissionen undersøger fortsat ulykken.
FacebookTwitterKopier linkEmner:Keolis|Togtrafik|Ulykker|Aarhus Universitetshospital|Jylland




https://www.dr.dk/nyheder/indland/biler-trykket-mod-faergeloft-rederi-forbedrer-sikkerhed-straks

IndlandBiler trykket mod færgeloft: Rederi forbedrer sikkerhed straksHavarikommissionen skal være med til at se på, hvordan sikkerheden på Samsøfærgen kan forbedres på langt sigt.
Bilister ombord på Samsøfærgen fik sig en slem forskrækkelse søndag.
(Arkivfoto) Af Emil Søndergård Ingvorsen08.
juli 2019 kl.
12.
11Bemærk: artiklen er mere end 30 dage gammelLæs opDet får ikke nogen personalemæssige konsekvenser for en medarbejder på Samsøfærgen, som ved en fejl trykkede på en forkert knap og løftede biler med passagerer mod færgeloftet i går eftermiddags.
Det fortæller færgedirektør for Samsø Rederi Carsten Kruse om uheldet i går eftermiddags, som beskadigede syv biler, men ikke førte til nogen personskade.
- Medarbejderen er hjemme og sove nu, og i morgen inviterer vi ham på kaffe og kage og taler om tingene.
Jeg vil ikke få noget ud af at skælde og smælde, siger færgedirektøren.
Vi har et system, som opsamler alle fejlene, og nu skal vi sikre, at det ikke sker igen.
Færgedirektør Carsten KruseRederiet har dog til gengæld allerede forbedret sikkerheden på færgen, så en lignende hændelse ikke kommer til at ske igen.
Der var nemlig trådt nye procedurer i kraft her til formiddag klokken 10.
- Når vi kører med hængedækkene, og der er passagerer på, så er der fra nu af altid et besætningsmedlem oppe ved bilerne, som også er i radiokontakt med den, der opererer hængedækket, siger Carsten Kruse og fortsætter:- Og så skynder vi os at lave nogle småjusteringer nede ved det panel, der betjener hængedækkene.
Vi sætter blandt andet nogle flere instruktioner op og noget mere afskærmning, så det bliver mere besværligt at køre hængedækket op.
Hvorfor har proceduren ikke været sådan indtil nu.
Det lyder jo til at give god mening?
- Det har du fuldstændig ret i.
Og det er derfor, at vi skal lære af det her.
Vi har et system, som opsamler alle fejlene, og nu skal vi sikre, at det ikke sker igen, siger færgedirektøren.
Skal finde ny teknisk løsningPå lang sigt skal der dog findes nye tekniske løsninger.
Og det skal rederiet se på med Den Maritime Havarikommission og Søfartsstyrelsen.
- Havarikommissionen kommer i morgen, og de skal sammen med os se på, hvordan vi kan finde en teknisk løsning, så noget lignende ikke kan ske igen, siger Carsten Kruse.
Hvilke bud har du på, hvordan man kan forbedre sikkerheden teknisk på lang sigt?
- Det er for tidligt at sige.
Det gode ved en sådan havarikommission er, at de ikke er dømmende.
De kommer med nogle anbefalinger, hvor de ser på procedurerne, og hvad der skete, og så giver de et bud på, hvordan man bedst muligt kan forebygge det.
Og det vil vi selvfølgelig tage til os, siger han.
Tilbyder psykologhjælp til passagerer og medarbejdereTre til fire af de syv biler, som var impliceret i uheldet, blev presset direkte op mod taget.
For de resterende biler er der ridser og buler i siden, oplyser færgedirektøren.
Rederiets forsikring kommer til at afholde alle udgifter til reperation.
Og selv om der ikke er nogen tilskadekomne, så tilbyder rederiet psykolighjælp til alle involverede passagerer, men også til deres egne medarbejdere.
- Jeg har en medarbejder, der er i gang med at ringe rundt til de passagerer, som var involveret i uheldet for at høre, hvordan de har det.
De havde også mulighed for at ringe direkte til mig i går, siger færgedirektør Carsten Kruse, der oplyser, at der ikke var nogen, der benyttede sig af muligheden.
FacebookTwitterKopier linkEmner:Rederier|Ulykker|Arbejdsmarked|Søfartsstyrelsen|Samsø




https://www.dr.dk/nyheder/viden/kroppen/spis-fisk-hvis-din-partner-skal-vaere-med-rogn-omega-3-goer-saedceller-til

KroppenSpis fisk, hvis din partner skal være med rogn: Omega-3 gør sædceller til bedre svømmereNyt studie fra Regionshospitalet Horsens viser, at fisk styrker sædkvaliteten markant.
Turen til fiskehandleren kan gavne, hvis du gerne vil være far.
Af Mikkel Vithner og Emma Lichscheidt08.
juli 2019 kl.
10.
49Bemærk: artiklen er mere end 30 dage gammelLæs opVi ved det jo egentlig godt: Vi skal spise fisk til aftensmad et par gange om ugen - og gerne flere gange om ugen som pålæg.
Nu viser et nyt studie, at turen til fiskehandleren også kan hjælpe, hvis man ønsker at blive far.
Et nyt studie fra Regionshospitalet Horsens viser nemlig, at fisk kan gøre sædceller til bedre svømmere.
Det fortæller Ulla Breth Knudsen, der er professor og overlæge på Fertilitetsklinikken på Regionshospitalet Horsens.
- Jo mere fisk eller Omega-3-fedtsyrer man spiser, jo bedre parametre har man i sæden, lyder det fra Ulla Breth Knudsen, der sammen med to kollegaer har analyseret 16 internationale studier, som ser på sammenhængen mellem indtag af fisk og kvaliteten af mænds sæd.
- Vi kan kun opfordre til at tænke over sin kostDer tegner sig et klart mønster af, at sædkvaliteten styrkes markant, hvis der ligger fisk på tallerkenen et par gange om ugen.
Det er alle mænd, der kan have gavn af mere fisk i hverdagen, men særligt mænd med markant nedsat sædkvalitet skal sætte tænderne i laks, torsk og makrel.
Som vi ser det – ud fra de studier, der er lavet – er det også fint at spise Omega3-fedtsyre-tabletter, hvis man ikke er så begejstret for fisk.
Ulla Breth Knudsen, professor og overlæge, Fertilitetsklinikken på Regionshospitalet Horsens.
- Generelt tænker vi, at en god kost kan være rigtig fornuftig, hvis man gerne vil være gravid.
Men er man så i den situation, at man har behov for at komme i en fertilitetsklinik grundet dårlig sædkvalitet, kan vi kun opfordre til, at man tænker over sin kost og forhåbentlig tænker fisk ind i kosten, siger Ulla Breth Knudsen.
Undersøgelser viser, at kun omkring 20 procent af danske mænd har 'optimal sædkvalitet', og omkring hvert tredje par i fertilitetsbehandling har problemer med nedsat sædkvalitet.
Danske mænds sædkvalitetDer er forskellige undersøgelser og vurderinger af danske mænds sædkvalitet.
Forskere fra Rigshospitalets Klinik for Vækst og Reproduktion har siden 1996 årligt fulgt sædkvaliteten hos unge danske mænd.
6.
000 mænd er undersøgt, og af dem havde kun lidt over 20 procent en optimal sædkvalitet, vurderet ud fra antallet af sædceller, sædcellernes bevægelighed og deres udseende.
Dette er et markant lavere niveau end sædkvaliteten hos danske mænd undersøgt i 1940’erne.
Sammenlignet med de øvrige europæiske lande ligger sædkvaliteten blandt danske mænd i den dårlige ende.
Kan du ikke lide fisk, er der håbDerfor er Ulla Breth Knudsen glad for, at den nye forskning kan hjælpe fertilitetsbehandlere med at rådgive mænd, der gerne vil blive fædre.
- Nu har vi en god grund til at sige, at man dels får bedre sædkvalitet, og at der er større sikkerhed for, at parret bliver gravide, mens manden spiser fisk, og enkelte studier tyder også på, at det er rigtig godt, hvis både manden og kvinden spiser fisk, siger hun.
Er man ikke til fisk, behøver man dog ikke nødvendigvis tage en tur til fiskehandleren eller dykke ned i supermarkedets fiskeafdeling, hvis man vil forbedret sædkvaliteten, lyder det fra forskeren.
- Som vi ser det – ud fra de studier, der er lavet – er det også fint at spise Omega-3-fedtsyre-tabletter, hvis man ikke er så begejstret for fisk.
Læs også:Flere fisk og færre bøffer kan redde lige så mange danskere, som der dør i trafikkenFacebookTwitterKopier linkEmner:Fisk|Regionshospitalet Horsens|Barnløshed|Hospitaler|Horsens




https://www.dr.dk/nyheder/udland/nyt-demokrati-ses-som-en-normalisering-af-graekenland-vi-har-ventet-paa-det-her-i-saa

UdlandNyt Demokrati ses som en 'normalisering' af Grækenland: 'Vi har ventet på det her i så mange år'Det konservative Nyt Demokrati har vundet regeringsmagten med næsten 40 procent af stemmerne.
Af Louise Brodthagen Jensen08.
juli 2019 kl.
09.
38Bemærk: artiklen er mere end 30 dage gammelLæs opFor Nyt Demokrati-vælger, Kiki Kontari, er der ingen tvivl:Resultatet af det græske parlamentsvalg er længe ventet.
- Vi har ventet på det her i så mange år, men vi skal ikke gøre os nogen illusioner, siger hun og henviser til, at hun udmærket godt ved, at der er meget at gøre.
Der er nemlig tale om et land med verdens største gæld, og med en vækst på bare halvanden procent ligger der noget af en opgave for det kommende regeringsparti og den ny premierminister, den 51-årige Kyriakos Mitsotakis.
Kyriakos MitsotakisDen 51-årige partileder er søn af tidligere premierminister fra begyndelsen af 90’erne, Constantine Mitsotakis, der er en af landets længst siddende parlamentarikere.
Hans søster har været borgmester i Athen og blev sidenhen udenrigsminister.
Sammen med den socialistiske Papandreou-familie og den konservative Karamanlis-familie, er Mitsotakis en slægt, der har domineret græsk politik i årtier.
Kyriakos Mitsotakis var minister i den tidligere konservative regering, der blev sat fra magten ved valget i 2015.
Han havde blandt andet ansvaret for at have fyret tusindvis af offentligt ansatte for at imødekomme nogle af kravene for de internationale hjælpepakker.
Han har stået i spidsen for oppositionen siden januar 2016.
Nyt Demokrati har lovet øget privatisering og lavere skatter, højere pensioner og højere mindsteløn, men kritikere har kritiseret de mange dyre valgløfter og påpeget, at de ikke kan indfries.
Det konservative Nyt Demokrati har vundet næsten 40 procent af stemmerne og kan dermed overtage regeringsmagten fra Alexis Tsipras' Syriza-partiet, som har fået omkring 32 procent.
- Nu kan landet igen rejse sig stolt, lød det i aftes i hovedstaden Athen fra den konservative partileder Mitsotakis, der understregede, at han vil sørge for at være en leder for hele landet, fordi Grækenland med ti millioner indbyggere er "for få til at vi kan være splittet".
Sjette parlamentsvalg på ti årDet er Grækenlands første parlamentsvalg ovenpå de tre internationale hjælpepakker, der har haft til formål at hive landet ud af den massive gældskrise, der for alvor ramte landet i 2009.
Vinderen får automatisk 50 ekstra pladser i parlamentet, og dermed får Nyt Demokrati med 158 pladser af de i alt 300 absolut flertal, og der er da også tiltro til den ny leder, som med en erhvervsvenlig dagsorden med løfter om at skabe nye jobs har talt til især de unge konservative, fortæller DR's journalist Camilla Markvardsen, som følger græsk politik.
- Mitsotakis har formået at bringe det konservative parti ind i midten af græsk politik.
Så er han søn af en tidligere premierminister, så det bliver anset som en tilbagevenden til en af de tre græske familier, som har været i spidsen af landets politik.
Der bliver talt om en slags normalisering af de politiske tilstande efter krisen, siger hun.
At valgresultatet i den grad afspejler et fravalg af Alexis Tsipras, handler ifølge Camilla Markvardsen om, at regeringslederen er gået til valg på et opgør med EU, og der har været stor utilfredshed med hans sparepolitik og skattestigninger.
- Han gik ind og lavede den sidste låne- og sparepakke med EU, så der er en masse skuffede venstrefløjsvælgere lige nu, siger hun og fortsætter:- Han havde til opgave at få landet ud af krisen, og nu har man så valgt at have et parti ved magten, der var med til at bringe Grækenland ind i krisen i første omgang.
Grækenlands nye premierminister og leder af det konservative, Nyt Demokrati, Kyriakos Mitsotakis.
Det er det sjette parlamentsvalg siden krisen ramte i 2009, og valgdeltagelsen ved valget i går er en af de laveste de seneste ti år.
Kun det forrige parlamentsvalg i 2015 ligger på samme niveau som valget i går, hvor kun 57 procent af de stemmeberettigede grækere valgte at afgive deres stemme.
Det ekstreme højrefløjsparti, Gyldent Daggry, der vandt stor popularitet umiddelbart efter krisen, ser med det nuværende antal optalte stemmer ikke ud til at nå forbi spærregrænsen på tre procent.
Det manglende opbakning til partiet er nogenlunde samme billede, som blev tegnet ved europaparlamentsvalget og lokale valg i maj måned.
FacebookTwitterKopier linkEmner:Alexis Tsipras (politiker)|Grækenland|Valg og folkeafstemninger|EU|Gyldent Daggry




https://www.dr.dk/nyheder/udland/british-airways-star-til-milliardbode-efter-datatyveri

UdlandBritish Airways står til milliardbøde efter datatyveriEt sikkerhedsbrud fra 2018 koster British Airways dyrt.
Selskabet er skuffet over afgørelsen, skriver BBC.
British Airways er "overrasket og skuffet" over bøde fra Det Internationale Civile Kontor.
08.
juli 2019 kl.
08.
52 | opdateret 08.
juli 2019 kl.
09.
44Bemærk: artiklen er mere end 30 dage gammelLæs opBritish Airways meddeler, at det står til en rekordstor bøde på 183 millioner pund - omkring 1,5 milliarder kroner - for et hul i selskabets sikkerhedssystemer sidste år.
Luftfartsselskabet er både "overrasket og skuffet" over bøden, der bliver givet af det britiske datatilsyn, ICO.
- British Airways reagerede hurtigt på en kriminel handling, der ville stjæle kundernes oplysninger, siger selskabets direktør, Alex Cruz, ifølge Reuters.
Willie Walsh, administrerende direktør i det spansk-britiske selskab IAG, som ejer British Airways, siger, at selskabet vil tage sagen op med ICO.
- Vi har i sinde at tage alle relevante skridt for at forsvare British Airways, siger han.
Ifølge Walsh vil selskabet også anke afgørelsen fra datatilsynet, hvis det er det, der er brug for.
Passagerers kortoplysninger stjåletDet er den største bøde, som ICO nogensinde har givet et selskab og den første, der på grund af nye regler bliver offentliggjort, skriver tv-stationen.
Flyselskabet oplyste i september sidste år, at kreditkortoplysninger fra hundredtusinder af passagerer var blevet stjålet fra dets hjemmeside og app.
Ifølge nyhedsbureauet Reuters drejer det sig om cirka 500.
000 passagerer, hvis oplysninger blev stjålet af hackere i 2018.
Da sagde British Airways, at hackerne havde lavet et "avanceret, ondskabsfuldt angreb på hjemmesiden".
Ifølge betalingsselskabet Nets, der ejer Dankortet, blev flere danskere også ramt af hackerangrebet.
Tidligere har Facebook fået en bøde på 500.
000 pund for sin rolle i sagen om Cambridge Analytica, der også handlede om datasikkerhed.
I 2018 kom det frem, at analysevirksomheden havde udnyttet et hul i Facebooks sikkerhed og høstet data fra op til 87 millioner brugere.
/ritzau/FacebookTwitterKopier linkEmner:British Airways|Facebook|Kriminalitet|IT-kriminalitet|Storbritannien




https://www.dr.dk/nyheder/indland/bandemedlemmer-skuddraebt-i-danmark-ny-video-hylder-gerningsmaendene

IndlandTo bandemedlemmer skuddræbt i Danmark: Ny video hylder gerningsmændeneBanderne Dödspatrullen og Shottaz ligger i en blodig konflikt i Sverige.
Gerningsstedet i Sennepshaven i Herlev, hvor to unge, svenske mænd blev skudt og dræbt i det, politiet formoder var et bandeopgør.
Af Mark Lindved Norup08.
juli 2019 kl.
13.
06 | opdateret 08.
juli 2019 kl.
13.
06Bemærk: artiklen er mere end 30 dage gammelLæs opPå den anden side af Øresund er skudepisoder efterhånden blevet en del af hverdagen for svenskerne, der kan konstatere, at særligt hærdede kriminelle fra bandemiljøet ikke tøver med at trykke på aftrækkeren.
Shottaz og DödspatrullenDe to bander udspringer af det samme svensk-somaliske miljø i Rinkeby ved Stockholm.
Ni drab mener svensk politi er knyttet til deres konflikt.
Kun et er blevet opklaret.
De svenske bandekonflikter fik den 25.
juni også fatale konsekvenser for to unge mænd på dansk jord, da de mødte deres endeligt i en kugleregn i Herlev.
De to svensk-somaliere, der var 21 og 23 år gamle, blev likvideret med adskillige skud, mens de sad i en bil i københavnerforstaden.
Ifølge DR’s oplysninger var den ene et ledende medlem af den kriminelle gruppe Shottaz, der har sit udspring i Stockholm-forstaden Rinkeby.
Videohyldest til gerningsmændShottaz har i flere år ligget i en blodig konflikt med en anden bande, der går under navnet Dödspatrullen – Dødspatruljen – fra samme område.
At der er en klar forbindelse mellem de dræbte og Shottaz, fremgår af billeder, der er lagt på Instagram på en konto helliget opslag fra det svenske bandemiljø.
På billedet af de to dræbte mindes de med ordene ’Hvil i fred’ på svensk.
Også gerningsmændene fra Herlev bliver tilsyneladende hyldet på samme konto med en video, der viser en handskeklædt hånd, der sætter et magasin i en pistol.
Personen er anonym, og på den ledsagende tekst til videoen står der ’We love our Copenhagen murder team’.
Københavns Vestegns Politi, der efterforsker drabssagen, har ikke ønsket at kommentere på videoen.
Billede fra videoen på Instagram, hvor et håndvåben bliver ladt, og den medfølgende tekst på engelsk slår fast, at 'vi elsker vores hold af mordere i København'.
(© Billede fra Instagram)For et år siden skrev svenske medier, at mindst syv uopklarede mord kan kobles til konflikten mellem de to bander.
Også dobbeltmordet i Herlev er indtil videre uopklaret, men en 21-årig mand blev den 28.
juni anholdt i Bispehaven i Aarhus, og ifølge svenske Kvällsposten er han et toneangivende medlem af Dödspatrullen.
Han sidder varetægtsfængslet bag dobbeltlukkede døre frem til den 25.
juli, og sigtelserne mod ham er derfor ikke kendt.
Det samme gør sig gældende for motivet for mordene.
Venner blev til dødsfjenderEgentlig var de svensk-somaliske hovedpersoner i de to grupper venner, indtil en konflikt mellem dem ifølge svensk politi brød ud i 2015.
De udløsende faktorer var et indbrud i et vekselbureau og et røveri i en guldsmed i Stockholm-området har flere svenske medier beskrevet.
I kølvandet på de hændelser ragede de uklar, og et medlem fra hver gruppering blev med få dages mellemrum dræbt, i det politiet anser for at være hævnaktioner.
Derfra er det eskaleret med flere brutale skyderier og overlagte mord i Sverige.
Fuldt funktionel Kalasjnikov-riffel, som svensk politi har konfiskeret i forbindelse med konflikten mellem de to bander.
(© Svensk politi)Dödspatrullen lever på flere måder op til sit navn, og ifølge svensk politi dræber de ikke kun i relation til fjendskabet med Shottaz.
Medlemmerne påtager sig også at udføre lejemord for en anslået pris mellem 300.
000 og 500.
000 svenske kroner, har den svenske politiprofessor Leif GW Persson sagt til Expressen.
Det er lykkedes at fængsle en række af de ledende medlemmer af især Dödspatrullen, men uden at det har fået sat en stopper for bølgen af mord, hvad dobbeltdrabet i Herlev i juni understreger.
Rekordmange skudepisoderI det hele taget døjer Sverige med flere bandekonflikter og en stigning i antallet af skuddræbte som konsekvens.
Problemet er ikke mindst en tilstrømning til banderne, der i stort omfang lukrerer på narkotikahandel og anden kriminalitet.
Alene i år er 23 skuddræbt, hvoraf de fleste er sket i relation til bandeopgør.
Sidste år blev 45 dræbt, og i 2017 var der 300 skudepisoder, hvilket var rekordmange.
Det fik i sidste uge den svenske rigspolitichef, Anders Thornberg, til i et opsigtsvækkende interview at slå fast, at der ikke er udsigt til forbedring lige foreløbig, fordi ”for hver ung mand, der bliver skudt, dræbt eller dømt, så står der 10-15 klar i kulissen”.
- Vi mener, at det her kan fortsætte fem-ti år i de særligt udsatte områder.
Det handler også om narkotika.
Narko er etableret i samfundet, og det er almindelige mennesker, som køber det.
Der findes et marked, som banderne vil fortsætte med at slås om, sagde han videre til Aftonbladet.
Tidligt i morges var der endnu et skyderi i Stockholm.
En person døde, og politiet efterforsker det som et muligt drab.
FacebookTwitterKopier linkEmner:Kriminalitet|Mord|Herlev|Stockholm|Københavns Vestegns Politi




https://www.dr.dk/sporten/cykling/tourdefrance/dagens-etape-det-franske-bud-paa-en-ardenner-klassiker-afslutningen

Tour de FranceDAGENS ETAPE Det franske bud på en Ardenner-klassiker: Afslutningen åbner for spændingTouren kommer endelig ind i Frankrig, og der venter en afslutning, hvor der kan ske lidt af hvert.
Af Frederik Palle og Kasper Aleksander Thrane08.
juli 2019 kl.
07.
35Bemærk: artiklen er mere end 30 dage gammelLæs opEr det en sprinteretape?
Nej, det er det ikke.
Har vi så allerede din opmærksomhed?
Det håber vi, fordi etapen kan gå hen og lave forskelle i klassementet.
De bliver ikke store, men den hektiske afslutning kan skabe styrt, og hvis man ikke er godt placeret, så kan man også tabe sekunder.
De sidste 500 meter stiger nemlig med otte procent, og det betyder, at etapen ikke er for sprinterne.
I stedet kan de såkaldte ’puncheurs’ se frem til en mulighed for etapesejr.
Ryttere som Julian Alaphilippe, Alejandro Valverde og Wout van Aert har formentlig et stort fedt kryds ud for dagens etape, men multitalenter som Peter Sagan og Michael Matthews skal heller ikke afskrives.
Ud af de 215 kilometer er det specielt de sidste 50 kilometer, der bliver virkelig interessante.
Terrænet bliver pludselig utrolig kuperet, og rytterne skal over fire kategoriserede stigninger.
Tre af dem er kategori tre-stigninger, hvor der bliver kæmpet om at komme i den prikkede bjergtrøje.
Stigningerne er på ingen måde lange, men de er spidse som en nål og derfor stejle.
- Finalen ser ret fed ud, synes jeg.
Den minder lidt om noget Amstel Gold Race, og det passer mig udmærket.
Jeg prøver at holde mig til, og så må vi se, om benene er der til at lave noget, forklarer Mads Würtz Schmidt.
Se etapeprofilen for 3.
etape af årets Tour de France.
Det er svært at se de tungeste sprintere komme over de stejle stigninger med feltet, men det kommer selvfølgelig helt an på, hvilket tempo der bliver sat.
Og danskerne?
Man skal aldrig sige aldrig, når der er nogle små stigninger på, og Mads Würtz Schmidt åbner jo for angreb.
Men det er først på nogle af de senere etaper, at ryttere som Michael Valgren og Søren Kragh Andersen har planlagt angreb, og Jakob Fuglsang skal bare komme sig oven på styrtet for to dage siden og undgå tidstab.
FacebookTwitterKopier linkEmner:Alejandro Valverde (cykelrytter)|Jakob Fuglsang (cykelrytter)|Cykelsport|Frankrig|Holland




https://www.dr.dk/nyheder/indland/80-aarige-bodil-blev-franarret-nemid-og-42000-kroner-han-var-saa-venlig-og

Indland80-årige Bodil blev franarret NemID og 42.
000 kroner: 'Han var så venlig og tiltalende'Netbank-svindlere går målrettet efter ældre mennesker med navne som Bodil, Hans og Gertrud.
I årets første kvartal har Finans Danmark registreret 256 sager om netbank-indbrud.
(Arkiv-foto) Af Lars Lindevall08.
juli 2019 kl.
11.
59Bemærk: artiklen er mere end 30 dage gammelLæs op- Hej, jeg ringer fra banken, og jeg kan se, at der er en hacker, der forsøger at overføre 15.
000 kroner fra din konto.
Så jeg vil hjælpe dig med at spærre for det.
Sådan lød det fra en dansktalende mand, der forrige fredag ringede til Bodil Jensen fra Aalborg.
Den 80-årige kvinde havde tidligere modtaget en mail, hvori det også fremgik, at en hacker var ved at overføre 15.
000 kroner til en udenlandsk konto, så hun var glad for, at banken tog sig af det.
At det slet ikke var en medarbejder fra banken, der ville hjælpe hende - men derimod en udspekuleret it-svindler, der var ude på at tømme hendes konti - fandt hun først ud af senere.
Sådan foregår svindlen I årets første kvartal var der 256 sager om netbank-indbrud med et samlet tab på 7,8 millioner kroner.
Finans Danmark oplyser, at der er to overordnede kategorier af svindel-sager:Telefon-svindel - også kaldet vishing (sammentrækning af voice og phishing).
Her bliver ofret ringet op af en person, der udgiver sig for at være ansat i eksempelvis bank eller hos Nets, og typisk vil vedkommende tilbyde at løse et problem, som kræver, at man udleverer koder til netbank, kreditkort og NemID.
Pengene bliver typisk overført til udenlandske bank-konti, som efterfølgende lukkes.
Svindel udført af nære relationerDisse sager dækker over tyveri af identitetsoplysninger, som er begået af personer tæt på kontohaveren.
Det kan være bofæller, tidligere ægtefæller, børnebørn eller bekendte, som hjælper ældre og udsatte grupper med deres digitale færden.
Kilde: Finans Danmark- Han var så venlig og tiltalende at høre på, og han snakkede absolut godt dansk, fortæller 80-årige Bodil Jensen til DR Nyheder.
'Bank-medarbejderen' sagde til den ældre kvinde, at han skulle bruge nogle personlige oplysninger for at kunne hjælpe hende med at spærre for overførslen, og i god tro gav hun ham derfor login-oplysninger til netbank og koden fra NemID-nøglekortet.
20 minutter efter samtalen gik Bodil Jensen ind og tjekkede sin netbank, og her fik hun et kæmpe chok:- Da jeg lukkede op ind til banken, så var der ikke flere penge på opsparings-kontoen, og den pension, jeg lige havde fået, var også blevet trukket.
I alt var der blevet hævet 42.
000 kroner.
- Jeg var så chokeret, at jeg næsten ikke vidste, hvilket ben jeg skulle stå på, fortæller Bodil Jensen.
Hun ringede straks til bankens hotline, så hun kunne få spærret for adgangen til netbank og NemID, og efterfølgende kontaktede hun politiet for at anmelde tyveriet.
- Bagefter ringede jeg til min datter og vrælede i telefonen.
Svindel for millionerDen ældre kvinde fortæller, at hun gerne vil stå frem med sin historie for at forhindre, at andre bliver lokket i samme fælde.
For hun er langt fra den eneste, der har været i kløerne på digitale indbrudstyve.
- Som kriminel kan man være heldig at ramme ofre, der er godtroende og udleverer koderne til gerningsmanden.
Det svarer til at give nøglerne til ens lejlighed til en kriminel.
Michael Busk-Jepsen, digitaliseringsdirektør, Finans DanmarkEn opgørelse fra pengeinstitutternes organisation, Finans Danmark, viser, at der i årets første kvartal var 256 sager om netbank-indbrud med et samlet tab på 7,8 millioner kroner.
Til sammenligning var der i første kvartal af 2018 153 sager med et samlet tab for kunderne på tre millioner kroner.
Sagerne dækker også over tilfælde, hvor familiemedlemmer, venner eller bekendte har tiltvunget sig adgang til andre borgeres netbank, men ifølge Finans Danmark fylder telefon-svindlen klart mest.
Læs også:Ældre bliver snydt for millioner af telekriminelleVælger navne som 'Hans, Bodil eller Gertrud'Michael Busk-Jepsen, der er digitaliseringsdirektør hos Finans Danmark, forklarer, at it-svindlerne går målrettet efter ældre mennesker, fordi de er de nemmeste ofre.
- På Danmarks Statistik kan man jo se, hvilke navne der er flest af i den ældre del af befolkningen - det kan eksempelvis være Hans, Bodil eller Gertrud.
Dem ringer de systematisk til for at se, om de kan lokke noget ud af de intetanende ofre, siger Michael Busk-Jepsen, digitaliseringsdirektør i Finans Danmark.
Gode råd: Undgå svindelUdlever aldrig personlige oplysninger.
Oplys aldrig dit bruger-id, adgangskode eller nøgler fra dit nøglekort.
Fotografer og send aldrig dit NemID til nogen.
Din bank, Nets eller andre myndigheder vil aldrig opfordre dig til at udlevere oplysninger om dit NemId i telefonen, på sms eller i en e-mail.
Hvis du har fået en e-mail eller sms, hvori du opfordres til at klikke på et link, skal du ikke reagere på den.
Hvis du er blevet udsat for svindel, så kontakt med det samme din bank og politiet.
Typisk tager svindlerne fat i et lokalsamfund, hvor der er en bank, der har en stor markedsandel, og så ringer de rundt til ældre mennesker i området og udgiver sig for at være ansat i den pågældende bank.
Hvis personen ikke er kunde i banken, bliver røret smækket på, og så er det videre til næste nummer i rækken, forklarer Michael Busk-Jepsen.
- De ringer op og siger noget, der ikke er sandt - for eksempel, at der er ved at blive overført en portion penge fra din netbank.
Og det vil de så gerne hjælpe med at stoppe.
De har bare lige brug for nogle koder, siger digitaliseringsdirektøren.
- Som kriminel kan man være heldig at ramme ofre, der er godtroende og udleverer koderne til gerningsmanden.
Det svarer til at give nøglerne til ens lejlighed til en kriminel, tilføjer Michael Busk-Jepsen.
Dårligt stillet juridiskBodil Jensen kunne ånde lettet op, da hun fik tilbagebetalt hele det franarrede beløb af banken.
Men det er bestemt ikke alle svindel-ofre, der ser pengene igen.
Som udgangspunkt står man juridisk dårligt, når man som bankkunde selv har udleveret adgangskoder til en anden - netop fordi man i aftalen med banken kan have skrevet under på, at det er groft uagtsomt at udlevere disse oplysninger.
Dermed har man ikke krav på at få beløbet refunderet.
Men der er alligevel en række banker, der refunderer de stjålne beløb 'per kulance', oplyser Finans Danmark.
FacebookTwitterKopier linkEmner:FinansDanmark|Michael Busk-Jepsen (erhvervsleder)|Kriminalitet|Økonomisk kriminalitet|Aalborg




https://www.dr.dk/nyheder/regionale/syd/mens-de-fleste-boern-holder-sommerferie-er-der-nogen-der-aldrig-har-fri-med

Syd- og SønderjyllandMens de fleste børn holder sommerferie - er der nogen, der aldrig har fri med mor og farFor første gang har Socialstyrelsen kortlagt, hvor mange børn der aldrig holder ferie.
I Esbjerg argumenterer forældrene med, at det er bedre for børnene at være i institution, fordi de keder sig derhjemme.
Her ses Vognsbøl Børnehus, hvor der er få børn tilbage.
Af Anne-Marie Lindholm og Sine Skott08.
juli 2019 kl.
13.
14Bemærk: artiklen er mere end 30 dage gammelLæs opSommerhus, strandleg og lidt flere is end normalt.
Det lyder som en klassisk opskrift på ferie for børnefamilier, men det er ikke alle børn, der oplever det.
En kortlægning fra Socialstyrelsen viser, at knap 7 procent af børn i daginstitutioner har mindre end tre ugers ferie med mor og far på et helt år.
1,6 procent af børnene holder slet ikke ferie i løbet af året.
Selv om tallene kan virke små, mener Børns Vilkår, at de er for høje.
- Det at gå i daginstitution er lige som at gå på arbejde.
Børnene skal forholde sig til mange mennesker hver dag og tilpasse sig de rammer, der er.
Så det er jo ikke godt for børn ikke at holde ferie, siger psykolog ved Børns Vilkår Malene Angelo.
Forældre: Det er bedre for mit barnI daginstitutionerne i Jerne-Spangsbjerg-området i Esbjerg Kommune kender lederen alle forældrenes argumenter for at holde børnene i institution hen over sommeren.
- Vi hører ofte, at barnet keder sig derhjemme, barnet har bedst af at have den samme rytme hver dag, og at det kommer i daginstitution for også at være sammen med andre børn, fortæller områdeleder Helle Rohde.
Samme argumenter gengiver pædagogernes fagforening BUPL.
Socialstyrelsens rapportStikprøve blandt 6.
788 børn, som går i dagpleje, vuggestue, børnehave eller aldersintegreret institution.
Fra august 2017 til august 2018.
Derudover er der lavet case-besøg i tre kommuner, og en survey blandt forældre.
Rapporten er gennemført af Rambøll Management Consulting for Socialstyrelsen.
Men det er helt forkerte argumenter, for de små har brug for roen og deres forældre, mener Børns Vilkår:- Børnene får ikke mulighed for at udvikle sig i det samvær, de kan få med deres nærmeste.
Når der er bedre tid til at snakke og lave ting sammen, så udvikler børnene sig mere end i situationer, hvor der er lidt tid til voksenkontakt og nærvær, siger Malene Angelo.
Hun håber, at daginstitutionerne vil gøre det til deres rolle at tale med forældrene om det.
Det har de allerede haft fokus på i år i vuggestuerne og børnehaverne i Esbjerg.
Og det har haft en effekt at tale med de forældre, som ikke holder særlig meget ferie med deres børn.
- Der er markant flere, som har en uge til fjorten dage nu her i sommerferien end tidligere, fortæller Helle Rohde.
Ifølge Socialstyrelsens rapport, er det cirka 80 procent af børnene, der holder mellem tre og ti ugers ferie om året.
FacebookTwitterKopier linkEmner:Børns Vilkår|Socialstyrelsen|Børnepasning|Socialforhold|Esbjerg




https://www.dr.dk/nyheder/penge/tillaeg-efter-tillaeg-dealsite-politianmeldt-vildledende-priser

PengeTillæg efter tillæg: Dealsite politianmeldt for vildledende priserSweetdeal har vildtledt ved at vise en pris på hotelophold og putte tillæg på, mener Forbrugerombudsmanden.
Anmeldelsen er rettet mod Berlingske Media, der har ejet Sweetdeal.
08.
juli 2019 kl.
09.
34 | opdateret 08.
juli 2019 kl.
13.
26Bemærk: artiklen er mere end 30 dage gammelLæs opForbrugerombudsmanden har politianmeldt hjemmesiden Sweetdeal for vildledende markedsføring på priser på hotel- og kroophold.
Forbrugerne blev på siden præsenteret for en pris, men først senere oplyst om diverse tillæg, som blev lagt oveni prisen.
Det var blandt andet miljø-, sæson- og weekendtillæg.
Det betød, at nogle af opholdene ikke var mulige at få til den pris, som de først stod til.
Den tilgang er ikke efter bogen, lyder det fra forbrugerombudsmand Christina Toftegaard Nielsen.
- Markedsføring af en pris uden at oplyse om diverse tillæg, der kommer oven i prisen, er vildledende markedsføring.
Til skade for forbrugerne- Det er til skade for både forbrugerne og de konkurrenter, der sælger samme produkter uden at vildlede om prisen, siger hun i en pressemeddelelse.
Anmeldelsen er rettet mod Berlingske Media, der har ejet Sweetdeal.
Sweetdeal blev i december solgt til Carsten Blom-Hanssen, der blandt andet er medstifter af Boozt.
com.
Men da perioden, hvor markedsføringen stod på, var ni måneder i 2018, er det den tidligere ejers ansvar.
Horesta: Priser skal holde vandHos Horesta, som repræsenterer hotel- og restaurationsbranchen, ærgrer politisk direktør Kirsten Munch Andersen sig over sager, hvor forbrugere ikke får, hvad de forventer at have betalt for, når de har købt gennem dealsites.
- Det er vigtigt, at de priser og betingelser, som bliver markedsført, holder vand.
Det kan kun være i alles interesse, at man får en god oplevelse.
- Vi kan kun tage afstand fra vildledende markedsføring, siger Kirsten Munch Andersen.
Hun forklarer, at hoteller og kroer typisk bruger dealsites som Sweetdeal som et markedsføringsværktøj i kortere perioder.
- Det giver en mulighed for at lave et særligt fremstød og få markedsført sit produkt.
- Det er op til hver virksomhed at vurdere, om man vil bruge det værktøj, og hvis man gør, gælder det, at præmisserne skal være helt klare på de her dealsites.
Både for dem, der sælger, og for dem, der køber, siger Kirsten Munch Andersen.
Horesta har ikke tal på, hvor stor en del af branchens salg der stammer fra dealsites.
Kirsten Munch Andersen fortæller, at oplevelsen i branchen generelt er, at salg på dealsites typisk tiltrækker kunder, som kun kommer forbi en enkelt gang.
/ritzau/FacebookTwitterKopier linkEmner:Christina Toftegaard Nielsen (jurist)|Kirsten Munch Andersen (erhvervsleder)|Horesta|Forbrug|Forbrugerombudsmanden




https://www.dr.dk/nyheder/indland/skarp-kritik-af-massiv-tv-overvaagning-af-boern-og-unge-paa-institutioner

IndlandSkarp kritik af massiv tv-overvågning af børn og unge på institutioner Børn og unge bliver nu tv-overvåget på sikrede institutioner.
Der er kritik af overvågningen fra Tina Maria Larsen, medlem af Børnerådet, Søren Skjødt, formand for Foreningen for Døgn- og Dagtilbud, Maria Hæstrup, afdelingsleder på Kompasset, og Marya Akhtar fra Institut for Menneskerettigheder.
Foto: Grafik/DRAf Mette Mayli Albæk og Louise Dalsgaard08.
juli 2019 kl.
07.
00Bemærk: artiklen er mere end 30 dage gammelLæs opAlt for vidtgående, unødvendigt og et problem for retssikkerheden.
Sådan lyder det fra en række interesseorganisationer og eksperter, efter der nu hænger overvågningskameraer, der filmer 24 timer i døgnet på alle fællesarealer i landets sikrede institutioner for eksempel i klasselokalet, sofarummet eller bordtennis-området.
Overvågningsbillede af et fællesareal på den sikrede institution Kompasset i Brønderslev, Nordjylland.
Foto: DRDen massive tv-overvågning blev indført som en del af ungdomskriminalitetspakken, og kameraerne har siden 1.
januar 2019 filmet og lydoptaget unge under 18 år på sikrede institutioner.
- Det bekymrer os, hvad man vil med den her overvågning, og hvilken betydning det vil få, siger Søren Skjødt, formand for Foreningen for Døgn- og Dagtilbud, der er en interesseorganisation.
Han fortæller, at man på de sikrede institutioner i mange år har arbejdet på at skabe en kultur, som ikke handler om "os mod dem" eller kontrol.
- Vi har vanskeligt ved at se, at videoovervågning vil bidrage med noget som helst, lyder det fra Søren Skjødt.
Sikrede institutionerBørn og unge kan anbringes i sikrede døgninstitutioner af strafferetlige, socialretlige eller udlændingeretlige årsager.
En sikret døgninstitution er en døgninstitution med en eller flere afdelinger, hvor det er tilladt at have yderdøre og vinduer konstant aflåst.
Sikrede institutioner kan også have særligt sikrede afdelinger.
Særligt sikrede afdelinger er målrettet børn og unge, som er voldelige eller har psykisk afvigende adfærd.
Særligt sikrede afdelinger skal være fysisk adskilt fra almindeligt sikrede afdelinger.
15-17-årige varetægtsfængslede eller dømte anbringes i videst muligt omfang i de sikrede døgninstitutioner – ikke i fængslerne.
Der er otte sikrede døgninstitutioner i Danmark.
Kilde: Folketingets OmbudsmandInstitution: Vi har ikke brug for detPå den sikrede døgninstitution Kompasset i Brønderslev, hvor der er plads til otte unge, har man brugt 385.
000 kroner på at sætte 15 kameraer op og sætte alarmer på alle døre, hvilket også er blevet lovpligtigt.
Afdelingsleder på Kompasset Maria Hæstrup mener ikke, at overvågningen bidrager med noget positivt.
- De unge har haft rigtig mange spørgsmål til, hvorfor kameraerne skal sidde der, og om det er fordi, vi regner med, at de unge vil gøre noget voldsomt, siger Maria Hæstrup.
- Samtidig sker overvågningen i de rum, hvor mange unge slapper af, og hvor man kan sidestille det med at være hjemme, så de unge er meget opmærksomme på dem.
Maria Hæstrup mener, at de nye regler modarbejder det pædagogiske arbejde.
Der er overvågningskamera i bordtennisrummet på institutionen Kompasset i Nordjylland.
Det sidder helt oppe i hjørnet over døren.
Foto: DR- Vi er meget bevidste om at vise de unge, at det ikke er et fængsel, men en socialpædagogisk døgninstitution med et omsorgsfuldt pædagogisk personale, siger hun.
Kompasset har endnu ikke haft brug for en optagelse, understreger hun.
Indgreb i privatlivDet var justitsministeren i den tidligere regering, Søren Pape Poulsen (K), der gennemførte den nye lovgivning med støtte fra flere partier – heriblandt Socialdemokratiet.
Tv-overvågningen skal ifølge lovforslaget ske "med henblik på at forebygge kriminalitet og sikre tryghed samt sikre eventuelt bevismateriale i tilfælde af begået kriminalitet".
Der findes otte sikrede døgninstitutioner i Danmark, og foruden dem har også delvist lukkede institutioner samt særligt sikrede institutioner nu tv-overvågning af alle fællesarealer.
Vi er rigtig bekymrede for overvågningen.
Der sker en glidning hen mod fængselslignende tilstande.
Tina Maria Larsen, medlem af Børnerådet og institutionsleder på en sikret institution.
Det statslige råd Børnerådet og Institut for Menneskerettigheder er blandt dem, der advarede Søren Pape Poulsen og den borgerlige regering mod at indføre tv-overvågningen.
- Vi er rigtig bekymrede for overvågningen.
Der sker en glidning hen mod fængselslignende tilstande.
Det er børn, vi taler om her, siger Tina Maria Larsen, medlem af Børnerådet og institutionsleder på en sikret institution.
Hun understreger, at de sikrede institutioner nu også kan modtage børn helt ned til ti år.
Også Institut for Menneskerettigheder mener, at der skal tages ekstra forholdsregler med overvågning, når der er tale om udsatte børn og unge.
- Det er et virkelig stort indgreb i de unges ret til privatliv.
Rent menneskeretligt nyder børn en særlig beskyttelse, og derfor skal det være virkelig nødvendigt, hvis man vælger at overvåge dem, siger Marya Akhtar, specialkonsulent i Institut for Menneskerettigheder.
Khader forsvarer lovHos De Konservative forsvarer retsordfører Naser Khader (K) den nye tv-overvågning.
Han mener, at det er et nødvendigt tiltag.
- Der er en årsag til det.
Det virker præventivt, og det er for at sikre, at der ikke bliver brugt stoffer.
Det er også for at have dokumentation, hvis der sker en farlig situation, siger Naser Khader.
Der er ingen af de institutioner, vi har talt med, der ønsker en så massiv overvågning.
Kunne man ikke starte med at spørge de enkelte steder, om man vil have det, inden man indfører det med tvang?
- Der har været ét tilfælde, hvor man har haft brug for optagelserne.
Et tilfælde er et for meget i forhold til den slags indsatte.
Vi taler jo om farlige forbrydere, derfor har det været på sin plads at have overvågning, siger Naser Khader.
Hvis institutionerne selv vurderer, at de ikke har brug for det, gør det så indtryk på dig?
- Vi lytter til indvendingerne.
Vi lytter til kritik, men vi har ingen intentioner om at ændre holdning.
Hvad tænker du om, at Institut for Menneskerettigheder, Det Kriminalpræventive Råd, Børns Vilkår, Børnerådet, Danske Regioner og mange andre kritiserer jer for at gå for langt?
- Jeg har ikke oplevet at lave lovgivning, hvor der ikke er nogen, der har haft indvendinger.
Sådan skal det være i et demokrati, og man skal udfordre os.
Men den udfordring gør ikke, at vi mener, det skal laves om, siger Naser Khader.
FacebookTwitterKopier linkEmner:Det Konservative Folkeparti|Naser Khader (politiker)|Søren Pape Poulsen (politiker)|Socialforhold|Brønderslev




https://www.dr.dk/nyheder/kultur/dansk-firma-faar-45-millioner-kroner-vil-have-dig-til-betale-noget-der-er-gratis-i

KulturDansk firma får 45 millioner kroner: Vil have dig til at betale for noget, der er gratis i dagFirmaet Podimo vil revolutionere markedet for podcasts og have brugerne til at betale for indholdet.
Vi betaler allerede for at lytte til musik og for at se tv-serier og film.
Nu skal vi også til at betale for de podcasts, vi lytter til, mener nyt dansk firma.
Modelfoto.
Af Emil Eller08.
juli 2019 kl.
06.
32Bemærk: artiklen er mere end 30 dage gammelLæs opPodcasts er gratis.
Sådan har det i hvert fald været i efterhånden en del år, hvor flere og flere lyttere har kastet sig ud i podcast-fænomenet, der bare er vokset og vokset.
Men det skal der laves om på.
I hvert fald hvis det står til det nystartede, danske firma Podimo, der til efteråret lancerer en app, som skal være en slags Spotify for podcasts.
Med betaling, altså.
Bag Podimo står blandt andre serieiværksætteren Morten Strunge og tidligere tv-vært og underdirektør i Tivoli Nikolaj Koppel.
- Podimo er en platform for podcasts, både dem du hører i forvejen og en masse originalt indhold, som vi kommer til at være med til at udvikle, siger Nikolaj Koppel, der er virksomhedens indholdschef.
Holdet bag den nye podcast-virksomhed Podimo: Nikolaj Koppel, Andreas Sachse, Sverre Dueholm, Eva Lægdsgaard og Morten Strunge.
Han mener, at der er et stort potentiale i podcasts.
- Vi er gået ind i det, fordi vi øjner, at der er en stor æra for lyd på vej.
Der er et kæmpe opsving over hele verden, også her i Danmark.
- Det er et medie, der segmentmæssigt går ret meget på tværs.
Det er både de helt unge og de lidt ældre, der lytter til podcasts, siger han.
Langt de fleste podcasts tjener ikke penge.
Der er ikke et økosystem, der kommer hverken brugere eller skabere til gode.
Nikolaj Koppel, medstifter af PodimoMen når det kommer til økonomien, mangler der ifølge ham et økosystem, der gør, at producenterne af podcasts får noget ud af det.
Det vil Podimo være med til at skabe.
- Jeg kan da godt se, at der er nogen, der synes, at det var dejligt, dengang musik var gratis.
Da musik blev digitaliseret for alvor, var der også en fase, hvor det for mange mennesker var almindeligt ikke at betale for musikken.
Den model går jo ikke på den lange bane.
Læs også:Veninderne Marianne og Amalie troede ikke på deres store succes: Fuck, folk lytter jo!
- Langt de fleste podcasts tjener ikke penge.
Der er ikke et økosystem, der kommer hverken brugere eller skabere til gode, siger Nikolaj Koppel.
Til at få projektet op at flyve har Podimo for nylig indsamlet en stor investering på cirka seks millioner euro - godt 45 millioner kroner - fra en tysk og en dansk venturefond.
Senere skal der findes endnu flere penge, når appen skal bredes ud til resten af Europa.
Hvorfor betale for noget gratis?
Men hvad skal egentlig få lytterne til at ville betale for noget, der i dag er fuldstændig gratis, og som der er et enormt stort udbud af?
Det handler ifølge Nikolaj Koppel om at skabe en app, der både indeholder podcasts, som er gode og kun kan høres der, og at lykkes med at præsentere folk for det, de gerne vil høre.
- Vi ved, at der er rigtig meget indhold, der ikke kommer frem til brugerne.
Lytterne bliver ikke taget i hånden.
Der står man lidt alene.
Kurateringen, at man bliver matchet med det rigtige indhold, det er noget, som er kraftigt underudviklet, siger han.
Blandt flere danske podcastere er der optimisme at spore frem mod Podimos indtog på det danske marked.
En af dem er komikeren Pelle Lundberg, der de seneste fem-seks år har produceret podcasts om blandt andet stand up-branchen, Olsen-Banden og flere tv-programmer.
Pelle Lundberg har lavet podcasten 'Flyverskjul' om stand-up, 'Skide godt Egon' om Olsen-Banden, 'Dahlgårds Tivoli' om tv-programmet af samme navn, 'Onkel Joakims liv' om Anders And-figuren Onkel Joakim samt podcasts for Zulu Comedy Festival.
- Det er meget interessant, hvis det viser sig, at folk gerne vil betale for eksklusive podcasts.
Og at man så kan have en indtægt, hvis man kan flytte lytterne derhen og forklare folk, at det altså er et arbejde at lave, siger han.
Han mener også, at det i dag er svært at finde rundt i de mange podcasts, der er derude.
- Selv da jeg startede, sagde folk, at podcasts boomede helt vildt.
Og det er jo kun gået én vej i forhold til mængden.
Det er meget kendetegnet ved, at der er virkelig meget indhold.
Det er blevet lidt det nye blog, for det virker lidt som om, alle har en podcast.
Pelle Lundberg har selv haft blandet held med at få en indtægt ud af arbejdet med podcasts.
Og han håber, Podimos indtog kan gøre den del lettere generelt.
Jeg skal tænke over, hvad jeg får mest ud af.
Jeg er jo også komiker og vil gerne ud og eksponeres.
Så er 15.
000 betalende downloads bedre end 200.
000 gratis?
Pelle Lundberg, komiker og podcasterMen det kræver også, at tjenesten får succes med at få folk over til det betalte indhold.
- Det er lidt som at sætte en isbod op et sted, hvor der er gratis is.
Så skal din is jo være bedre.
De fleste vil nok sige nej tak, men nogen vil også prøve isen.
Og så skal den være god, siger han.
Han overvejer selv, om det kan være relevant at lave nogle af sine udsendelser hos Podimo.
- Men jeg skal tænke over, hvad jeg får mest ud af.
Jeg er jo også komiker og vil gerne ud og eksponeres.
Så er 15.
000 betalende downloads bedre end 200.
000 gratis?
Hos Podimo har de endnu ikke meldt en pris ud på den nye tjeneste.
Men ifølge Nikolaj Koppel bliver den månedlige pris 'i retning af en god kop kaffe ude i byen - godt og vel'.
Umodent markedPodcastvirksomheden Mediano producerer i dag en lang række podcasts - primært om fodbold, men også om andre områder som musik og politik.
Her hilser chefredaktør Peter Brüchmann det nye initiativ velkommen, men han har ikke selv tænkt sig at lade sig inspirere af betalingsmodellen.
- Jeg vil ikke udelukke, at modellen bliver udbredt, for man skal lede efter veje til at finansiere kvalitetsindhold.
Men jeg foretrækker at gøre det gennem en gratis model, siger han.
Peter Brüchmann startede i 2016 podcastuniverset Mediano, der har fodbold som sit omdrejningspunkt.
Mediano, der i dag har fem fuldtidsansatte, finansierer sine udsendelser gennem såkaldte kommercielle partnerskaber, hvor virksomheder betaler for at optræde i Medianos podcasts.
Ifølge Peter Brüchmann har Mediano med den model nået en størrelse, hvor de i år regner med at omsætte for mellem tre og fire millioner kroner.
- Podcastmarkedet er stadig meget umodent.
Der er mange, der er i stand til at opbygge publikum, fordi de laver noget, folk gerne vil høre.
Men de har ikke etablerede kommercielle modeller for, hvordan det skal gøres.
- For et par måneder siden havde jeg nok svaret, at jeg ikke tror på den her betalingsmodel.
Men det umodne marked har lært mig, at man ikke skal lukke døren for nogle modeller, der kan skabe finansiering af kvalitetsindhold, siger han.
Kan betyde bedre indholdPeter Brüchmann tror især på, at en betalingsmodel kan gavne de dyrere produktioner.
Rigtig mange podcasts er i dag mennesker, der taler i en mikrofon.
Og det er ikke særlig dyrt at lave.
At nogen så sætter en mur op, er jo bare en fordel for os, som stadig er gratis.
Peter Brüchmann, chefredaktør på Mediano- Men hvis det kan være en måde at få finansieret de dyrere produktioner med eksempelvis reportage-indhold, så skal man være meget åben for det, siger Peter Brüchmann.
Han frygter ikke konkurrencen fra Podimo, der altså også selv vil producere podcasts med store navne som Casper Christensen, Hella Joof, Thomas Skov og podcast-duoen Third Ear.
- Nej, det frygter jeg ikke.
Tværtimod.
Der ligger jo også noget i, at en stor podcast et sted kan åbne døren til det her univers for lyttere, så flere hører podcasts.
- At nogen så sætter en mur op, er jo bare en fordel for os, som stadig er gratis, siger han.
Hos Podimo er ambitionerne store.
- Danmark skal vise vejen.
Der skal vi gøre os nogle erfaringer på indholdet og appen, og så skal vi skalere ud i Europa med vores erfaringer, siger Nikolaj Koppel og tilføjer:- Vi vil være folks foretrukne sted at hente podcasts.
Læs også:Folk hungrer jo efter sex!
Aleksander og Josias hitter med grænseoverskridende podcastFacebookTwitterKopier linkEmner:Hella Joof (skuespiller)|Nikolaj Koppel (studievært)|Tivoli|Mediano|Økonomi




https://www.dr.dk/nyheder/viden/kroppen/mette-har-brugt-10-aar-paa-forstaa-kroniske-smerter-nu-foraerer-hun-sin-viden

KroppenMette har brugt 10 år på at forstå kroniske smerter: Nu forærer hun sin viden til medicinalindustrienMette Richner håber, at virksomheder kan bruge grundforskningen til at lave ny medicin mod kroniske smerter.
Mette Richner har undersøgt kronisk smerte ved blandt andet at studere mus, men hun slipper sin forskning længe inden at den bliver til medicin.
Foto: Nádia P.
GonçalvesAf Emilie Aagaard08.
juli 2019 kl.
06.
35Bemærk: artiklen er mere end 30 dage gammelLæs opPå Aarhus Universitet sidder en kvinde og forsker i noget, der kan virke helt vildt nørdet og langt væk fra virkeligheden, men som kan ende med, at mennesker med kroniske smerter i fremtiden kan blive smertefri.
Kvinden hedder Mette Richner og er 35 år.
De sidste ti år har hun forsøgt at forstå, hvad et lille molekyle, som findes i vores nerveceller, betyder for kronisk smerte.
Vi støtter forskning, der bringer ny viden.
Nogle gange er det langhåret viden – men vi kigger faktisk ikke på, om det kan anvendes umiddelbart– kun om det bringer ny viden.
Søren-Peter Olesen, Danmarks GrundforskningsfondNu har hun opnået noget, som mange unge forskere drømmer om: Hendes forskning er blevet publiceret i et af verdens mest prestigefyldte akademiske tidsskrifter, Science Advances.
- Vi har lagt en brik i puslespillet, men det er slet ikke den sidste brik i puslespillet om at forstå smerte, siger hun selv.
For det, Mette Richner laver, er grundforskning, og der er aldrig en sidste brik i det puslespil.
Alligevel er det netop grundforskning, der i sidste ende har ført til nærmest alle de store medicinske gennembrud, verden har set.
Vi forstår ikke kroniske smerterDet anslås, at 800.
000 danskere lider af kroniske smerter.
Alligevel er smerterne den dag i dag et mysterium.
Ingen kan helt forklare, hvorfor nogle smerter bliver kroniske.
Og fordi vi ikke ved, hvad der sker i kroppen hos alle de her mennesker, får de ikke den optimale behandling, siger Mette Richner.
- Vi har i dag ikke en tilstrækkelig behandling til de mennesker, der har kroniske smerter.
Og det gør jo frygtelig ondt, forklarer hun.
Hvad er kroniske smerter?
Smerter, som har varet i over seks måneder, er kroniske smerter.
De behøver ikke at være tilstede konstant, men ofte mærkes de dagligt.
De kan forsvinde igen, men kan også vare resten af livet.
Kroniske smerter kan blandt andet skyldes gigt, piskesmæld eller nerveskader, men i andre tilfælde kan de ikke forklares.
Kilde: sundhed.
dk og netdoktor.
dkOg så er det jo oplagt, hvad der skal gøres: Hvis vi en dag skal kunne behandle kroniske smerter, må vi først forstå alle detaljer og nuancer i tilstanden.
Nogle forskere er gode til at opsøge heldetDet er den forståelse, grundforskere som Mette Richner arbejder på at få.
Men når man ikke helt ved, hvad man leder efter, vil der i sagens natur også være masser af grundforskning, der ikke rigtig fører nogen steder hen.
Derfor afhænger god grundforskning af tålmodighed.
Og held.
Det fortæller Anders Nykjær, der er professor på Aarhus Universitet, og har været med til at starte flere grundforskningscentre op.
Det var også ham, der for 10 år siden startede projektet om kronisk smerte op sammen med Mette Richner.
- Dengang forfulgte vi en interessant, tilfældig opdagelse, siger han og fortsætter.
- Man kan ikke negligere helds betydning.
Men der er nogen, der er langt bedre til at opsøge heldet end andre.
Var det held, der førte til opdagelsen af penicillin?
Ser man tilbage på nogle af historiens største medicinske gennembrud, lugter de også langt væk af held og tilfældigheder.
Penicillin, det første antibiotikum, blev opdaget ved et tilfælde af bakteriologen Alaxander Flemming i 1928.
Men det var i sidste ende Alexander Flemings skarpe observationssans, der førte til, at vidundermidlet kom til at redde millioner af menneskeliv.
Udover held, kræver gennembrud altså, at man sætter de rigtige mennesker på holdet.
- Et forskerhold med mange forskellige typer mennesker er afgørende.
Forskellige baggrunde.
Kvinder og mænd.
Danskere og udlændige.
Folk, der ikke er helt mainstream, og dem, der kan føre det videre, vurderer Anders Nykjær.
Ikke noget for industrienDer er rigtig meget grundforskning, som ikke ender i de mest prestigefyldte akademiske tidsskrifter.
Og det er kun en forsvindende lille del, der fører til medicinske gennembrud - for ligegyldigt hvor dygtige, forskerne er, så er held jo en lumsk størrelse.
Så grundforskning er rigtig dyrt, risikabelt og ofte langt fra produktionen af lægemidler mod de sygdomme, der plager os.
Derfor er det ikke noget, medicinalindustrien almindligevis er interesseret i at smide penge efter.
Grundforskning er derimod afhængig af fondsmidler.
I Danmark har vi bl.
a.
Danmarks Grundforskningsfond, der hvert år støtter grundforskning med cirka 400 millioner offentlige kroner.
Mette Richners projekt er blandt andet finansieret af netop den fond.
Grundforsking sigter mod at erhverve ny erkendelse om grundlæggende forhold, modsat fx anvendt forskning eller strategisk forskning.
I Danmark har grundforskningen traditionelt været en opgave for universiteterne og særlige grundforskningsinstitutioner.
Den Store DanskeDirektøren for fonden er Søren-Peter Olesen.
- Vi støtter forskning, der bringer ny viden.
Nogle gange er det langhåret viden – men vi kigger faktisk ikke på, om det kan anvendes umiddelbart– kun om det bringer ny viden, fortæller han.
Fra langhåret forskning til fakturaLanghåret – som i betydningen lidt højtflyvende og intellektuelt – kan man nok godt kalde Mette Richners forskning.
Det er jo essensen i grundforskning.
Vi har ledt og fundet viden om et nyt angrebspunkt – det kan bruges til at lave ny medicin.
Men det er ikke os, der udvikler det.
Vi håber bare, at industrien tager over.
Mette Richner, Aarhus UniversitetSkal hun selv forklare, hvad hun har fundet, lyder det nogenlunde sådan her:- Jeg har fundet et molekyle, sortilin, der fungerer som en bremse på den bremse, der stopper smerte i nervecellerne.
Det giver ikke så meget mening for de fleste mennesker.
Men heldigvis giver det mening for de forskere, der arbejder i samme felt som Mette Richner, men sidder ude i medicinal-virksomhederne.
For nu er det deres tur.
Mette Richner slipper sin opdagelse, netop nu, hvor hun har fortalt verden om den.
- Det er jo essensen i grundforskning.
Vi har ledt og fundet viden om et nyt angrebspunkt – det kan bruges til at lave ny medicin.
Men det er ikke os, der udvikler det.
Vi håber bare, at industrien tager over, forklarer hun.
FacebookTwitterKopier linkEmner:Videnskab|Aarhus Universitet|Medicin|Danmarks Grundforskningsfond|Industri




https://www.dr.dk/nyheder/udland/trump-langer-ud-efter-kritisk-ambassador-fra-storbritannien

UdlandTrump langer ud efter kritisk ambassadør fra StorbritannienDen britiske ambassadør Kim Darroch har "ikke tjent Storbritannien godt", mener USA's præsident.
Kim Darroch har kaldt Trump-administrationen "ekstremt dysfunktionel" og vurderet, at Trumps præsidentskab kunne "kollapse på ingen tid".
(Arkivfoto).
08.
juli 2019 kl.
02.
39Bemærk: artiklen er mere end 30 dage gammelLæs opDet er ikke gået ubemærket hen, at Storbritanniens ambassadør i USA har kaldt præsident Donald Trumps administration for "uduelig".
De kritiske bemærkninger fra ambassadøren, Kim Darroch, blev søndag afsløret af den britiske avis Daily Mail, som havde fået adgang til lækkede dokumenter fra Storbritanniens udenrigsministerium.
Og bemærkningerne har vakt harme hos Trump, der søndag aften dansk tid langer ud efter den britiske ambassadør.
- Vi har haft vores op- og nedture med flere lande, og jeg må sige, at Storbritannien og ambassadøren ikke har tjent Storbritannien godt, siger Trump til journalister i New Jersey.
- Vi er ikke store tilhængere af den mand, og han har ikke tjent Storbritannien godt.
Så jeg kan sige mange ting om ham, men det gider jeg ikke bruge krudt på, lyder det fra præsidenten.
"Ende i skændsel"Ifølge de lækkede dokumenter har Kim Darroch i en mail kaldt Trump-administrationen for "ekstremt dysfunktionel" og splittet.
I en vurdering fra Darroch hedder det, at Trumps præsidentskab kunne "kollapse på ingen tid" og "ende i skændsel".
- Vi tror ikke rigtigt på, at denne administration vil blive væsentligt mere normal, mindre dysfunktionel, mindre uforudsigelig, mindre splittet, mindre diplomatisk klodset og mindre uduelig, skal Kim Darroch have skrevet i et af sine notater.
Han advarer dog også i notatet om, at den amerikanske leder ikke bør undervurderes.
Det britiske udenrigsministerium kalder artiklen med de lækkede mails for "uvornt drilleri", men det dementerer ikke dens rigtighed.
- Den britiske offentlighed vil forvente, at vores ambassadører forsyner ministre med en ærlig, usminket vurdering af politikerne i deres land, siger en talskvinde for ministeriet.
- Deres synspunkter afspejler ikke nødvendigvis ministrenes eller regeringens synspunkter.
Kim Darroch er en af Storbritanniens mest erfarne diplomater.
Hans udstationering i Washington D.
C.
begyndte i januar 2016 - ti måneder før Trumps valgsejr.
/ritzau/ReutersFacebookTwitterKopier linkEmner:Donald Trump (politiker)|Storbritannien|Udenrigspolitik|USA|Daily Mail




https://www.dr.dk/sporten/fodbold/brasilien-slider-sig-til-copa-america-triumf-med-ti-mand

FodboldBrasilien slider sig til Copa America-triumf med ti mandGabriel Jesus endte som matchvinder og blev også udvist, da Brasilien slog Peru 3-1 i finalen.
Det brasilianske landshold jubler efter sejren på det ikoniske Maracanã-stadion i Rio.
08.
juli 2019 kl.
00.
11 | opdateret 08.
juli 2019 kl.
22.
24Bemærk: artiklen er mere end 30 dage gammelLæs opBrasilien kan atter kalde sig Sydamerikas bedste fodboldnation.
Med en finalesejr på 3-1 over Peru vandt det brasilianske landshold søndag for niende gang i historien Copa America.
Triumfen blev fejret på det ikoniske Maracanã-stadion i Rio, hvor mere end 75.
000 tilskuere overværede landets første triumf i den sydamerikanske landsholdsturnering siden 2007.
Brasilien bragte sig i front efter et kvarter, da Gabriel Jesus med en dribling bag om sit eget støtteben snød Perus forsvar og lagde op til Evertons 1-0-træffer inde foran mål.
Jesus gjorde det også til 2-1 i første halvlegs tillægstid, efter at Peru et minut før pausen havde udlignet til 1-1 på et straffespark.
De seneste ti vindere af Copa America:2019: Brasilien.
2016: Chile.
2015: Chile.
2011: Uruguay.
2007: Brasilien.
2004: Brasilien.
2001: Colombia.
1999: Brasilien.
1997: Brasilien.
1995: Uruguay.
Kilde: Conmebol.
Manchester City-angriberen modtog bolden på kanten af feltet, tog et enkelt træk og lagde den i mål.
Dermed genskabte Gabriel Jesus roen på tribunerne, efter at tilskuerne umiddelbart forinden altså havde set Peru-anfører Paolo Guerrero gøre det til 1-1 fra 11 meter-pletten.
Brasiliens forsvarer Thiago Silva gled og ramte uheldigt bolden med armen.
Dommeren så situationen igennem med VAR, men virkede ikke i tvivl om sin beslutning.
Med 20 minutter tilbage af kampen fik Gabriel Jesus sin anden advarsel i kampen, da han gik for hårdt ind i en nærkamp.
Dermed måtte Brasilien spille kampen til ende med ti mand.
Tæt på at udligneDe to finalister havde allerede mødt hinanden i det indledende gruppespil.
Da vandt Brasilien med hele 5-0.
I finalen formåede Peru at skabe en fuldstændig jævnbyrdig kamp.
Efter udvisningen til Jesus var peruanerne flere gange tæt på at udligne.
Med to minutter tilbage fik Brasilien tilkendt et straffespark begået efter en skuldertackling på Everton.
Det blev omsat til 3-1 af Richarlison, og så var den brasilianske triumf sikret.
Brasilien spillede endda hele turneringen uden den skadede superstjerne Neymar.
Allerede til næste år skal brasilianerne forsvare titlen.
Copa America bliver i 2020 spillet i Argentina og Colombia.
Med placeringen i sommeren 2020 skal kampen om det sydamerikanske mesterskab fremover afholdes på samme tidspunkt, som de europæiske lande kæmper om EM-titlen.
Copa America er blevet afholdt siden 1916 og er verdens ældste landsholdsturnering.
/ritzau/FacebookTwitterKopier linkEmner:Brasilien|Gabriel Jesus (fodboldspiller)|Neymar (fodboldspiller)|Peru|Fodbold




https://www.dr.dk/sporten/fodbold/amerikansk-verdensmester-hylder-buhrab-mod-fifas-praesident

FodboldAmerikansk verdensmester hylder buhråb mod Fifas præsidentMegan Rapinoe var glad for, at der blev buhet og råbt om ligeløn mod Fifas præsident.
Amerikanske Megan Rapinoe kan glæde sig over både at vinde VM og blive turneringens topscorer med sine seks mål.
)08.
juli 2019 kl.
04.
23Bemærk: artiklen er mere end 30 dage gammelLæs opDen amerikanske verdensmester Megan Rapinoe fortsatte sin politiske kamp efter VM-sejren i fodbold søndag aften dansk tid.
Da Frankrigs præsident, Emmanuel Macron, og Fifas præsident, Gianni Infantino, skulle overrække guldmedaljerne til de nykårede, amerikanske verdensmestre, blev der buhet af de to herrer og råbt på ligeløn.
Det glæder Rapinoe.
- En smule offentlig skam skader ikke nogen.
Så jeg er for det, sagde Rapinoe efter kampen til nyhedsbureauet AP om buhråbene.
Rapinoe har længe kæmpet for, at herre- og damelandshold burde få samme turneringspræmie ved verdensmesterskaber og løn fra det amerikanske fodboldforbund.
Frankrigs præsident sagde efter USA's sejr, at han vil arbejde for mere ligestilling i præmiepenge.
- Vi skal arbejde progressivt hen imod det.
Vi skal gradvist få dem til at nærme sig hinanden, siger Macron ifølge AP.
Ved VM for herrer i 2022 vil den samlede præmiesum være på 440 millioner dollar, eller 2,9 milliarder kroner.
Det står i skarp kontrast til det netop overstået VM for kvinder, hvor kun 30 millioner dollar blev uddelt i alt.
I VM for kvinder i 2023 vil det tal være 60 millioner dollar.
Ved medaljeoverrækkelsen valgte Rapinoe ikke at konfrontere Infantino på banen.
- Der var et skævt smil.
Han ved det godt.
Han sagde, at vi skal have en snak.
Jeg svarede, at det ville glæde mig, sagde Rapinoe.
Den amerikanske topscorer ved VM-turneringen udtalte tidligere, at hun ikke ville besøge Det Hvide Hus og USA's præsident, Donald Trump, hvis USA skulle vinde VM.
Det fik Trump til at skrive på Twitter, at Rapinoe burde vinde, før hun talte, og skrive: "Gør arbejdet færdigt!
".
Efter USA's sejr i finalen over Holland skrev Trump efterfølgende:- Stærkt og spændende spil.
USA er stolt af jer.
/ritzau/FacebookTwitterKopier linkEmner:Donald Trump (politiker)|Emmanuel Macron (politiker)|Fodbold|USA|FIFA




