https://www.dr.dk/nyheder/udland/trump-klar-til-fire-ar-mere-vil-praesentere-praesidentvalgkamp-18-juni

Det amerikanske præsidentvalg 2020UdlandTrump klar til fire år mere: Vil præsentere præsidentvalgkamp 18.
juniDonald Trump holder i næste måned sit første vælgermøde i forbindelse præsidentvalg i 2020.
Donald Trump vil forsøge at få fire år mere som USA's præsident.
(Arkivfoto) )31.
maj 2019 kl.
23.
28 | opdateret 24.
juni 2019 kl.
11.
09Bemærk: artiklen er mere end 30 dage gammelLæs opUSA's præsident Donald Trump ønsker at stå i spidsen for landet i yderligere fire år, og derfor vil han præsentere sin præsidentvalgkamp på et vælgermøde 18.
juni.
Det skriver Donald Trump på Twitter.
Det vil ifølge præsidenten ske ved et vælgermøde i byen Orlando i delstaten Florida.
Med på vælgermøde vil være Trumps hustru Melania Trump og vicepræsident Mike Pence og hans kone Karen Pence.
Trump har tidligere meddelt, at han ønsker at genopstille med Mike Pence som sin vicepræsident.
Og der er mange demokrater, der ønsker at kæmpe med Trump og Pence om at stå i spidsen for USA.
Først skal det demokratiske parti dog vælge dets kandidat til præsidentvalget i 2020 ved et primærvalg.
Der er på nuværende tidspunkt over 20 demokrater, der har meddelt, at de ønsker at være Demokraternes præsidentkandidat.
Donald Trump søgte allerede om genopstilling på sin indsættelsesdag.
Der skal afholdes valg i USA 3.
november 2020.
/ritzau/Rettelse: I artiklen fremgik der ved en fejl et tweet fra Virginia Beach PD, og artiklen er nu opdateret med det rigtige tweet fra den amerikanske præsident.
FacebookTwitterKopier linkEmner:Donald Trump (politiker)|Melania Trump (fotomodel)|USA|Valg og folkeafstemninger|Twitter




https://www.dr.dk/nyheder/indland/gerda-vandt-frokost-med-dronningen-jeg-kunne-lige-se-hende-tvaers-over-bordet

IndlandGerda vandt frokost med dronningen: 'Jeg kunne lige se hende tværs over bordet'Gerda Ravn er en af ti lokale i Nyborg, der i dag har spist frokost med dronning Margrethe.
Af Anna Sol Jørgensen, Anders Lifland, Video: Tobias Boldt og Foto: Thea Bjørn31.
maj 2019 kl.
22.
15Bemærk: artiklen er mere end 30 dage gammelLæs opHvad er det første, man gør, hvis man som 89-årige Gerda Ravn fra Nyborg vinder en frokost med dronning Margrethe under regentens sommertogt?
- Det var at ringe til min frisør.
- Hun er jo meget optaget, så jeg tænkte, hvad skal jeg nu gøre, hvis hun ikke har tid, fortæller Gerda Ravn, da hun klokken 9 i morges havde sat sig til rette i frisørstolen, fire timer inden frokosten løb af stablen.
En vandondulering og et tøjskift senere var det en spændt Gerda Ravn, der satte sig ind i bilen mod Hotel Hesselet i Nyborg, hvor frokosten blev afholdt.
- Det havde jeg ikke forestillet mig, jeg nogensinde ville komme til, siger Gerda Ravn.
Gerda Ravn er en af de ti lokale fra Nyborg-området, der blandt 534 andre er blevet udtrukket til at deltage i frokosten, efter at hendes svigersøn havde indstillet hende til frokosten.
Dronning Margrethe har haft en vis rolle i Gerda Ravns liv:Gerda Ravn var ti år gammel, da dronningen blev født.
Det var lige efter, at Danmark var blevet besat under Anden Verdenskrig, og det var en mærkelig fornemmelse - en blanding af glæde og sorg - da det nye kongelige familiemedlem kom til verden.
Nyborg Kommune var sidste stop på dronning Margrethes første sommertogt.
 Kongeskibet Danmark lagde til havn i Nyborg i morges.
 Dronning Margrethe hilser på Nyborgs borgmester Kenneth Muhs ved ankomst med Kongeskibet Dannebrog i Nyborg Kommune.
 Dronning Margrethe under sit sommertogt med Kongeskibet Dannebrog i Nyborg Kommune, fredag den 31.
maj 2019.
.
 1 / 4Nyborg Kommune var sidste stop på dronning Margrethes første sommertogt.
1 / 4Kongeskibet Danmark lagde til havn i Nyborg i morges.
2 / 4Dronning Margrethe hilser på Nyborgs borgmester Kenneth Muhs ved ankomst med Kongeskibet Dannebrog i Nyborg Kommune.
3 / 4Dronning Margrethe under sit sommertogt med Kongeskibet Dannebrog i Nyborg Kommune, fredag den 31.
maj 2019.
.
 4 / 4'Det havde jeg ikke regnet med at skulle opleve'Selvom Gerda Ravn har været tæt på dronning Margrethe tidligere, så har hun aldrig været inden for berøringsafstand.
- Jeg tror, det var, da broen blev indviet, og min mand og jeg gik hjem, at kronebilen kom kørende, og så vinkede de til os, og så vinkede vi igen, siger hun.
Vi kom langt omkring med snakken og det var bare rigtig godt.
Gerda RavnInde på hotellet blev Gerda Ravn placeret ved et bord, hvor hun havde dronning Margrethe siddende lige skråt over for sig.
- Det var fantastisk.
Hun kom gående ind sammen med borgmesteren, det var rigtig hyggeligt at se.
Og jeg kunne lige se hende tværs over bordet, så det kunne ikke være bedre.
- Vi har fået en masse god mad, og så havde vi hendes adjudant ved vores bord, og ham fik jeg et knus af, inden han gik, og vi havde en rigtig hyggelig snak, siger Gerda Ravn efter frokosten.
Dagen er en af dem, Gerda Ravn vil huske for livet.
- Vi kom langt omkring med snakken, og det var bare rigtig godt, siger hun og fortsætter:- Det er jo en dag, jeg vil mindes resten af mit liv.
Det havde jeg ikke regnet med at skulle opleve.
FacebookTwitterKopier linkEmner:Nyborg|Madlavning|Royalt




https://www.dr.dk/nyheder/indland/ingen-kan-se-pias-kroniske-smerter-jeg-troede-jeg-var-blevet-tosset

IndlandIngen kan se Pias kroniske smerter: 'Jeg troede, jeg var blevet tosset' 800.
000 danskere med kroniske smerter får nu anerkendt deres lidelser som en sygdom.
Pia Lorentzen lider af kroniske smerter ligesom mere end 800.
000 andre danskere.
For Pia Lorentzen betyder smerterne, at hun er træt eller sengeliggende flere dage efter et socialt arrangement.
Af Sandra Meersohn Meinecke31.
maj 2019 kl.
21.
30Bemærk: artiklen er mere end 30 dage gammelLæs opDer var en gang, hvor Pia Lorentzen aldrig gik glip af en fest, en middag med kæresten eller en biograftur med vennerne.
Men så begyndte hovedpinen.
Smerterne i hovedet kom uden advarsel.
Uden forklaring.
Og blev bare værre og værre.
Til sidst var der dage, hvor Pia Lorentzen slet ikke stod ud af sengen.
Andre dage klarede hun sig igennem på smertestillende.
De mange planer med vennerne blev aflyst, udskudt og til sidst droppede hun at lave nye aftaler.
Det var nemmere end at skuffe og melde fra i sidste øjeblik.
825.
000 danskere har kroniske smerterJeg gik konstant og var virkelig bange for, at der var noget som lægerne havde overset.
Jeg kunne jo mærke, hvor ondt det gjordePia Lorentzen, lider af sygdommen kroniske smerterPia Lorentzen lider af kroniske smerter.
Det samme gør 825.
000 andre danskere.
Kroniske smerter kan ikke ses og har ikke nødvendigvis en årsagsforklaring, men fylder alt for den enkelte patient, som ofte har svært ved at passe arbejde og sociale relationer.
Derfor vækker det også glæde hos smerteforeninger og hos Pia Lorentzen, at WHO netop har optaget kroniske smerter som en sygdom i organisationens nyeste udgave af deres klassificering af sygdomme.
Tyve år efter et kraniebrud fik Pia Lorentzen pludselig voldsom migræne og kronisk hovedpine.
I dag lever hun med smerterne og tager sine forbehold: Så når Pia Lorentzen i næste weekend skal til Phil Collins koncert, har hun sørget for at rydde kalenderen hele ugen efter.
- Det er et kæmpe skridt i den rigtige retning, siger 50-årige Pia Lorentzen fra Falster.
I flere år har hun kæmpet med at forklare venner, familie og ikke mindst sagsbehandlere på jobcentre, at hun var syg, selvom det ikke kunne ses og ikke var anerkendt som en sygdom.
- Jeg har været gennem hele systemet, og det har ikke været nemt.
Jeg håber derfor, anerkendelse kan gøre forløbet lettere for andre med kroniske smerter, siger Pia Loretzen.
I hverdagen betyder Pia Lorentzens sygdom, at hun er nødt til at planlægge familiefødselsdage, biografture og aftaler med kæresten lang tid i forvejen, så hun på forhånd kan rydde sin kalender for planer.
Hun ved nemlig aldrig, om hun skal bruge en eller fem dage i sengen bagefter.
'Jeg er en af de heldige'I mange år havde Pia Lorentzen ingen forklaring på, hvorfor hun konstant havde hovedpine og tilbagevendende voldsomme migræneanfald.
Indtil en reumatolog på en scanning kunne se, at arvæv fra et 20 år gammelt kraniebrud pressede på hendes nervebaner.
- Jeg var virkelige lettet.
Jeg troede jo, jeg var blevet tosset.
Jeg kunne mærke, at jeg var i smerter.
Men det kunne hverken ses eller forklares, siger hun og tilføjer:- Jeg er en af de heldige.
Det er langt fra alle med kroniske smerter, der kender årsagen.
Og det er slet ikke sikkert, at der altid findes en forklaring.
Anerkendelse fra WHO betyder, at andre med kroniske smerter ikke længere behøver lede efter en diagnose, nu er det nok i sig selv, at de lever med kroniske smerter.
Læs også:Smerteformand glad for blåstempel: 'Smerter er en sygdom i sig selv'Kroniske smerter rammer også sindetIfølge Foreningen for kroniske smertepatienter, får mange patienter med kroniske smerter også depressioner og angst.
Det kan Pia Lorentzen nikke genkendende til.
- Jeg gik konstant og var virkelig bange for, at der var noget som lægerne havde overset.
Jeg kunne jo mærke, hvor ondt det gjorde, siger hun.
Men selvom kroniske smerter nu er blevet en anerkendt sygdom, er Pia Lorentzen ikke udelukkende optimistisk.
- Jeg frygter lidt, at det bliver en slags skraldespands-diagnose, siger hun.
Med andre ord en kasse, som alle der har en lidelse, ingen kan forklare, havner i.
FacebookTwitterKopier linkEmner:Sygdomme og lidelser|WHO|Læger|Sundhed og velvære|Falster




https://www.dr.dk/sporten/tennis/federer-hiver-norsk-komet-ned-paa-jorden-i-jubilaeumskamp

TennisFederer hiver norsk komet ned på jorden i jubilæumskampCasper Ruud blev besejret i tre sæt, da Roger Federer fredag spillede sig videre i French Open.
Roger Federer møder nu argentinske Leonardo Mayer.
31.
maj 2019 kl.
22.
03Bemærk: artiklen er mere end 30 dage gammelLæs opCasper Ruud fik en lektion i tennis, da han fredag mødte Roger Federer i tredje runde i French Open.
Den 20-årige nordmand var på vej mod en øretæve, men endte dog med at få en smule oprejsning, da han i tredje sæt tvang den schweiziske tennisstjerne ud i tiebreak.
Ikke desto mindre vandt Federer sikkert i tre sæt med cifrene 6-3, 6-1, 7-6 i sin singlekamp nummer 400 i grand slam-regi - en milepæl, som han er den første i historien til at nå.
Schweizeren, der er seedet som nummer tre i French Open, skal i fjerde runde møde argentinske Leonardo Mayer.
Favorit tøg ud hos kvinderneTil gengæld er tjekken Karolína Plísková færdig i grand slam-turneringen French Open efter tredje runde.
Verdensranglistens nummer to tabte sin kamp mod kroaten Petra Martic i to sæt.
Nummer 31 på verdensranglisten vandt med 6-3, 6-3 på det røde grus i Paris.
I første sæt udnyttede Martic to af sine tre muligheder for et servegennembrud, hvilket sikrede sætsejren, da Plísková ikke formåede at spille sig til en eneste breakbold.
I andet sæt skiftedes de to spillere til at bryde hinanden, og da Martic brød for tredje gang i sættet, kom hun foran 5-3 og havde mulighed for at serve sig videre til fjerde runde, der svarer til ottendedelsfinalerne.
FacebookTwitterKopier link




https://www.dr.dk/nyheder/politik/folketingsvalg/jens-ringberg-5-nedslag-der-er-vaerd-laegge-maerke-til-i-dagens

FolketingsvalgJens Ringberg: 5 nedslag, der er værd at lægge mærke til i dagens meningsmålingRød blok går frem i forhold til seneste valg, takket være støttepartierne.
Både Venstre og Socialdemokratiet kan se frem nærmest samme antal mandater som ved sidste valg.
Men der er store vælgerskvulp, når det kommer til støttepartierne.
Af Jens Ringberg31.
maj 2019 kl.
21.
21Bemærk: artiklen er mere end 30 dage gammelLæs op© drDR's politiske analytiker Jens RingbergJens Ringberg er journalist og politisk analytiker i DR Nyheder.
Han analyserer løbende den politiske situation her på dr.
dk.
Læs mereSocialdemokratiets formand, Mette Frederiksen, skal sende en tak til de røde støttepartier, hvis hun overtager nøglerne til statsministeriet efter folketingsvalget den 5.
juni.
I hvert fald hvis den seneste meningsmåling, foretaget af Epinion for DR, viser sig at matche de egentlige stemmer til valget.
Her står Socialdemokratiet nemlig til at få et valg, der er næsten identitisk med valget i 2015.
Til gengæld er der pæn fremgang til støttepartierne - især til SF og Radikale.
Men hvad skal vi ellers bide mærke i ved den seneste måling?
DR's politiske analytiker Jens Ringberg har fundet fem nedslagspunkter.
1Det ligner en model FrederiksenFormand Mette Frederiksen fra Socialdemokratiet ses her ved præsentation af klimaudspil i Silkeborg, onsdag den 29.
maj 2019.
 De partier, der ønsker Mette Frederiksen som statsminister står stadig stærkt.
Sådan har billedet været længe.
Der er med andre ord mindre og mindre tid for Lars Løkke Rasmussen og hans støtter til at vende udviklingen.
2Liberal Alliance er i store problemerValget kan blive et farvel til en eller flere profiler fra Liberal Alliance.
Det ligner en delvis nedsmeltning for et parti, der i forvejen har en yderst turbulent historie.
I den seneste Epinion halveres LA i forhold til valget i 2015 – og lidt til.
Hvis der ikke sker en ændring op mod valgdagen, så trækker det op til et farvel til en eller flere af de kendte LA-profiler fra Christiansborg.
3Sagen er afgjort – DF får et skidt valgPia Kjærsgaard (DF) holdt tale, efter at partiet havde mistet flere mandater i Europa-Parlamentet efter valget.
Og ifølge meningsmålingerne står partiet til en halvering i Folketinget.
Dansk Folkepartis tilslutning har længe været inde i en nedadgående spiral.
Selv hvis nedturen skulle stoppe nu, og måske blive afløst af lidt fremgang i valgkampens sidste fase, så bliver valgresultatet ikke tilfredsstillende.
DF fik 21,1 procent af stemmerne i 2015 og gik ikke i regering.
Denne gang bliver det stemmetal tilsyneladende halveret, og alle regeringsdrømme er langt væk.
4Onsdag bliver de nedgnavede negles aftenAlternativet er et af de fire partier, der i meningsmålingerne, er nede og snuse til spærregrænsen.
Det vil være forståeligt, hvis nervøsiteten hænger tungt i luften ved flere af valgfesterne onsdag aften.
Ifølge de nøgne tal kan fire partier at komme til at danse en farlig dans omkring spærregrænsen på to procent, hvis man tager højde for den statistiske usikkerhed.
Det er Liberal Alliance, Kristendemokraterne, Stram Kurs og Alternativet.
Nye Borgerlige har lidt luft at give af, men skal heller ikke føle sig for sikre.
5Støtten til de to store ligner en gentagelseMette Frederiksen (S) og statsminister Lars Løkke Rasmussen (V) i duel under Valgfolkemøde hos TV2 på Kvægtorvet i Odense.
Både Socialdemokratiet og Venstre har sat kursen mod valgresultater, der ligner 2015-valget til forveksling.
Det vil sige omkring 47 mandater til S og 37 til V.
Men nedenunder ligger nogle ret store skvulp i vælgerhavet.
Konsekvensen er at Lars Løkke Rasmussens støttepartier skrumper voldsomt ind, mens partier som SF og de radikale svulmer op.
Det kan gøre livet vanskeligere for Frederiksen, når hun først sidder i Statsministeriet.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger|Liberal Alliance




https://www.dr.dk/nyheder/politik/folketingsvalg/valgkampens-dag-25-df-fik-vaelgertaesk-og-olsen-dyhr-glemte-den

FolketingsvalgValgkampens dag 25: DF fik vælgertæsk og Olsen Dyhr glemte den royale etiketteFredagen stod i meningsmålingernes tegn.
Se dagens højdepunkter her.
Af Sally Frydenlund Larsen og Casper Helweg Christiansen31.
maj 2019 kl.
21.
14Bemærk: artiklen er mere end 30 dage gammelLæs opEr det 'dig' eller 'Dem'?
Ja, det kom SF's Pia Olsen Dyhr i tvivl om, da hun skulle hilse på Kronprins Frederik i formiddags.
Sammen åbnede de den nye højhastighedsbane mellem København og Ringsted.
- Det er godt at se dig, sagde Olsen Dyhr til prinsen, men fik hurtigt rettet sig selv til det mere korrekte 'Dem'.
DF ramt af vælgerflugt- Vi har jo fem dage endnu til at gøre det bedre, lød det i dag fra Dansk Folkepartis formand, Kristian Thulesen Dahl.
Og DF skal i den grad gøre det bedre, hvis partiet vil i nærheden af sejren ved sidste valg.
Ifølge en spritny meningsmåling, som Epinion har lavet for DR, står DF nemlig kun til at få 10,6 procent af stemmerne, når danskerne skal i stemmeboksene på onsdag.
Selv i Sydjylland, hvor DF traditionelt står stærkt, står partiet kun til at få 14,8 procent af stemmerne.
Ved sidste valg fik de 28 procent i den kreds.
Og en af grundene til DF's tilbagetog hedder temmelig sikkert Pernille Vermund.
Hendes parti Nye Borgerlige kan tage det anderledes roligt.
I meningsmålingen står de til 3,1 procent af stemmerne og er dermed over den frygtindgydende spærregrænse.
Statsminister på FærøerneLars Løkke Rasmussen (V) tilbragte dagen på Færøerne.
Han har et tæt forhold til øgruppen, fordi hans kone Sólrun stammer derfra.
Men de lokale politikere var ikke alle lige glade for at se Lars Løkke Rasmussen.
De beskyldte ham i stedet for at være på mandatjagt.
Det sker i morgen•16.
20: Mette Frederiksen (S) præsenterer et nyt boligudspil på Amager.
•13: Lars Løkke Rasmussen (V) besøger Roskilde Dyrskue.
•12.
30: Pernille Skipper (EL) går en tur i Sydhavnen i København.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Venstre|København|Valg og folkeafstemninger




https://www.dr.dk/nyheder/indland/rejsehold-advarede-om-svindel-70-millioner-kroner-politiet-har-aldrig-fulgt-op

IndlandRejsehold advarede om svindel for 70 millioner kroner: Politiet har aldrig fulgt opFødevarestyrelsens Rejsehold anmeldte slik-direktør i 2016 for moms- og afgiftssvindel.
Siden er intet sket.
Handel med slik er en af de metoder, der benyttes, når statskassen snydes for moms.
(© dr)Af Klaus Buster Jensen og Grafik: Morten Fogde Christensen31.
maj 2019 kl.
22.
10Bemærk: artiklen er mere end 30 dage gammelLæs opNede i en kælder var gennemsigtige bøtter med slik i alle farver stablet på euro-paller.
Det er et problem, at politiet tilsyneladende ikke har prioriteret den her sag, for der er tale om ganske omfattende kriminalitet med snyd med afgifter og moms.
Søren Friis Hansen, ekspert i økonomisk kriminalitet.
I alt 30 ton gammelt slik var ifølge Fødevarestyrelsens rejsehold blevet pakket om og forsynet med nye, falske dato-mærker.
Fødevarestyrelsens rejsehold, er en specialenhed, der laver tilsynsbesøg i fødevarevirksomheder, og de havde netop beslaglagt slikket.
- Der er ikke nogen steder, de (ansatte, red.
) kan vaske fingre hernede.
Og rotterne render rundt ovenpå kasserne.
Det er ikke et rum, der egner sig til at pakke slik om i, forklarede Søren Jensen fra Fødevarerejseholdet i DR Dokumentaren 'Sådan svindles Danmark' i 2016.
- Så skal det højst sandsynligt sælges i en bland-selv-butik et sted, så man kan blive rigtig syg af det, vurderede Søren Jensen.
Følg Fødevarestyrelsen ned i en uhumsk kælder, dengang i 2015, hvor der blev fundet store mængder af gammelt udgået slik, der var pakket op til gensalg.
Slikket tilhørte ifølge Fødevarestyrelsen en bagmand, som styrelsens rejsehold i årevis har været på jagt efter for snyd med gammelt slik og svindel med slikafgifter og moms.
Og samme år, som DR's dokumentar blev vist i tv, udarbejdede Fødevarestyrelsens rejsehold et såkaldt efterforskningsoplæg til politiet, hvor rejseholdet beskriver, hvordan direktøren for et stort slik-firma har svindlet for 70-80 millioner kroner.
Siden har sagen ligget stille, kan DR Nyheder afsløre.
- Det er omfattende kriminalitet, og det er systematisk.
Hvis man ser på den efterforskning, myndigheden har lavet, er det simpelthen en forretningsmodel, hvor man unddrager afgifter på slik og moms, siger professor Søren Friis Hansen fra Copenhagen Business School, der har gennemgået materialet i sagen.
Både Rigspolitiet og Nordsjællands Politi modtog efterforskningsoplægget.
Men politiet fulgte aldrig op på henvendelsen fra Fødevarestyrelsen.
Og her tre år efter, har politiet ikke rejst en sag overfor direktøren for den påståede svindel som Fødevarestyrelsen beskrev.
Det bekræfter både Rigspolitiet og Nordsjællands Politi nu i mails til DR Nyheder.
”Rigspolitiet har desværre ikke for nuværende mulighed for at identificere nærmere, hvorfor der ikke er blevet reageret på den konkrete henvendelse fra Fødevarestyrelsen,” forklarer Rigspolitiet.
DR fulgte i 2015 Fødevarestyrelsens rejsehold på inspektion i dokumentarudsendelsen 'Sådan svindles Danmark', der blev sendt i 2016.
(© DR Nyheder) Her er det Søren Jensen fra rejseholdet, der afslører uhygiejnisk opbevaring af gammelt udgået slik, som sælges igen til bland-selv-slik-butikker.
(© DR Nyheder) Fødevarestyrelsen anmeldte House of Candy til Rigspolitiet for svindel med slikafgifter og momsbetalinger.
(© DR Nyheder)1 / 3DR fulgte i 2015 Fødevarestyrelsens rejsehold på inspektion i dokumentarudsendelsen 'Sådan svindles Danmark', der blev sendt i 2016.
(© DR Nyheder)1 / 3Her er det Søren Jensen fra rejseholdet, der afslører uhygiejnisk opbevaring af gammelt udgået slik, som sælges igen til bland-selv-slik-butikker.
(© DR Nyheder)2 / 3Fødevarestyrelsen anmeldte House of Candy til Rigspolitiet for svindel med slikafgifter og momsbetalinger.
(© DR Nyheder)3 / 3Rigspolitiet ønsker ikke medvirke i et interview om sagen på grund af valgkampen, skriver de i mailen.
DR Nyheder er i besiddelse af det fortrolige efterforskningsoplæg, der er på 23 sider og er resultatet af flere års kontrol af direktørens slik-selskaber.
Du kan se indledningen af dokumentet nederst i artiklen.
Fødevarestyrelsens rejsehold skriver i dokumentet, at direktøren og en kreds af personer ”gennem de seneste 3-4 år har unddraget statskassen for mellem 70 og 80 millioner kroner”.
Politiet rejste aldrig sagEfterforskningsoplægget blev sendt til både Nordsjællands Politi og Rigspolitiets Nationale Efterforskningscenter.
Nordsjællands Politi har forsøgt at få direktøren dømt i en anden og mindre sag om samme type svindel, der skulle have være foregået i 2012.
Den sag tabte politiet ved byretten, og direktøren for slikfirmaet blev frikendt.
Nordsjællands Politi skriver i en mail, at de i forvejen var i færd med ”efterforskninger mod selskaber med relationer til henvendelsen.
(…) På den baggrund gav henvendelsen fra Skat ikke anledning til yderligere selvstændige efterforskninger i Nordsjællands Politi.
”.
Men sagen, som Fødevarestyrelsen forsøgte at få politiet til at tage op, var endnu større og drejede sig om en længere periode.
Ifølge efterforskningsoplægget fra Fødevarestyrelsen har direktøren stået bag svindel i de efterfølgende år fra 2013-2016 for et beløb, der var fire gange så stort.
Ledelsen i Nordsjællands Politi har ikke ønsket at medvirke i et interview og forklare nærmere, hvorfor de ikke tog sagen fra Fødevarestyrelsen op.
Direktør nægter svindelFødevarestyrelsens efterforskningsoplægEfterforskningsoplæg blev sendt fra Fødevarestyrelsens rejsehold til politiet i sommeren 2016.
Ifølge dokumentet har en navngiven direktør og kreds af personer ”gennem de seneste 3-4 år unddraget statskassen for mellem 70 og 80 millioner kroner”.
Direktøren ”sælger sit slik billigere end sine konkurrenter, da han i stort omfang ikke betaler moms og afgifter”.
DR Nyheder har valgt ikke at nævne navnet på direktøren, fordi han altså hverken blev sigtet eller dømt for den påståede svindel.
Direktøren selv har ikke ønsket at svare på spørgsmål eller medvirke i et interview.
Men hans advokat Eigil Strand skriver i en mail, at direktøren ”nægter at have medvirket til nogen svindel, heller ikke i årene 2013-2016.
”.
Justitsminister Søren Pape Poulsen (K) vil nu undersøge, hvorfor politiet ikke fulgte op på sagen.
- Det er jeg simpelthen chokeret over at høre.
Og det undrer mig rigtig meget.
Det må de jo svare på, hvorfor de ikke har gjort, siger Søren Pape Poulsen.
Er det i sidste ende ikke dit ansvar, fordi du har sat politiet til at prioritere andre opgaver højere?
- Det er altid ministerens ansvar.
Men så er det godt, at jeg har stået i spidsen for at uddanne mere politi.
Og så håber jeg resten af folketinget vil være med til at uddanne endnu mere politi i årene der kommer, siger Søren pape Poulsen.
15-årig rumæner pakkede slikI kælderen i Valby var det en rumænsk pige på 15 år og en rumænsk mand på 20 år, der mødte rejseholdet fra Fødevarestyrelsen under razziaen fra Fødevarestyrelsen.
De arbejdede med at åbne slikposer med gammelt slik fra Katjes, Carletti og Dumle og puttede dem i plastikbeholdere, så slikket derefter fik nye datomærker på og kunne sælges videre.
Det fremgår af dokumenter fra Fødevarestyrelsen, som DR Nyheder har fået aktindsigt i.
I hjørnet fandt rejseholdet en plastikbeholder med gul væske, der luftede af urin.
Slikket, der blev pakket om, var en del af den store sag mod slik-direktøren fra Nordsjælland, som Fødevarestyrelsen forgæves forsøgte at få politiet til at efterforske.
Politiet burde efter min mening have efterforsket den her sag.
Der ligger jo en relativ grundig rapport fra fødevaremyndigheden.
Søren Friis Hansen, ekspert i økonomisk kriminalitet.
I efterforskningsoplægget anslår Fødevarestyrelsens rejsehold, at det danske samfund hvert år går glip af op mod 265 millioner kroner alene på grund af svindel med slikafgifter.
- Det er et samfundsmæssigt problem, at der ikke bliver fulgt op, når vi ser en sag af den her størrelse, med så grundig en rapport fra kontrolmyndigheden, som har beskrevet den her kriminalitet nøje, mener professor Søren Friis Hansen, der har rådgivet regeringer om selskabsloven.
Han frygter, at svindlere får frit spil, når politiet ikke rejser sagen, som de får fra Fødevarestyrelsen og skattemyndigheder og Erhvervsstyrelsen.
- Danmark risikerer at tiltrække kriminelle fra udlandet, fordi de kan se, at her kan vi operere, uden der sker det helt store, selv hvis vi bliver fanget.
FacebookTwitterKopier linkEmner:Fødevarestyrelsen|Nordsjællands Politi|Søren Pape Poulsen (politiker)|Økonomisk kriminalitet|Sjælland




https://www.dr.dk/nyheder/indland/hoejhastighedsbane-til-10-milliarder-indviet-pendlerne-er-ikke-glade

IndlandHøjhastighedsbane til 10 milliarder indviet: Pendlerne er ikke gladeRingstedbanen har ikke afgange nok, lyder kritikken.
Af Nis Kielgast, Elisabeth Thiis og Dorte Fals31.
maj 2019 kl.
20.
29 | opdateret 03.
juni 2019 kl.
11.
21Bemærk: artiklen er mere end 30 dage gammelLæs opDet var med kongelig pomp og pragt, at den nye højhastighedsbane fra Ringsted til København i dag blev officielt indviet.
Det er fremtidens skinner; 250 kilometer i timen kan de klare, og der er potentiale til masser af afgange hver eneste time til de sjællandske pendlere.
Fakta om Ringsted-banenDer er brugt 105.
000 ton stålDen har kostet 10 milliarder kronerBanen er 60 kilometer langDen kan betjene tog med hastighed på 250 km/tByggeår er fra 2010 - 2019Men det er fremtid.
I dag kørte toget med kronprins Frederik i dag 120 km/t, og når den almindelige drift begynder fra midnat, kan pendlerne i første omgang se frem til en enkelt afgang i timen.
- Som pendlere blev vi lovet et produkt med fire tog i timen.
Men vi starter med en bane, hvor der kun kører et tog i timen, og hvor der ikke er nogle signaler, så togene kun må køre 120 kilometer i timen, siger Kristian Jakobsen, pendlertalsmand Køge Bugt-Banen.
At togene i første omgang holder en hastighed på linje med de damplokomotiver, der kørte på Sjælland i slutningen af 1800-tallet, skyldes et midlertidigt problem med signalsystemet.
Allerede til juli kan hastigheden sættes op til 180 km/t.
Kristian Jakobsen mener ikke, at pendlerne har fået, hvad de er blevet lovet.
Det bliver med den nye bane muligt for eksempel at spare op til 15 minutter mellem Køge Nord og Københavns Hovedbanegård.
Men antallet af afgange bliver sværere at sætte op, før DSB laver en ny køreplan.
Derfor kommer det først til at ske ved årsskiftet, lyder det fra Banedanmark.
Vi vil gerne have et produkt, som kan få flere til at vælge den kollektive trafik.
Og det kræver et kvalitetsprodukt, hvis vi skal få folk til at droppe bilen.
Michael Svane, direktør i Dansk Industri- Det kunne selvfølgelig have været rart, hvis der var endnu flere afgange.
Men nu tror jeg, man skal glæde sig over, at vi får startet op, og så kommer der flere tog hen ad vejen, og så bliver det endnu bedre.
Den her rejse, vi er på, handler om hele tiden at forbedre jernbanen skridt for skridt, og dette her er et kæmpe element, siger Banedanmarks administrerende direktør, Per Jacobsen.
Kan godt forstå, at folk køber bilKristian Jakobsen, der har pendlet med tog fra Køge til København i over 10 år, er dog ikke klar til at glæde sig.
- Det er måske godt nok for de pendlere, der bor nær stationen og kan 'time' det.
Men hvis man rammer en bilkø på vej til stationen og ikke når toget, så skal man over i S-toget alligevel, og så har man ikke sparet tid.
Så et tog i timen, kan man overhovedet ikke bruge til noget, siger pendlertalsmanden.
- Jeg kan godt forstå, at folk køber en bil, for jernbane, det er vi ikke særlig gode til i Danmark, tilføjer han.
Hos Dansk Industri (DI) er man glade for, at den nye højhastighedsbane er blevet indviet, men antallet af afgange slår skår i glæden.
- Vi får mere og mere trængsel, der koster os milliarder om året.
Så vi vil gerne have et produkt, som kan få flere til at vælge den kollektive trafik.
Og det kræver et kvalitetsprodukt, hvis vi skal få folk til at droppe bilen, siger direktør i DI Transport Michael Svane.
Højhastighed kommer til at tage årMen hvad så med de 250 kilometer i timen, der gør Ringstedbanen til en vaskeægte højhastighedsbane?
Jo, det kan banen sagtens klare.
Det blev bevist under testkørsler sidste år med et tog, som blev lånt i udlandet.
Men DSB’s nuværende tog kan slet ikke køre så hurtigt, og på nuværende tidspunkt har politikerne på Christiansborg endnu ikke besluttet, om der skal købes nye tog, der kan klare hastigheder op til 250 km/t.
I videoen nedenfor kan du tage en drone-flyvetur over banen.
- Det kommer til at tage noget tid.
Det gør det.
Der skal vi have en helt ny togflåde fra DSB op at køre, og vi skal have det nye signalsystem på plads.
Så der er mange ting, der skal spille sammen.
Men indtil da skal vi glæde os over, at dette her bliver en gevinst for rigtig mange, siger Banedanmarks administrerende direktør Per Jacobsen.
Det kommer til at tage noget tid, siger du.
Tør du sætte et årstal på?
- Nej, det gør jeg ikke.
Men det kommer til at tage nogle år.
FacebookTwitterKopier linkEmner:Banedanmark|Dansk Industri|København|Togtrafik|Michael Svane (erhvervsleder)




https://www.dr.dk/sporten/fodbold/superliga/broendby-snupper-europaeisk-billet-efter-comeback

SuperligaBrøndby snupper europæisk billet efter comebackBrøndby vendte 0-2 til 4-2 mod Randers FC og skal dermed spille kvalifikation til Europa League i næste sæson.
31.
maj 2019 kl.
20.
52 | opdateret 31.
maj 2019 kl.
21.
57Bemærk: artiklen er mere end 30 dage gammelLæs opBrøndby vandt fredag 4-2 hjemme over Randers i kampen om den sidste europæiske billet i Superligaen.
Værterne kom ellers bagud 0-2 efter 51 minutter, men på 17 minutter fik Brøndby vendt kampen og sikret en 3-2-føring.
Til allersidst blev føringen efter et randrusiansk selvmål øget til slutresultatet, som altså betyder Brøndby-deltagelse i Europa League-kvalifikationen næste sæson.
Dermed får de blågule lidt oprejsning efter en ellers skuffende sæson, der har budt på en fjerdeplads i ligaen, trænerfyring og en tabt pokalfinale.
De to hold lagde begge fra land i en meget direkte stil, der resulterede i flere kontraangreb og fine chancer i begge ender.
Fredagens gæster var det første hold på måltavlen, da Mikkel Kallesøe fik lov til at drive bolden fra midterlinjen mod et passivt Brøndby-forsvar og til slut sparke bolden fladt i mål til 1-0.
Værre blev det for Brøndby kort inde i anden halvleg.
Et Randers-angreb endte efter 51 minutter ved lejesvenden Mads Aaquist, som tæmmede bolden i feltet og øgede til 2-0 for gæsterne.
Brøndby kæmpede sig flot tilbageMen Brøndby lagde sig ikke ned.
Blot fire minutter senere fik Brøndby-polakken Kamil Wilczek for tredje kamp i sæsonen scoret mod Randers.
Denne gang med et hovedstød, som reducerede Randers' føring til 2-1.
Den reducering indledte et sandt stormløb mod Carlgren i Randers-målet, der gav afkast 12 minutter senere, da Brøndbys tyske midtbanespiller Dominik Kaiser flot flugtede udligningen i mål til 2-2.
17 minutter efter Wilczeks reducering blev Brøndby-comebacket fuldendt.
En indøvet detalje på et hjørnespark endte ved Brøndby-indskifteren Besar Halimi, som sparkede bolden fladt i mål til 3-2.
Til sidst blev det også 4-2 til hjemmeholdet på et selvmål af den indskiftede Randers-angriber Emil Riis.
Brøndby indløser sin europæiske billet i første kvalifikationsrunde til Europa League, som spilles 11.
og 18 juli.
Brøndby er seedet i lodtrækningen, der finder sted den 19.
juni.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Kamil Wilczek (fodboldspiller)|Randers|Fodbold




https://www.dr.dk/nyheder/udland/trump-truer-mexico-med-told-udsigt-til-dyrere-biler-avocadoer-og-coronaer

UdlandTrump truer Mexico med told: Udsigt til dyrere biler, avocadoer og coronaerMexicos enorme eksport til USA kan blive ramt, hvis præsidenten gør alvor af sin trussel.
Præsident Trump varsler ny told mod Mexico, der kan ramme en lang række brancher.
Af Sean Coogan31.
maj 2019 kl.
21.
00Bemærk: artiklen er mere end 30 dage gammelLæs op- Mexicos befolkning fortjener ikke denne form for behandling.
Sådan lyder det i dag fra den mexicanske præsident, Lopez Obrador, efter præsident Trump i nat dansk tid ganske uventet meddelte, at han vil lægge fem procent told på alle mexicanske varer fra 10.
juni.
Og det er en told, der gradvist vil stige "indtil problemet med illegal indvandring er afhjulpet”, advarer præsident Trump.
Læs også:'Ekstremt alvorligt' - Mexico kæmper for at forstå Trumps toldtrusselUSA er Mexicos suverænt største handelspartner.
77 procent af den mexicanske eksport går til USA, så en told på alle varer, der - ifølge Trumps trussel - kan stige til 25 procent, vil have store konsekvenser på begge sider af grænsen.
For mens de varslede nye toldsatser forventes at ramme de mexicanske virksomheder på ordrebøgerne, så lander regningen hos virksomhederne og forbrugerne i USA, når tolden skal betales.
Her får du et indblik i nogle af områderne, der står til at blive ramt af præsident Trumps told på alle mexicanske varer.
1Bilindustrien står til stort tabEn kæmpe del af bilerne til det amerikanske marked bliver produceret i Mexico.
Her er det en tysk Audi, der gøres klar på fabrikken i San Jose Chiapa.
Præsident Trumps melding kunne straks mærkes i blandt andet bilindustrien i dag.
Aktiekursen hos den store bilproducent General Motors faldt med fire procent fra morgenstunden.
Det amerikanske firma, der blandt andet står bag Chevrolet og Cadillac, henter nemlig flere køretøjer til USA end nogen anden amerikansk producent, beretter nyhedsbureauet AP.
Også Fiat Chrysler og Nissan sender mange biler fra produktionshallerne i Mexico til USA, og begge disse firmaer faldt i dag med mere end fem procent på børsen.
- For General Motors forventer vi rundt regnet, at en told på fem procent kan blive et slag på indtjeningen på flere hundrede millioner dollar årligt, siger Itay Michaeli fra Citi Investment Research over for AP.
Bilindustrien er Mexicos største eksportmarked til USA.
Sidste år importede amerikanerne køretøjer fra Mexico for 620 milliarder kroner, fremgår det af tal fra de amerikanske handelsmyndigheder.
2Sælger maskiner for milliarderMexicansk maskineri er mange milliarder værd på årlig basis.
En stor del af Mexicos store eksport til deres amerikanske naboer skyldes forskellige former for maskineri.
Sidste år importerede amerikanerne elektronisk maskineri fra Mexico for 429 milliarder kroner, mens regningen for maskineri fra den sydlige nabo løb op i 422 milliarder kroner.
Dertil kom optisk- og medicinsk udstyr for 100 milliarder kroner.
3Avocadoer og coronaer står for skudAvocado og øl fra Mexico er også i skudlinjen Mexico er verdens største producent af avocadoer og sender en stor del af produktionen nordpå.
Sidste år endte 74-79 procent af avocado-eksporten i USA.
Præsident Trumps udmelding har blandt andet derfor ramt flere dele af fødevareindustrien på aktiekursen.
Der var fald hos flere fødevareleverandører såvel som Kroger, der er USA's største supermarkedskæde.
Sidste år importerede amerikanerne landbrugsprodukter fra den sydlige nabo for 174 milliarder kroner, mens der blev hentet øl og vin for 24 milliarder kroner.
Hos Costellation Brands, der blandt andet sælger den mexicanske øl Corona, oplevede man i dag et fald på syv procent, beretter AP.
Den dramatiske udvikling i forholdet mellem USA og Mexico kommer mindre end to uger efter, at præsident Trump ophævede told på blandt andet stål fra Canada og Mexico.
Dermed så vejen ud til at være banet for en revideret nordamerikansk handelsaftale mellem de tre lande.
Med den seneste udvikling bliver den store aftale lagt på is, lyder vurderingen fra Gary Hufbauer, ekspert i handelsret ved Peterson Institute for International Economics over for nyhedsbureauet AP.
- Dette drama er lovligt, men det er absurd, siger han.
FacebookTwitterKopier linkEmner:Donald Trump (politiker)|Mexico|USA|Bilindustri|General Motors




https://www.dr.dk/nyheder/indland/nye-tal-markant-fald-i-sager-mod-direktoerer-bag-selskabssvindel

IndlandNye tal: Markant fald i sager mod direktører bag selskabssvindel Professor er chokeret: Sager mod selskabssvindlere samler støv hos politiet.
Af Klaus Buster Jensen og Grafik: Morten Fogde Christensen31.
maj 2019 kl.
20.
06Bemærk: artiklen er mere end 30 dage gammelLæs opEt væld af erhvervs-skandaler har ryddet avis-forsider og TV-udsendelser de seneste år, men alligevel rejser politiet færre og færre sager om selskabssvindel.
På to år er antallet af sager politiet fører mod direktører for selskabssvindel faldet fra 385 til 54 sigtelser.
Det er et fald på 86 procent og det laveste i mange år.
Det viser nye tal, som DR Nyheder har fået aktindsigt i hos Rigspolitiet, der omfatter politiets sigtelser for brud på selskabsloven og bogføringsloven.
Professor Søren Friis Hansen er chokeret over udviklingen.
- Så har vi jo en direkte motorvej til, at svindlere kan snyde både med moms og skat og private kreditorer, uden det har nogen konsekvenser.
Det er uholdbart, mener Søren Friis Hansen.
Advarsel om svindel for 70 millionerEn af de sager, politiet ikke har fulgt op på, er en sag om mulig svindel med slikafgifter og moms for 70-80 millioner kroner.
Fødevarestyrelsen har ellers for tre år siden udarbejdet et 23-siders fortroligt efterforskningsoplæg, som både Rigspolitiet og Nordsjællands Politi modtog.
Læs også:Slik-direktør anmeldt for svindel for 70 millioner: Politiet fulgte aldrig opMen hverken Rigspolitiet eller Nordsjællands Politi har fulgt op på efterforskningsoplægget, der var rettet mod en direktør i en større slik-virksomhed, som ifølge Fødevarestyrelsens rejsehold var bagmanden bag omfattende svindel.
Den sag er et eksempel på, hvor dyrt det kan være for statskassen, at politiet rejser færre sager om selskabssvindel, siger Søren Friis Hansen.
- Hvis man ikke retsforfølger de overtrædelser, man rent faktisk finder, så kan svindlerne jo have frit spil til at snyde med skat og moms, uden det har nogen konsekvenser, vurderer han.
Politiet har før lovet bedringOgså sidste år blev Rigspolitiet kritiseret for at have nedprioriteret sager om selskabssvindel.
Dengang erkendte Rigspolitiets kommunikationschef, Anders Frandsen, at indsatsen ikke havde været god nok:- Det kommer som følge af, at vi har været nødt til at prioritere andre opgaver.
Det er vi naturligvis kede af.
Nu begynder vi at have en mere normaliseret situation, hvor folk kommer tilbage til politikredsene, og så forventer vi selvfølgelig, at det her billede ændrer sig, sagde Anders Frandsen sidste år.
Læs også:Politiet sigter markant færre selskabs-svindlere: Har for travlt med andre tingMen siden er der sket et yderligere fald i antallet af sigtelser for selskabssvindel.
Det afslører den ny opgørelse, som DR Nyheder har fået aktindsigt i.
Sådan har vi gjortDR Nyheder har fået aktindsigt hos Rigspolitiet i data vedrørende økonomisk kriminalitet for alle år fra 2012-2018.
Tallene i historien dækker over sigtelser for overtrædelser af bogføringsloven og selskabsloven (tidligere aktieselskabsloven og anpartselskabsloven).
Sagerne handler blandt andet om:Selskaber hvor ledelsen skjuler forholdene i firmaet ved at indsende forkert regnskab eller helt at undlade at indsende regnskab for på den måde at snyde med moms, skat og afgifter.
Konkursryttere, der bruger selskaber til at snyde skat og/eller deres kunder.
Og det kan være såkaldte ulovlige aktionærlån, hvor ledelsen i et selskab trækker penge ud uden at betale skat.
I dag har Rigspolitiet ingen kommentar til udviklingen.
Ifølge politiet er det et spørgsmål om ”ressourceprioriteringer”.
Men ledelsen i Rigspolitiet vil ikke uddybe den forklaring i et interview på grund af valgkampen.
De senere år har politiet haft ekstra travlt med blandt andet grænsekontrol og terrorsikring.
Men samtidig har politiet også fået tilført flere ressourcer.
Og politiets økonomi-aftale fra 2016 slår fast, at økonomisk kriminalitet skal være en ”højt prioriteret indsats”.
Er det ikke fair nok, at politiet har haft travlt med bandekonflikt, grænsekontrol og terrorsikring?
- Jo, det er altid en prioritering, hvilke sager man skal føre.
Men her ser vi et så stort fald, så man må spørge sig selv, om politiet ikke de facto er holdt op med at håndhæve selskabslovgivningen.
Hvis det er tilfældet, så åbner man jo for momssvindel, skattesvindel og svindel overfor private kreditorer, siger Søren Friis Hansen.
Søren pape kræver forklaringJustitsminister Søren Pape Poulsen (K) vil nu undersøge, hvorfor politiet rejser færre sager om selskabssvindel.
- Det er jeg nødt til at undersøge, for det er ikke acceptabelt, hvis man kan svindle og slippe afsted med det, siger Søren Pape Poulsen.
Er det i sidste ende ikke dit ansvar, fordi du har sat politiet til at prioritere andre opgaver højere?
- Det er altid ministerens ansvar.
Men så er det godt, at jeg har stået i spidsen for at uddanne mere politi.
Og så håber jeg resten af folketinget vil være med til at uddanne endnu mere politi i årene der kommer, siger Søren Pape Poulsen.
'Svindlere får frit spil'Mange af anmeldelserne til politiet kommer fra Skat, Erhvervsstyrelsen og andre myndigheder som Fødevarestyrelsen.
Og de anmeldelser er som regel solide og indeholder belastende materiale, fordi myndighederne har lavet en grundig undersøgelse, før de sender den egentlige anmeldelse til politiet.
- Det er et stort problem, hvis realiteten er den, at selv når vi fanger folk med fingrene nede i kagedåsen, sker der ingenting, siger Søren Friis Hansen.
Politikerne bør gribe ind, mener eksperten:- Vi risikerer at blive en central i Europa til svindel, hvis man opdager, at i Danmark kan man blive opdaget, og så sker der ingenting.
Fødevarestyrelsen afleverede for tre år siden denne anmeldelse til politiet, men siden er der intet sket.
FacebookTwitterKopier linkEmner:Det Konservative Folkeparti|Politi|Rigspolitiet|Søren Pape Poulsen (politiker)|Sjælland




https://www.dr.dk/nyheder/udland/video-italiensk-vulkan-er-gaaet-i-udbrud-og-spyr-lava

UdlandVIDEO Italiensk vulkan er gået i udbrud og spyr lavaVulkanen Etna på middelhavsøen Sicilien har været i udbrud siden i går.
Lava spyr ud fra sprækker på toppen af Etna.
Af Kasper Duncan Gram31.
maj 2019 kl.
20.
39Bemærk: artiklen er mere end 30 dage gammelLæs opVulkanen Etna kaldes ikke Europas mest aktive vulkan for ingenting.
Torsdag morgen rørte den sicilianske vulkan igen på sig, og strømme af lava begyndte at flyde ned fra toppen.
Det har dog ikke givet anledning til evakuering af de nærliggende byer.
- Ifølge vulkanobservatoriet i Catania (by i det østlige Sicilien, red.
) er der ikke et unormalt stort magmatryk, fortæller geolog Henning Andersen, der er indehaver af vulkaneksperten.
dk.
Læs også:Jordskælv rammer nær vulkanen EtnaFor en uge siden gik vulkanen Agung på Bali også i udbrud, hvilket medførte enkelte flyaflysninger.
- Agung forårsager flyaflysninger, fordi den laver en adskillige kilometer høj askesky.
Det plejer ikke at være tilfældet med Etna, når den har et udbrud som det nuværende, der producerer især lava, forklarer Paul Martin Holm, som er lektor på Institut for Geovidenskab og Naturforvaltning på København Universitet.
Der er faktisk større grund til at frygte vulkaner med sjældnere udbrud, påpeger han:- Der er tale om to for tiden virkelig aktive vulkaner, som har flere årlige udbrud.
Det reducerer faktisk risikoen for større og voldsommere udbrud.
Læs også:Indonesisk vulkan 200 meter lavere efter udbrudIfølge Henning Andersen ligner udbruddet på Bali en efterdønning fra et udbrud for to år siden:- Agung og Vesuv har mere eksplosive udbrud end Etna, fordi de har en anden lavatype med højere indhold af silicium.
Ifølge vulkanobservatoriet på Sicilien udleder Etnas åbne krater i øjeblikket omkring 3.
000 tons svolvdioxid i døgnet.
FacebookTwitterKopier linkEmner:Sicilien|Vulkanudbrud|Bali|Københavns Universitet|København




https://www.dr.dk/nyheder/politik/faeroske-folketingsmedlemmer-kritiserer-lars-lokke-mandatjagt

PolitikFærøske folketingsmedlemmer kritiserer Lars Løkke for mandatjagtLars Løkke Rasmussen besøgte fredag Færøerne i håb om at sikre sig to blå mandater, men det møder kritik.
Statsminister Lars Løkke Rasmussen besøgte fredag Færøerne - men han burde være blevet væk, lyder kritikken fra flere færøske politikere.
31.
maj 2019 kl.
19.
41Bemærk: artiklen er mere end 30 dage gammelLæs opDet er usædvanligt, at en statsminister afsætter tid til at besøge Færøerne midt i en valgkamp.
Lars Løkke Rasmussens besøg i øgruppen fredag er dog ikke blevet vel modtaget hos flere politikere fra særligt Socialdemokratiet på Færøerne og partiet Tjóðveldi, der kæmper for færøsk uafhængighed.
Han burde være blevet væk, lyder det.
- Mit parti Socialdemokratiet støtter jo rød blok.
Det er kedeligt for os, at Lars Løkke Rasmussen blander sig direkte i færøsk politik.
- For os indebærer det, at vi skal kæmpe alene mod tre andre partier om at bevare vores folketingsplads, siger Sjurður Skaale, der har siddet i Folketinget de seneste fire år for Socialdemokratiet på Færøerne.
Løkke: Lydhør for færingerneMed sit besøg har statsministeren gjort forholdet mellem Færøerne og Danmark til en partipolitisk relation, mener Sjurður Skaale.
Lars Løkke Rasmussen (V) lagde da heller ikke skjul på, at han håber på, at begge de færøske mandater går til blå blok.
- Jamen, det er ikke nogen hemmelighed, at jeg fortsat meget gerne vil være statsminister - og hermed statsminister for hele rigsfællesskabet.
Alle 179 mandater i Folketinget er ligeværdige.
- Og jeg vil gerne sende det signal til færingerne - både dem, som bor her på Færøerne og dem, som bor i Danmark, at de i mig har en statsminister, der er lydhør over for dem, sagde statsministeren efter et vælgermøde i Torshavn fredag.
Ifølge de seneste meningsmålinger står Venstres søsterparti Sambandspartiet til at vinde den ene af Færøernes to pladser i Folketinget.
Sambandspartiet kæmper om mandaterne med det borgerlige Folkeflokken, Socialdemokratiet, der bakker op om rød blok, og uafhængighedspartiet Tjóðveldi.
Erklæret støtte til LøkkeBåde Folkeflokken og Sambandspartiet har erklæret støtte til Lars Løkke Rasmussen, mens Tjóðveldi vil støtte den kandidat, der tilbyder det bedste for Færøerne.
Trods statsministerens forhåbninger om to blå mandater på Færøerne, betonede han også, at han har et personligt forhold til øgruppen, hvorfra hans hustru Sólrun kommer.
- Jeg har tre børn, der er halvfæringer.
Desuden elsker jeg dette land, sagde han.
Venstreformandens besøg har fået Tjóðveldi til at opfordre sine vælgere til at stemme til Folketingsvalget.
Den del af den færøske befolkning, der ønsker færøsk uafhængighed, må stå sammen for at forhindre, at rigsfællesskabet mellem Danmark, Færøerne og Grønland styrkes, har opfordringen lydt fra partiet.
Inden turen går mod Danmark, gæster statsministeren michelin-restauranten Koks for at drøfte turisme.
/ritzau/FacebookTwitterKopier linkEmner:Færøerne|Lars Løkke Rasmussen (politiker)|Venstre|Folketinget|Valg og folkeafstemninger




https://www.dr.dk/nyheder/udland/greta-thunberg-tager-et-sabbatar-efter-skolen

Greta Thunberg Se temaUdlandGreta Thunberg tager et sabbatår efter skolenDen verdenskendte svenske klimaaktivist skal deltage i klimamøder i USA og Chile - men det skal være uden fly.
Den svenske klimaaktivist Greta Thunberg lader gymnasiet vente til fordel for klimakampen.
31.
maj 2019 kl.
19.
49Bemærk: artiklen er mere end 30 dage gammelLæs opOm få uger er den 16-årige svenske klimaaktivist Greta Thunberg efter planen færdig med grundskolen.
Men modsat mange af sine jævnaldrende kommer hun ikke til at gå direkte videre til gymnasiet.
Den unge klimaforkæmper har besluttet at tage et sabbatår og i stedet fortsætte sit engagement for klimaet.
Det siger hun til den svenske avis Dagens Nyheter.
- Det var en svær beslutning, men det er nu, det skal ske, siger Thunberg.
Når sommerferien lakker mod enden, skal hun i september deltage i et særligt klimamøde i FN's hovedkvarter i New York.
Over Atlanten uden at flyveTre måneder senere er hun inviteret til klimamøde i Chiles hovedstad, Santiago, i december.
- Eftersom jeg ikke flyver, må jeg komme over Atlanten på en anden måde.
Jeg har ikke rigtigt løst det endnu, men på en eller anden måde kommer jeg derover.
Jeg vil i hvert fald forsøge på alle mulige måder, siger Thunberg til avisen.
De færreste kendte Greta Thunberg, da hun i efteråret for første gang satte sig uden for den svenske Riksdag med et håndskrevet skilt med teksten "Skolestrejke for klimaet".
Siden har hun skulket fra skole hver fredag for at demonstrere med krav om, at politikerne tager klimatruslen alvorligt.
Adskillige steder i verden har andre skoleelever kopieret hendes idé og gennemført skole- og klimastrejker.
Et globalt fænomenPå få måneder er Greta Thunberg blevet et globalt fænomen.
Hun var inviteret til at tale ved blandt andet FN's klimakonference i Katowice og ved dette års World Economic Forum i Davos i Schweiz.
I lørdags holdt hun sin første tale i København for de titusinder af mennesker, der deltog i Folkets Klimamarch.
Thunberg blev i april opført på magasinet Times årlige liste over de 100 mest indflydelsesrige personer i verden.
/ritzau/TTFacebookTwitterKopier linkEmner:Forenede Nationer|Chile|København|Klimaændringer|Miljøpolitik




https://www.dr.dk/nyheder/politik/folketingsvalg/maaling-kristendemokraterne-taet-paa-comeback-takket-vaere-lokal

FolketingsvalgMåling: Kristendemokraterne tæt på comeback takket være lokal stemmeslugerPartiet er tæt på et såkaldt kredsmandat i Vestjylland og dermed at komme i Folketinget.
Jagten på de afgørende stemmer foregår på klassisk valgkampmanér med flyers og en sludder for at overbevise de sidste vestjyske tvivlere.
Af Thomas Klose Jensen og Peter Boier31.
maj 2019 kl.
21.
07 | opdateret 03.
juni 2019 kl.
13.
35Bemærk: artiklen er mere end 30 dage gammelLæs opDet er 18 år siden, Kristendemokraterne sidst blev valgt ind i Folketinget.
Dengang viste kalenderen 2001, men en ny meningsmåling i landets storkredse, som Epinion har lavet for DR, viser, at 2019 måske bliver året, hvor partiet får comeback.
Se i videoen øverst, hvordan Kristendemokraternes Kristian Andersen med flyers og en sludder forsøger at overbevise de sidste vestjyske tvivlere.
I Vestjyllands Storkreds står partiet nemlig til 4,3 procent af stemmerne, hvilket er tæt på at være nok til et såkaldt kredsmandat.
Dermed kan partiet blive valgt ind i folketinget lokalt, selvom de ikke får nok stemmer på landsplan til at komme over spærregrænsen.
- Det er jeg selvfølgelig utrolig glad for, siger tidligere Venstre-mand Kristian Andersen, der nu er Kristendemokraternes spidskandidat i kredsen.
- Det viser også lidt om, at vi er lykkedes med den kampagne, som har forsøgt at tale lige præcis det her med kredsmandatet frem.
Han håber, at et par mandater på Christiansborg kan give partiet en tiltrængt platform for at udbrede deres politik endnu mere, og derved score endnu flere mandater fremover.
Den statistiske usikkerhed knyttet til partiet er dog på +/- 1,3 procentpoint.
Fra juni 2010 til september 2011 var partiet dog repræsenteret på Christiansborg, da Per Ørum Jørgensen skiftede til Kristendemokraterne fra Konservative.
FAKTA: Måling i Vestjyllands StorkredsUndersøgelsen bygger på i alt 894 interviews, der er indsamlet henholdsvis som telefoninterviews og online på Epinions Danmarkspanel i perioden 7.
maj til 29.
maj.
Mangler 4.
000 stemmerAf Folketingets 175 pladser bliver 135 fordelt som kredsmandater.
Kredsmandater er fordelt på baggrund af beregninger i Indenrigsministeriet, som tager hensyn til kredsenes geografiske størrelse, antal vælgere og antal indbyggere.
Det skal sikre, at alle dele af landet bliver repræsenteret i Folketinget, men betyder også, at der er forskel på, hvor mange stemmer, der skal til for at få et kredsmandat forskellige steder i landet.
Her kan du blive klogere på, hvordan mandaterne til Folketinget fordeles.
:Et kredsmandat giver adgang til Folketinget, også selvom kandidatens parti ikke samler de to procent af stemmerne på landsplan, der udgør spærregrænsen.
Ifølge målingen er Kristendemokraterne cirka 4.
000 stemmer fra et kredsmandat, hvis stemmeprocenten bliver den samme som ved sidste valg.
Bliver stemmeprocenten højere, som vi så ved EP-valget, så skal Kristendemokraterne have flere stemmer for at opnå et kredsmandat.
Ved sidste folketingsvalg krævede det - ifølge valgforsker Kasper Møller Hansen - cirka 17.
000 stemmer for at få et kredsmandat.
Lykkes det for Kristian Andersen at komme i Folketinget med et kredsmandat, vil partiet samtidig få tildelt to tillægsmandater.
Derfor skal Kristian Andersen ud i den sidste lille uge af valgkampen og overbevise tvivlende vælgere om, at krydset skal sættes ud for hans navn i stemmeboksene på onsdag.
I dag foregik det foran et indkøbscenter i Tarm med brochurer i hånden, en sludder og et smil på læben.
- Jeg møder så mange, for eksempel her på parkeringspladsen, der har bestemt sig eller stadig overvejer os.
Og det (den nye måling, red.
) giver os så meget energi til at få fat i de sidste tvivlere, så vi kan få dem med ind i stemmeboksen, siger Kristian Andersen.
- Jeg håber det lykkes.
Og hvis det ikke lykkes, så ved jeg snart ikke, hvad der skal til.
Opdateret 3.
juni: Det fremgik tidligere, at sidst Kristendemokraterne blev valgt ind i Folketinget var i 2005.
Det var forkert - det var i 2001.
Fejlen er nu rettet.
FacebookTwitterKopier linkEmner:Folketinget|Kristendemokraterne|Valg og folkeafstemninger|Jylland|Tarm




https://www.dr.dk/sporten/fodbold/kvindeligaen/dansk-landsholdsprofil-forlader-broendby

KvindeligaenDansk landsholdsprofil forlader BrøndbyStine Larsen skifter til FC Fleury, der i denne sæson endte som nummer ni i den bedste franske liga.
Stine Larsen har indgået en aftale med FC Fleury, der lyder på to år.
Af Anne Hedegaard Petersen og Malte Nørgaard31.
maj 2019 kl.
20.
31 | opdateret 31.
maj 2019 kl.
20.
50Bemærk: artiklen er mere end 30 dage gammelLæs opSidste år blev hun kåret til Årets profil i 3F-ligaen, og nu er kun klar til næste step.
© ScanpixStine LarsenFødt: 24.
januar 1996Position: AngriberNuværende klub: Brøndby IFKommende klub: FC FleuryAntal landskampe: 37Antal mål på landsholdett: 7Brøndbys Stine Larsen skifter efter sommer den københavnske vestegn og Brøndby IF ud med FC Fleury, der ligger i det sydlige Paris.
Kontrakten lyder på to år.
- Nogle af de allerbedste spillere i Europa optræder i den franske liga, så dem glæder jeg mig rigtig meget til at prøve mig selv af mod.
Det bliver en utrolig spændende udfordring, siger Stine Larsen til DR Sporten.
På gensyn23-årige Larsen, der i foråret vendte tilbage til fodboldbanen efter et år ude med en korsbåndskade, har spillet i Brøndby siden 2013.
Brøndby vil altid være min klub, og jeg vil altid være guld og blå i mit hjerte.
Stine Larsen, Brøndby IFHer har hun vundet både det danske mesterskab tre gange og pokalturneringen fire gange, mens hun også har været i semifinalen i Champions League med det danske mesterhold.
- Jeg har opnået det, jeg kan hjemme i Danmark.
Derfor synes jeg, at tiden er rigtig til at skifte til udlandet.
Og samtidig er jeg også færdiguddannet som bygningsingenør til sommer, så det hele passer rigtig godt, siger Brøndby-profilen.
Læs også:Knæskadet Brøndby-spiller er årets profil i ligaenSamtidig vil hun ikke udelukke, at hun en dag vender tilbage til den bedste, danske række en dag.
- Jeg siger aldrig farvel.
Det er altid på gensyn.
Brøndby vil altid være min klub, og jeg vil altid være guld og blå i mit hjerte.
FacebookTwitterKopier linkEmner:Brøndby|Brøndby IF|Fodbold|Frankrig|3F




https://www.dr.dk/nyheder/detektor/detektor-s-blander-aebler-og-paerer-naar-de-sammenligner-flygtninge-i-kenya-og

DetektorDetektor: S blander æbler og pærer, når de sammenligner flygtninge i Kenya og Danmark– Det er umuligt at lave den sammenligning, siger forsker.
Flygtningelejr i Dadaab, Kenya.
Af Julie Tantholdt-Hansen31.
maj 2019 kl.
19.
19Bemærk: artiklen er mere end 30 dage gammelLæs op– Det, som det koster at hjælpe 10.
000 asylansøgere i Danmark, svarer til Kenyas samlede flygtningeprogram, hvor man hjælper 600.
000 af de allermest udsatte flygtninge.
Det er altså en faktor 1 til 60.
Sådan lød det, da udviklingsordfører for Socialdemokratiet Nick Hækkerup i sidste uge fremlagde partiets udlændingepolitik sammen med resten af partitoppen.
Og det er ikke første gang, partiet bruger det regnestykke.
Ifølge eksperter er det "umuligt at sammenligne de tal", og svarer til at blande "æbler og pærer".
– Vi er helt enige med eksperterne i, at den hjælp flygtninge har adgang til i nærområderne, er en helt anden end den hjælp, vi stiller til rådighed i Danmark, siger partiets udlændingeordfører Mattias Tesfaye, som understreger, at formålet blot er at "illustrere, hvor skævt hjælpen fordeler sig".
Hvor kommer tallene fra?
Sammenligningen blev første gang brugt, da Socialdemokratiet i februar sidste år fremlagde et nyt udlændingeudspil.
Og siden da er den blevet gentaget i flere forskellige udgaver.
Partiets tidligere udviklingsminister Mogens Jensen skrev for eksempel på sin blog, at "leveomkostningerne for 10.
000 asylansøgere i Danmark svarer til, hvad det koster at hjælpe 600.
000 udsatte flygtninge i verden".
Og tallene dukkede op igen, da Socialdemokratiets spidskandidat til Europa-Parlamentet, Jeppe Kofod, den 25.
april brugte dem i EU-valgets første tv-debat på DR1.
– Det, det koster for 10.
000 asylansøgere i Danmark, det kan vi drive en flygtningelejr for 600.
000 flygtninge for i Kenya, hvor vi kan sikre de allersvageste flygtninge, sagde Kofod.
Endelig optræder sammenligningen altså også i Socialdemokratiets opdaterede udlændingeudspil, som partiet præsenterede i sidste uge.
Detektor har derfor spurgt Socialdemokratiet, hvor tallene kommer fra, og hvad partiet egentlig mener med sammenligningen.
Det har vi fundet ud afSocialdemokratiet oplyser, at tallene for Kenyas udgifter til flygtningelejre stammer fra en FN-rapport fra 2016.
Heri kan man finde denne tabel, som Socialdemokratiet også har sendt til Detektor:Tabellen viser, at FN i 2016 efterspurgte i alt knap 337 millioner dollar eller hvad der svarer til godt 2,2 milliarder kroner til lejrene i Kenya, der på det tidspunkt husede godt 600.
000 flygtninge (i dag er tallet faldet til cirka 470.
000), men kun modtog lidt over det halve, cirka 1,2 milliarder kroner.
Samtidig brugte Danmark ifølge Socialdemokratiet cirka 220.
000 kroner per asylansøger.
Det svarer til, at 10.
000 asylansøgere i Danmark ville koste 2,2 milliarder kroner; og altså det samme, som FN i 2016 efterspurgte til 600.
000 flygtninge i Kenya.
Detektor har vist regnestykket til flere eksperter, og de er ikke imponerede.
Der er ingen tvivl om, at udgifterne per flygtning er mindre i Kenya end i Danmark, men der er flere ting, som gør 1 til 60-sammenligningen misvisende, påpeger de.
Under grænsen for ekstrem fattigdom– Det er umuligt at sammenligne de tal, siger Adam Moe Fejerskov.
Han forsker i internationalt udviklingssamarbejde hos Dansk Institut for Internationale Studier (DIIS).
– Dels inddrager regnestykket ikke, at Kenyas flygtningeprogram støttes af private midler, som sendes direkte til flygtningene fra deres familier og bekendte, samt at en lang række NGO’er leverer nødvendig støtte.
Og dels inddrager det ikke, at de penge, det kenyanske flygtningeprogram modtager, langt fra er nok til at dække de basale behov som flygtningene har, siger han.
Ifølge Adam Moe Fejerskov skulle de 600.
000 flygtninge leve for under 10 kroner om dagen, hvis man skal følge Socialdemokratiets regnestykke.
– Det vil være umuligt at opfylde basale behov for 600.
000 flygtninge i Kenya for de midler, vi bruger på 10.
000 asylmodtagere herhjemme.
De ville leve under grænsen for ekstrem fattigdom og mangle adgang til en række fundamentale behov, siger han.
Samme pointe har Sorcha O'Callaghan fra den britiske tænketank ODI.
Hun er en af forfatterne til rapporten 'Against the odds: refugee integration in Kenya' fra 2018, og hun peger også på, at flygtninge i Kenya modtager hjælp fra mange andre end FN.
– De modtager anden hjælp fra pengeoverførsler, hvis størrelse ikke er kendt, og fra andre NGO'er og aktører, hvis fulde bidrag ikke indfanges i dette tal, skriver Sorcha O'Callaghan i en mail til Detektor.
Hun påpeger også, at selv med hjælp og bidrag fra NGO’erne i Kenyas flygtningelejre går kun omkring 40 procent af børnene i skole lige nu.
Derudover er basisbehov somor eksempel adgang til vand og sæbe ikke en selvfølge for beboerne i lejrene.
Halvdelen af beboerne i lejrene har svært ved at få adgang til vand.
I en spørgeskemaundersøgelse i en af flygtningelejrene svarer 61 procent, at de har fået overført penge, mens de har boet i lejren for at kunne leve.
Thomas Gammeltoft-Hansen er også kritisk over for det socialdemokratiske regnestykke.
Han er professor MSO på Juridisk Institut ved Københavns Universitet og beskæftiger sig blandt andet med migration og flygtningelovgivning.
– Man blander reelt æbler og pærer, hvis man sammenligner forholdene og prisen fra de to lande.
Den "pakke", flygtninge typisk har adgang til i nærområderne, er en helt anden, end den vi har i Danmark.
I nærområderne lever de fleste flygtninge af helt basale nødhjælpspakker, ofte uden fast tag over hovedet eller ordentlig adgang til skole og sundhedsydelser.
Så det er ikke bare et spørgsmål om, at flygtningebeskyttelse er billigere i nærområderne, men også om at man i sammenligningen risikerer at udhule flygtninges rettigheder og muligheder, siger han.
Når det kommer til Socialdemokratiets plan om at lave modtagecentre i tredjeverdenslande, er Thomas Gammeltoft-Hansen også skeptisk.
Han tvivler på, at landene er interesserede i flere flygtninge.
– Sammenligningen bygger desuden på en antagelse om, at man uden videre kan udskifte flygtningebeskyttelse på vores breddegrader med beskyttelse i nærområdelandene.
Men hvis man ser på den politiske kontekst, er de her lande alt andet end velvillige til at deltage i sådanne ordninger.
De har i forvejen langt flere flygtninge, og om muligt endnu større politiske diskussioner.
Før man har konkrete aftaler med nærområdelande om at sende flygtninge tilbage, er det derfor en rent teoretisk diskussion.
S: Vores pointe er en andenSocialdemokratiet har sendt en kommentar fra Mattias Tesfaye, der er udlændingeordfører for partiet.
Han skriver blandt andet, at socialdemokraterne er "helt enige med eksperterne i, at den hjælp flygtninge har adgang til i nærområderne er en helt anden, end den hjælp vi stiller til rådighed i Danmark".
– Det er faktisk vores grundlæggende pointe: Nemlig, at vi i dag har et flygtningesystem, som fordeler hjælpen til verdens flygtninge skævt.
Vi bruger mange penge på asylansøgere i Europa og få penge på flygtninge i verden.
Det er også grunden til, at vi foreslår at fordoble Danmarks indsats i nærområderne.
Så flere flygtningebørn kan komme i skole.
Så levevilkårene i verdens flygtningelejre kan forbedres.
Og så vi kan styrke indsatsen for kvinder og børns rettigheder i nærområderne, skriver Tesfaye.
Ifølge udlændingeordføreren skal sammenligningen derfor ikke forstås sådan, at Danmark kunne drive en lejr med 600.
000 flygtninge i Kenya for samme beløb som 10.
000 i Danmark.
Formålet er i stedet at "illustrere hvor skævt hjælpen fordeler sig":– Vi kunne også have peget på, at hver gang vi bruger 135 kroner på en asylansøger i Europa, så bruger vi kun en krone per flygtning, der opholder sig i nærområderne, skriver Tesfaye med henvisning til en anden sammenligning fra partiets udlændingeudspil, som Detektor tidligere har faktatjekket.
– Det afgørende er, at nogen tager på sig at påpege behovet for at styrke FN’s flygtningeprogrammer i nærområderne, så vi kan hjælpe flere af verdens flygtninge, slutter ordføreren.
FacebookTwitterKopier linkEmner:Flygtninge og asylansøgere|Kenya|Mattias Tesfaye (politiker)|Nick Hækkerup (politiker)|Socialdemokraterne




https://www.dr.dk/musik/festival/han-hader-facebook-og-elsker-fugle-verdensberoemt-forfatter-gav-opsang-paa-fyn

HEARTLAND FESTIVAL 2019Se temaFestivalHan hader Facebook og elsker fugle.
Verdensberømt forfatter gav opsang på FynJonathan Franzen talte fuglenes sag og brokkede sig over sociale medier, da han fredag besøgte Heartland Festival.
© drAf Michelle From Hoxer og Betina Garcia 31.
maj 2019 kl.
20.
00Læs op- Jeg er vred over, at det at 'være grøn' er blevet synonym med at bekæmpe klimaforandringer.
Naturen er der stadig.
Giv ikke op på den.
Jonathan Franzen, forfatterSådan lød det fra den verdensberømte amerikanske romanforfatter og essayist Jonathan Franzen, som fredag gæstede den fynske festival Heartland.
Han er kendt for sine kritiske holdninger til lidt af hvert.
Om Jonathan FranzenJonathan Franzen (f.
1959) debuterede i 1988 som romanforfatter.
Fik i 2001 sit internationale gennembrud med sin tredje roman 'The corrections', som han fik National Book Award for.
I 2002 vandt han den prestigefyldte Pullitzer-pris.
Hans fjerde roman 'Freedom' kom i 2010 på Præsident Obamas læseliste.
I 2015 udkom hans femte roman 'Purity'.
På dansk er i 2019 udkommet essaysamlingen 'Ved enden af verdens ende'.
Gennem årene er det lykkes den nu 59-årige forfatter at træde både kvindelige forfatterkollegaer, miljøforkæmpere OG dronningen af 'daytime television', selveste Oprah Winfrey, over tæerne – blot for at nævne nogle stykker.
Hvorvidt han fornærmede nogen med sin talk på Heartland Festival er uvist.
Men de mennesker fra publikum, som DR talte med efter hans optræden, var umiddelbart begejstrede for hans lille opsang.
Sikkert er det dog, at han var et af hovednavnene på dette års Heartland Festival, som udover at være en musikfestival også har et omfattende 'samtaleprogram' med både danske og internationale kunstnere, forfattere, tænkere og videnskabsfolk.
Naturen lever!
Temaet for dagens scenesamtale mellem Jonathan Franzen og Weekendavisens chefredaktør, Martin Krasnik, var egentlig spørgsmålet: 'Kan litteratur overleve teknologien?
'.
Men samtalen startede et helt andet sted: Hos fuglene.
Jonathan Franzen er nemlig, udover at være en af sin tids mest berømte og feterede amerikanske bestsellerforfattere, også en rigtig fugleelsker.
Og de fjerede venner spiller ofte en rolle i hans romaner.
Efter en lille quiz, hvor han skulle gætte fuglearter ud fra lydoptagelser, nåede de til bæredygtighedsbølgen, som Jonathan Franzen kaldte et 'korstog mod klimaforandringer'.
- Der er andre måder at være 'grøn' på end at bekæmpe klimaforandringer som for eksempel at prøve at beskytte den eksisterende natur, sagde han til publikum i det godt fyldte telt med plads til 2.
500.
- De spiser jo ællinger!
Det er altså ikke min yndlingsfugl, indrømmede Jonathan Franzen, da han blev præsenteret for den danske nationalfugl.
Og så pegede han på fuglene som et eksempel på naturens overlevelseskraft:- Hvis du har en fuglerede i din baghave, så betyder det, at dyrelivet stadig eksisterer.
Naturen er der stadig.
Giv ikke op overfor den.
Kritikken fra Jonathan Franzen skulle dog ikke forstås som en afvisning af klimakrisen.
- Vi er ved at miste det, vi kom fra, og dér, hvor vi hører hjemme, sagde han – og nærmest som et tegn fløj en fugl ind i teltet, og fik publikum til at hvine og klappe begejstret.
En lille, trist hemmelighedEndnu mere begejstring mødte Jonathan Franzen, da emnet for samtalen drejede sig ind på temaet moderne teknologi, Facebook og iPhones, som han mildest talt ikke er tilhænger af.
Vi er dybest set alle slaver af nogle produkter, der kun er skabt med profit for øje – og som kapitaliserer på vores privatliv, mener han.
- Internettet tilbyder en verden, som du allerede er tilhænger af.
Og du bliver aldrig udfordret, sagde han og fortalte, at han gennem årene har fulgt den teknologiske udvikling tæt:- Jeg var jo i live, dengang det her lort (internettet) blev skabt.
Til gengæld fremhævede han bøgerne som den moderne teknologis modstykke, fordi de giver adgang til nye og ukendte verdener.
- At læse er en intens form for empatisk forbindelse til andre mennesker, hvor jeg for en stund ikke behøver være mig selv.
Misforstå mig ikke, jeg er vild nok med at være mig, men jeg bliver også træt af mig selv.
Jeg har ikke lyst til at være den her isolerede forbrugsperson hele tiden.
Han afviste, at bøgerne så kan blive menneskehedens redning.
Litteraturen er mere en 'lille, trist hemmelighed' for de få, men heldige.
Men adgangen er heldigvis ikke bestemt af klasse eller status.
- Der findes masser af rige mennesker, som ikke kan forstå komplekse fortællinger.
Og der er masser af fængselsindsatte, som kan.
Og som forfatter er du ekstra heldig, fordi du både kan nyde bøgerne og skrive dem.
Vi fangede tre fra publikum efter Jonathan Franzens 'talk'.
Læs, hvad de synes om hans holdninger, her:Anne-Helene Merkelsen, 38, og Silja Henderson, 37Hvad tænkte du om de tanker, han præsenterede?
Anne-Helene: - Det var dejligt befriende, at han satte ord på det her med at sidde i en boble af sociale medier og pis og lort, som stjæler ens tid, når man egentlig hellere ville læse en bog.
Silja: - Jeg er fuldstændigt enig med ham i, at litteraturen kan være en empatimaskine.
Der sker noget, når man må overgive sig til en hel verden og nogle karakterer med nogle særlige vilkår.
Blev du inspireret til at læse mere?
Anne-Helene: - Helt sikkert.
Og til at følge ham på sociale medier for at se, hvordan han selv styrer det.
Jeg tager ofte en detox fra Facebook, og så falder jeg i igen.
Og det var lidt ligesom at komme ind på en afvænningsklinik i dag.
Anne-Helene: - Men det var også komisk, at han gjorde nar af Facebooks ekkokammer, og så sad han omgivet af en en kæmpe flok, som var helt enige med ham.
Silja: - Der er meget larm på sociale medier, men jeg oplever også en anden tendens, hvor mange forfattere lægger mange små tekster ud på sociale medier.
Jeg får faktisk relativt meget næring af den slags ting.
Pil Lindgreen, 33Hvordan oplevede du interviewet?
- Han var meget nærværende, og så afslørede han sig selv som lidt af en gnavpot.
Det er jo altid dejligt, når de ikke er for polerede og kommer med sådan et på forhånd planlagt marketingprojekt, som de skal have liret af.
Var der noget, du blev særligt provokeret af eller begejstret over?
- Jeg synes, det var ret tydeligt at mærke, at han er påvirket af at have sagt nogle kontroversielle ting tidligere, som han så har fået problemer med.
Man kunne mærke, at han tøvede lidt, men det gjorde også samtalen spændende og levende.
- Det her med teknologien sympatiserer jeg også selv med.
Jeg har valgt ikke at have en smartphone.
Jeg tror totalt, det ville være noget for mig, men det ville uden tvivl gå ud over min koncentration.
Læs også:Prisbelønnet stjerneforfatter deler vandene med ny bogFacebookTwitterKopier linkEmner:Heartland Festival|Jonathan Franzen (forfatter)|Oprah Winfrey (studievært)|Litteratur|Kværndrup




https://www.dr.dk/musik/festival/de-er-bandlyst-i-radioen-men-er-vildt-populaere-vi-har-vaeret-tabu-laenge-saa-fuck

JELLING MUSIKFESTIVAL 2019Se temaFestivalDe er bandlyst i radioen - men er vildt populære: 'Vi har været tabu længe, så fuck det'Gruppen Ude af Kontrol har en mission om at holde de vildeste shows, så publikum kan gå amok og føle sig fri.
Af Rikke Bjerge og Foto: Christian Mailand31.
maj 2019 kl.
18.
20Bemærk: artiklen er mere end 30 dage gammelLæs op- Er I klar til morgenfest?
, råber rapperen Joachim Rouse aka Englando til de mange tusinde festivalgæster, der er kommet for at høre Ude af Kontrol på Jelling Musikfestival.
- Jaaaa, skriger publikum, som primært består af piger og drenge i teenagealderen og start tyverne.
Teltscenen med plads til 5.
000 tilskuere er fyldt til bristepunktet denne onsdag aften, og udenfor står flere tusinde festramte festivalgæster og hopper og tramper til hits som 'Jantelov', 'Velsignet', 'Suger coke fra dit røvhul' og 'FuckBoi'.
Den næste time er aftenkulden glemt og hverdagen langt væk.
Om Ude af KontrolUde af Kontrol - eller UAK - er en dansk gruppe, der kombinerer rap og til tider kontroversielle tekster med dakkedak-rytmer.
Selv kalder de deres musik for Melbourne House-tramp.
Gruppen blev startet i 2014 af Mark 'Munken' og Daniel 'Balken'.
Året efter kom Joachim 'Englando' til.
UAK har 120 millioner afspilninger på Spotify alene og er blandt de bands, der, ifølge Spotify, bliver spillet mest herhjemme.
Deres største hit 'FuckBoi' har 13 millioner afspilninger.
De har udgivet fem album, og det seneste 'Under Al Kritik' kom sidste år.
De har 13 guldplader, to platin- og en dobbeltplatin-plader.
Og det er netop den mission, Ude af Kontrol har, når de giver koncert.
- Når vi kommer på scenen, forsvinder alt.
Ansvar.
Pligter.
Så fyrer vi den bare af, siger 24-årige Englando, der har britisk blod i årerne.
- Nogle hører: 'Coke, coke, coke', men vi er mere end det.
Vi har budskaber i vores sange om ikke at give op.
Englando, 24 år og rapperGruppens anden rapper hedder Mark Løvendahl aka Munken.
Under interviewet er han den mest stille af de tre.
Til gengæld er han det vildeste energibundt på scenen.
- Vi rammer noget, folk kan relatere til.
Ude af Kontrol er lig med frihed og den der følelse af at være ligeglad med, hvad andre tænker.
Vi overskrider grænserne, og det har alle brug for en gang imellem, siger han.
Fuck jantelovenSelvom nogle af deres tekster er kendt som kontroversielle, har drengene også en masse på hjerte.
- Nogle hører: 'Coke, coke, coke', men vi er mere end det.
Vi har budskaber i vores sange om ikke at give op.
Vi går ind for at være os selv og siger: 'Fuck janteloven'.
Det er superfedt, når tykke drenge under vores show får mod til at smide T-shirten og gå amok sammen med os.
Du må godt tro, du er noget hos os, fortæller Englando.
Hør nummeret 'Jantelov' her:Ude Af Kontrol - JantelovDet tredje og sidste medlem af UAK er Daniel Balken, kaldet Balken, der laver beats og producerer gruppens musik, der bedst kan beskrives som dansk rap tilsat dakkedak med en seriøs bas.
De skriver selv deres sange.
Og med tekster som 'Så stiv at du brækker dig, har ikke tænkt at trække mig, for du får hele klatten, og du får den hele natten' bliver Ude af Kontrol ikke spillet i radioen.
De er blevet droppet i sidste øjeblik af store sponsorer.
Og så er de for politisk ukorrekte til at spille i Sverige.
- Men vi har været tabu længe, så fuck det, som medlemmerne i Ude af Kontrol siger.
13 guldpladerFor til gengæld har de 120 millioner afspilninger på Spotify alene, 13 guldplader, to platin- og en dobbeltplatin-plade og er blandt de danske bands, der bliver booket til flest koncerter.
Det sprænger i luften.
Bare vent og se.
Balken, Ude af KontrolDe spiller omkring 170 til 200 koncerter hvert år, og alene i denne uge har de fire shows.
Og det er netop på scenen, drengene virkelig vil vise verden, hvordan det skal gøres.
Som Balken siger, når han skal beskrive deres show med tre ord:- Stor, sprængfarlig bombe.
Det sprænger i luften.
Bare vent og se.
Vi har fulgt Ude af Kontrol før, under og efter koncerten onsdag aften på Jelling Musikfestival.
Tjek billederne herunder.
Der er blot få minutter, til drengene skal på scenen.
Hele teltet råber: 'Ude af Kontrol', mens producer og beatmager Daniel Balken (tv.
) får en sidste fadøl og et godt grin med sin makker, rapperen Mark Løvendahl aka Munken.
Det var de to, der startede UAK, da de mødtes på en malerskole i 2014.
1 / 12Et fast ritual lige inden, de går på scenen.
Drengene banker sig på brystet og synger et kampråb, inspireret af en scene fra filmen 'The Wolf of Wall Street'.
Gruppens anden rapper, Joachim Englando, blev en fast del af UAK i 2015, da de sammen lavede kæmpehittet '3xK' (Kaviar, kokain og kællinger).
- Jeg får stadig gåsehud, når jeg hører, hvordan de råber på os derude, siger Englando, mens teltet runger: 'Ude af Kontrol'.
2 / 12Balken er den første til at smide trøjen på scenen.
- Jeg tror, vi forbrænder 1800 kalorier på en times show, siger han.
Budskabet er, at alle er inviteret til deres fest, uanset hvem de er, og hvordan de ser ud.
Fuck janteloven og tro på dig selv, synger de.
3 / 12Munken smider trøjen kort tid efter, og senere ryger Englandos trøje også af.
Udover at få varmen af at danse og hoppe rundt på scenen i en time er der varme flammer, der i lind strøm fyres op fra scenekanten.
4 / 12De unge fans går amok, og det er både piger og drenge, der kan synge med på alle teksterne.
- De fleste lever et 8-16-liv med skole eller job og kan ikke bare slå sig løs.
Men til vores koncerter kan du gå amok og feste og komme af med det hele, uanset hvem du er, siger Englando.
5 / 12Selvom Ude af Kontrol rapper og synger på dansk, har de optrådt i både Frankrig og Island.
Nu venter Norge, Færøerne og Island igen.
I Sverige har de også fans, men deres tekster er alt for politisk ukorrekte til de svenske spillesteder.
6 / 12Konfettiregn over publikum.
Kort efter hopper Munken ned fra scenen og over til publikum.
Det gentager han flere gange.
- Han er faldet mange gange, men det er utroligt, at det ikke er gået mere galt, siger Balken.
7 / 12De unge fans, der står helt oppe ved scenen, bliver i lind strøm båret over hegnet og væk af sikkerhedsvagterne, når presset bliver for stort.
Til Nibe Festival sidste år måtte Ude af Kontrol afbryde koncerten efter blot 15 minutter, da arrangørerne havde undervurderet interessen og booket en alt for lille scene til de mange tusinder, der var mødt op for at se dem.
8 / 12- Folk ved, at når vi rammer scenen, starter det med et brag og slutter med et brag.
Og det vil de have, for de har brug for at føle sig fri, siger Munken.
9 / 12Magnus svinger motorsaven og danser rundt på scenen flere steder undervejs i showet.
- Jeg er deres personlige dværg, de ringer bare, siger han og griner.
Det startede med, at Magnus, som er landmand, selv kontaktede UAK efter at have set et par shows, som han var vild med.
- Jeg spurgte dem, om det kunne være sjovt at have en dværg med og lave ballade.
Jeg føler ikke, jeg bliver udnyttet eller noget, jeg er med til at skabe en fest.
Og nu er vi jo blevet venner, siger Magnus.
10 / 12Både publikum og artisterne får snappet undervejs i showet.
Efter en times intensiv fest takker Ude af Kontrol af.
Kort efter skal de tilbage til det lejede sommerhus i Jylland, da to koncerter venter dagen efter.
- Det tager mindst to timer, før jeg kan falde i søvn efter et show, siger Englando.
11 / 12Allerede en halv time inden showet begyndte, stod flere fans foran scenen og råbte: 'UAK, UAK'.
Efter showet skulle de have en selfie med Munken, som takkede dem for at komme og fyre den af på Jelling.
12 / 12FacebookTwitterKopier linkEmner:Jelling Musikfestival|Musikfestivaler|Spotify|Jelling|Pop og rock




https://www.dr.dk/sporten/cykling/smilende-colombianer-slaar-til-paa-bjergetape-i-giroen

CyklingSmilende colombianer slår til på bjergetape i GiroenMitchelton-Scotts Esteban Chaves angreb med 2,5 kilometer til mål og vandt 19.
etape i Giro d'Italia.
Esteban Chaves er kendt for sit store smil.
31.
maj 2019 kl.
17.
40Bemærk: artiklen er mere end 30 dage gammelLæs opEsteban Chaves var stærkest på 19.
etape af Giro d'Italia, da han satte de øvrige udbrydere og kørte alene over målstregen på finalestigningen San Martino di Castrozza.
Det var tredje gang i karrieren, at den colombianske bjergrytter med det karakteristiske smil fra Mitchelton-Scott-holdet vandt en etape i den italienske grand tour.
Chaves vandt foran italieneren Andrea Vendrame (Androni) og Amaro Antunes (CCC), der trillede i mål kort efter.
19.
etape fik ikke den store betydning for klassementet.
Movistars Richard Carapaz fører fortsat foran Vincenzo Nibali (Bahrain Merida), mens Jumbo-Vismas Primoz Roglic er på tredjepladsen med to etaper tilbage.
Udbrud kom hurtigt afstedDet stod da også klart tidligt, at vinderen skulle findes i det 12 mand store udbrud.
De 12 ryttere fik hurtigt hul til feltet på den 151 kilometer lange etape fra Treviso til San Martino di Castrozza i det nordøstlige Italien.
De fulgtes ad indtil 35 kilometer før mål, hvor Astanas Manuele Boaro stak af.
Han fik et forspring til de øvrige udbrydere før fredagens sidste stigning.
Han blev dog opslugt igen, og i stedet forsøgte Marco Canola (Nippo-Vini Fantini) sig.
Canola trådte fra i et tungt gear på finalebjerget - en 13 kilometer lang stigning med en gennemsnitlig stigningsprocent på 5,7.
Med otte kilometer igen måtte italieneren dog sande, at hans klatreevner ikke rakte til at bevare forspringet.
Med 2,5 kilometer tilbage angreb Chaves, og smilet var gemt væk for en stund, mens han bed tænderne sammen.
Konkurrenterne gled længere væk, og til sidst kunne Chaves igen smile.
Astana-rytter vandt sekunder i klassementetMens de kørte om etapesejren fremme i udbruddet, handlede det om at vinde tid i klassementet nede i feltet.
Movistar-holdet trak favoritgruppen ind på den afsluttende stigning, men der gik et stykke tid, før ballet blandt klassementsrytterne blev åbnet.
Miguel Ángel López (Astana) kørte væk og tjente 44 sekunder på de øvrige favoritter, men de fleste kræfter blev sparret til de strabadser, der venter rytterne lørdag.
Her skal feltet ud på en hård bjergetape på 194 kilometer med fem kategoriserede stigninger.
Den italienske rundtur afsluttes søndag med en enkeltstart på 17 kilometer i Verona.
/ritzau/FacebookTwitterKopier link




https://www.dr.dk/nyheder/politik/folketingsvalg/fire-aar-siden-malede-df-sydjylland-gult-nu-bliver-det-malet-over

FolketingsvalgFor fire år siden malede DF Sydjylland gult: Nu bliver det malet overDF går i ny måling fra at være Sydjyllands største parti til at dumpe ned på tredjepladsen.
Karsten Brønnum og Karina Adelsbøl delte tidligere i dag slik og brochurer ud i Kolding.
De lader sig ikke slå ud af meningsmålinger.
Af Thomas Klose Jensen og Sally Frydenlund Larsen31.
maj 2019 kl.
18.
30Bemærk: artiklen er mere end 30 dage gammelLæs opFor fire år siden blev Sydjylland malet gult.
Dansk Folkeparti blev valgets helt store vinder i storkredsen, der sendte hele fem DF'ere til København og Christiansborg.
Siden er bøtten vendt, og vælgerne er sivet fra partiet i sådan en grad, at partiet nu er halveret.
I en lokal måling, som Epinion har foretaget for DR i Sydjyllands Storkreds, står Dansk Folkeparti nu til blot 14,8 procent af stemmerne i det sydjyske mod 28,4 procent ved valget i 2015.
FAKTA: Måling i Sydjyllands StorkredsUndersøgelsen bygger på i alt 1.
493 interviews, der er indsamlet henholdsvis som telefoninterviews og online på Epinions Danmarkspanel i perioden 7.
maj til 29.
maj.
En udvikling, som ikke er gået næsen forbi de to lokale kandidater, Karina Adsbøl og Karsten Brønnum, der i dag var på gaden i Kolding for at skrabe opbakning sammen.
- Som politiker vil man jo gerne have, at det går rigtig godt, og at det er fantastisk.
Meningsmålingerne går jo ofte op og ned, og så må vi se, hvad valgresultatet bliver og tage den derfra, siger Karina Adelsbøl.
Den statistiske usikkerhed knyttet til Dansk Folkepartis måling er på +/- 1,8 procentpoint.
Nummer tre i rækkefølgenMed derouten i meningsmålingerne ser Sydjylland derfor nu ud til at skifte farve.
Denne gang til blå og rød.
For både Venstre og Socialdemokratiet ligger foran partiet med henholdsvis 26,4 procent og 25,2 procent af stemmerne i storkredsen.
Dog er målingen for begge partier forbundet med en statistisk usikkerhed på +/- 2,2 procentpoint.
Begge partier fik desuden 23,5 procent af stemmerne ved valget i 2015.
Partiformand Kristian Thulesen Dahl erkender, at det er op ad bakke for Dansk Folkeparti, og kommer med et bud på en forklaring:- Jeg tror, det skyldes mange ting; blandt andet, at der er nogle nye partier, der byder sig til og giver indtrykket af, at de bare lige kan komme ind med en håndfuld mandater og revolutionere det hele, og sådan er det jo nok ikke i den virkelige verden, siger han.
Opbakning til den fremmede fuglEn af de nye partier, som DF-formanden taler om, er Nye Borgerlige.
For det er ikke kun de to statsministerpartier, der står til et godt valg i det sydlige Sønderjylland.
Nye Borgerlige står nemlig til at snuppe 3,8 procent af stemmerne, og det glæder naturligvis partiformand Pernille Vermund, der stiller op i kredsen, selvom hun er bosat i Snekkersten ved Helsingør.
- Selvom jeg kommer her som en fremmed fugl, så er der opbakning, og jeg kan også mærke det, når jeg kommer rundt, siger hun.
- Vi har holdt store åbne møder i mange måneder efterhånden, og når jeg kommer rundt til forsamlingshusene i den her del af landet, er det til fulde huse.
Målingen for Nye Borgerlige har en statistisk usikkerhed på +/- 1 procentpoint.
Karsten Brønnum (DF) giver ikke meget for meningsmålingerne.
Går glad i sengTilbage på gaden i Kolding vælger de to kandidater dog at gå optimistisk ind i de sidste dage af valgkampen.
- Hvis man lader sig påvirke af epinionsmålinger, så går man deprimeret i seng, og det gør jeg ikke, jeg går glad i seng.
- Jeg tror på det, siger Karsten Brønnum, som sætter sin lid til, at de fleste vælgere først træffer den endelige beslutning i stemmeboksen.
Tror du, du kommer ind?
- Ja, selvfølgelig.
Selvfølgelig kommer jeg ind.
Sådan ser den samlede meningsmåling ud:FacebookTwitterKopier linkEmner:Dansk Folkeparti|Kristian Thulesen Dahl (politiker)|Pernille Vermund (politiker)|Valg og folkeafstemninger|Jylland




https://www.dr.dk/nyheder/viden/kroppen/saybie-vejede-245-gram-ved-foedslen-verdens-mindste-foedte-overlever

KroppenSaybie vejede 245 gram ved fødslen: Verdens mindste fødte overlever Selvom hun nu er fem måneder gammel, kan hun stadig få store problemer med helbredet, siger dansk overlæge.
En sygeplejerske på Sharp Mary Birch hospitalet holder den fem måneder gamle Saybie, da hun i for to dage siden blev udskrevet fra sygehuset.
Af Pernille Kjeldgaard Kristensen31.
maj 2019 kl.
16.
04Bemærk: artiklen er mere end 30 dage gammelLæs opI går gik nyheden om verdens mindste baby verden rundt.
Den lille pige, der har fået kælenavnet Saybie, er netop blevet fem måneder gammel og har nu forladt Sharp Mary Birch Hospital i San Diego.
Hun vejer i dag to kilo, men det var en helt anden sag, da hun blev født i december 2018:Saybie blev født i uge 23, og hun vejede kun 245 gram.
Det gør hende til den mindste baby, der har nogensinde har overlevet.
Et foster vejer almindeligvis omkring 600 gram i uge 23, og normalt fødes et barn først omkring uge 40.
I flere medier er sygeplejersker fra Sharp Mary Birch Hospital citeret for at sige, at Saybie er et mirakel.
Men mirakel er måske så meget sagt.
Ifølge Gorm Greisen, der er overlæge på Rigshospitalets neonatalklinik, professor i børnesygdomme og tidligere formand for Etisk Råd, så kommer Saybie nok ikke til at være rekordindehaver længe.
- Der kommer til at blive født en endnu mindre baby, der overlever.
Sådan går det, når man forsøger at behandle mindre og mindre børn i hele verden.
Men spørgsmålet er, om det altid er etisk forsvarligt, siger han.
Se her optagelser med Saybie.
Tidlig fødsel kan give livslange konsekvenserNår et barn fødes for tidligt, kan der nemlig opstå store dilemmaer for de læger, der skal afgøre, om man skal starte behandling af babyen.
- For trækker man bare pinen ud, når man behandler for tidligt fødte børn, hvor chancen for at overleve er lille?
Barnet kan jo ikke selv sige fra, selvom behandlingen kan være hård for sådan en lille krop, siger Gorm Greisen.
Hvis barnet overlever, kan det få store problemer med helbredet.
Særligt, hvis barnet er så lille, som Saybie var.
Gorm Greisen har ikke særlig kendskab til den specifikke sag, men ud fra Saybies vægt kan han godt være urolig for hendes videre udvikling.
- Det barn bliver næppe ret stort.
Det burde jo veje omkring fire til fem kilo nu.
Vækst kører efter en tidsplan, og hvis du kommer for langt bagud, så kan du ikke indhente det.
Lille hjerne kan give store problemerOg det betyder altså ikke kun noget i forhold til højde og drøjde.
Vækst er essentielt for for eksempel hjernens udvikling.
- Fostertilstanden er en kritisk periode for hjernens udvikling, så hjernen er nok også for lille.
Det kan statistisk set koste en del i forhold til barnets forventede IQ, der muligvis bliver under den nedre grænse af normalområdet.
På det niveau er det for eksempel svært at komme gennem 9.
klasse.
Det er den gennemsnitlige forventning i den her situation, siger han.
Han forklarer, at den manglende udvikling også kan give motoriske handicap og bevægelseshandicap som for eksempel spastisk lammelse, hvor risikoen stiger, jo mindre barnet er ved fødslen.
Der står i flere artikler om Saybie, at hun er sund og rask.
- Men der er jeg forbeholden.
For der står også, at barnet falder i den kategori af for tidligt fødte børn, som skal have ekstra omsorg.
Så selvom barnet er kommet ud fra hospitalet, er det desværre ikke sikkert, at barnet er raskt, siger han.
Læger ville nok ikke behandle babyen i DanmarkGorm Greisen forklarer, at man i Danmark har de samme muligheder og teknikker til at hjælpe et for tidligt født barn som i USA.
Babyen med kælenavnet Saybie, da hun blev født i december 2018.
Hendes forældre vil gerne være anonyme og vil ikke offentliggøre hendes rigtige navn.
Men han er ikke sikker på, at lægerne herhjemme vil forsøge at behandle et barn, der vejer så lidt.
- Men det er svært at sige, for der er mange faktorer, der spiller ind for det enkelte barn: Hvordan er dette barns organer og lunger udviklet.
Hvilket liv får barnet, hvis det overlever med svære handicap.
Hvad tænker forældrene og hvordan er familien rustet, hvis barnet får store helbredsmæssige problemer senere, siger han.
Han forklarer, at når barnet er under 500 gram, skal man virkelig tænke sig godt om som læge.
- Risikoen for, at barnet ikke overlever eller bliver svært handicappet, er stor, siger han.
Hvis barnet fødes for tidligt, men vejer mere end 500 gram, er chancerne for et liv uden sygdomme dog større.
- Vi har børn, der blev født i uge 23, som er sunde og raske, og som har det godt.
Så det kan godt lade sig gøre, og det er jo det, som er dilemmaet, siger Gorm Greisen.
FacebookTwitterKopier linkEmner:Gorm Greisen (læge)|Sundhed og velvære|Læger|Det Etiske Råd|San Diego




https://www.dr.dk/sporten/oevrig/isbad-i-flydende-nitrogen-og-infraroed-sauna-aldrende-sportsstjerner-jagter-den

Øvrig sportIsbad i flydende nitrogen og infrarød sauna: Aldrende sportsstjerner jagter den ekstra lille fordel En vækstende sportsøkonomi, voksende medarbejderstabe og nye teknologiske hjælpemidler er med til at forlænge ældre sportsudøveres konkurrencedygtighed.
Af Martin Leer Scharnberg og Grafik af Vibeke Kjær Lund31.
maj 2019 kl.
18.
02 | opdateret 31.
maj 2019 kl.
20.
08Læs opNår ældre sportsudøvere i dag kan gøre sig gældende i verdenseliten i flere år end tidligere, kan en stor del af forklaringen findes i sportsverdenens pengepung.
For en eksplosiv økonomisk vækst i sportsindustrien har skabt voksende medarbejderstabe omkring sportsudøverne og givet nye teknologiske hjælpemidler.
Og med stærkere støttehjul på kan sportsudøvere i dag holde karrieren kørende længere, end tidligere generationer kunne.
Ifølge statistikvirksomheden Statista er omsætningen på det globale sportsmarked vokset fra 309 milliarder kroner i 2005 til 605 milliarder kroner i 2017.
Altså næsten en fordobling.
Og i takt med at pengene er vokset drastisk, er ekspertisen, der omgiver sportsudøverne, vokset det samme.
- Elitesportsudøvere bliver monitoreret og kan trække på kompetencer fra en hær af biomekanikere, kropsterapeuter, dataanalytikere, læger, massører, osv.
Og de flere specialister er medvirkende til, at sportskarriererne kan forlænges i mange tilfælde, siger Peter Møller Christensen, som er sportsfysiolog for Team Danmark.
Omgivet af specialister, der måler, vejer og guider på hver en lille decimal og detalje, er topatleternes arbejde blevet møjsommelig videnskab.
Intet er overladt til tilfældighederne.
Det er blandt andet synligt i tennis, hvor verdens bedste spillere lige nu er de tre veteraner: Roger Federer, 37 år, Rafael Nadal, 32 år, og Novak Djokovic, 31 år.
- For 20 år siden havde mange af de bedste bare én træner.
I dag rejser de rundt med et helt entourage af egne fysioterapeuter, kokke, opstrengere, fysiske trænere, osv.
Den store stab muliggør, at de kan forblive fysisk fit langt oppe i årerne, siger Michael Mortensen, der er tidligere professionel tennisspiller og ekspertkommentator på Eurosport.
De små marginalerLigesom den gennemsnitlige levealder er steget, i takt med at velstanden i verden er vokset, er ’levealderen’ for eliteidrætsudøvernes karrierer på samme måde steget, i takt med at pengene er vokset i sportsverden.
Udover større medarbejderstabe har den voksende sportsøkonomi også medført, at topatleter og topklubber i dag investerer stort i nye teknologier.
Kompressionsbukser, kryokamre og infrarøde saunaer er blot nogle af metoderne, der de senere år er blevet kastet mange penge efter i elitesport.
- Hvis der er nyt inden for biomekanik og fysisk rehabilitering, er atleter ofte de første til at prøve det.
At kigge på verdensklasseatleter og deres behandlingsformer er som et kighul ind til fremtiden, siger Jeff Bercovici, som er amerikansk journalist og forfatter til bogen ’Play On: The New Science of Elite Performance at Any Age’.
Det moderne grej har til formål at optimere sportsudøvernes restitution.
Videnskaben er dog ikke altid robust i forhold til effekten af alle de nye teknologier, som for tiden vinder popularitet, mener Peter Møller Christensen.
Men fordi sportsøkonomien vokser, er der på eliteniveau både penge til og interesse for at eksperimentere med nye teknologier.
- Forskningsresultaterne for mange af disse metoder viser sjældent såkaldt signifikante effekter, og hvis de er der, er de typisk små.
Ikke desto mindre boomer de her metoder i eliteidræt, fordi ressourcerne i dag er så store, og alle jagter den ekstra lille fordel, siger han.
Selvom videnskaben ikke er entydig på, om de nye teknologier virker, så mener Peter Møller Christensen dog, at nettoeffekten er positiv set over en bred kam.
Og at det kan være medvirkende til at holde særligt de ældre atleter konkurrencedygtige.
- Man kan spekulere i, at det betyder mere for aldrende atleter med en lidt mere skrøbelig fysik end for atleter i 20’erne, hvor fysikken kører tiptop derudaf.
For dem, det virker for, kan det kun flytte ganske få marginaler, men når man skal levere præstationer i verdensklasse, skal man også bare være skarp på de små marginaler.
Marginal gains bliver det kaldt med et populært udtryk, siger han.
Eliteatleter tyer gerne til alternative metoder i jagten på den optimale restitution.
Ved OL i 2016 vakte svømmeren Michael Phelps opsigt, da hans krop var dækket af store brune pletter.
Pletterne stammede fra det såkaldte ’cupping’, hvor varme kopper placeres på huden, hvilket skaber vakuumrum, som eftersigende skulle stimulere blodomløbet.
- De er de små ærter på tallerkenkanten, mens det rå talent og evnen til at træne klogt og dygtigt er den store bøf.
Men når man hedder Djokovic eller Ronaldo, som har ekstraordinære talenter og har opbygget en ekstrem præstationsevne, kan det at dyrke selv de mindste marginaler være det, der med til at holde dem på toppen lidt længere og lidt bedre, siger Peter Møller Christensen.
Ronaldos frostbad og søvntrænerEn af de teknologier, som for tiden vinder indpas i restitutionsarbejdet i sportens verdenstop, er kryokamre.
Fortalere for teknologien mener, det hjælper mod muskelømhed og inflammationer, og da Cristiano Ronaldo i 2013 hørte, at det havde haft en positiv effekt for Bayern München-spilleren Franck Ribéry, fik han installeret et kryokammer i sit private hjem.
Ronaldo har i høj grad bygget sin karriere og sin krop op omkring, at han fysisk har perfektioneret sin træning.
Morten Glinvad, fodboldkommentatorHer tager han iskolde frostbade af tre minutters varighed i et kammer, der køles ned af flydende nitrogen, som har en temperatur på 160-200 minusgrader.
Udover moderne teknologi har Ronaldo også optimeret sit fysiske arbejde og jagten på de små marginaler ved at omgive sig med specialister.
Ved siden af den kollektive træning i Juventus følger Ronaldo også sit helt eget private træningsprogram, som er stramt tilrettelagt.
Det samme gælder hans kost.
Ronaldo spiser seks måltider om dagen ud fra en skræddersyet kostplan fra hans personlige diætist.
Han er så detaljeorienteret, at han også har arbejdet sammen søvntræneren, Nick Littlehales.
Den tidligere professionelle golfspiller Nick Littlehales begyndte som søvntræner i slutningen af 90’erne, da han undrede sig over, at vigtigheden af den rette søvn fik så lidt opmærksomhed i elitesport.
Siden har han arbejdet for blandt andre Cristiano Ronaldo, men han vil ikke afsløre, hvordan superstjernens soveværelser er indrettet, og hvordan hans sovevaner er.
Men han vil gerne fortælle om Ronaldos utrættelige jagt på de små marginaler.
- Fra hvad jeg har lært af vores samarbejde, er Ronaldo ikke interesseret i generelle trends.
Han er ikke interesseret i at kopiere andre.
Det eneste han går op i er: Hvad virker for ham?
, siger Nick Littlehales i et interview med den engelske netavis The Independent.
Den franske fodboldspiller Franck Ribery sidder her i et kryokammer.
Her tager han iskolde frostbade af tre minutters varighed i flydende nitrogen, som har en temperatur på 160-200 minusgrader På mange måder står 34-årige Cristiano Ronaldo som det bedste eksempel på moderne sportsudøveres evne til at vedligeholde fysikken.
- Ronaldo har i høj grad bygget sin karriere og sin krop op omkring, at han fysisk har perfektioneret sin træning.
Da han som ung 18-årig kom til Manchester United, var han mager og ranglet, men lige siden har han arbejdet målrettet og opbygget sin krop til en maskine, som ikke har været til at stoppe, siger Morten Glinvad, som er fodboldekspert og kommentator for Strive Sport.
Og at hans imponerende fysiske arbejde tillader ham stadig at begå sig blandt verdens allerbedste, selvom han nærmer sig midten af 30’erne, gav VM 2018 matematisk bevis for:I det såkaldte Athletic Performance Index, som fodboldanalysevirksomheden Soccerment Research udarbejdede for samtlige spillere ved VM-slutrunden på baggrund af data for spilminutter, høj- og lavhastighedsløb, topfart, osv.
, fik Ronaldo karakteren 52.
Selvom Ronaldo var 33 år ved VM i 2018, lå hans Athletic Performance Index dermed højere end gennemsnittet for de 25-årige, som lå på 48 og var den aldersgruppe med det stærkeste gennemsnit.
Da Cristiano Ronaldo samme sommer skiftede fra Real Madrid til Juventus, dukkede der endnu en gang data frem, som understregede hans ekstraordinære fysik for en mand i hans alder.
I forbindelse med klubskiftet blev Ronaldo undersøgt af Juventus’ lægestab, og resultatet fortalte, at hans biologiske alder var 13 år yngre end hans faktiske alder.
En 33-årig i en 20-årigs krop.
Blandt andet målte Ronaldos fedtprocent kun syv procent, hvilket er omkring tre procent lavere end en gennemsnitlig professionel fodboldspiller.
Og hans muskelprocent lå på 50 procent, hvilket er omkring fire procent højere end en gennemsnitlig professionel fodboldspiller.
Selv er Ronaldo ikke i tvivl.
Han har fysikken til at blive på toppen mange år i endnu.
I et interview i det spanske tv-program El Chiringuito, sagde han sidste år:- Jeg har stadig lang tid tilbage.
Jeg kan blive ved med at spille, til jeg er 41.
FacebookTwitterKopier linkEmner:Cristiano Ronaldo (fodboldspiller)|Fodbold|Novak Djokovic (tennisspiller)|Juventus FC|Teknologi




https://www.dr.dk/sporten/fodbold/superliga/minut-minut-broendby-slaar-randers-og-snupper-en-plads-i-europa-league






https://www.dr.dk/nyheder/politik/folketingsvalg/partilederne-i-den-varme-stol-kaare-quist-griller-politikerne-med

FolketingsvalgPartilederne i den varme stol: Kåre Quist griller politikerne med ja/nej-spørgsmålSe, når Kåre Quist har udfordret partilederne med en række hurtige spørgsmål.
Af Dan Gliese Rasmussen31.
maj 2019 kl.
15.
59Bemærk: artiklen er mere end 30 dage gammelLæs opHvem af de mange politikere, der hænger rundt om i lygtepælene, skal have mit kryds?
Hvad er deres vigtigste politiske mål?
Og hvad vil de egentlig gøre for netop mig, hvis de får magten?
Det er nogle af de spørgsmål, som de 14 partiledere har været igennem, mens de har siddet i den varme stol hos Kåre Quist i programmerne Mød partierne.
Kåre Quist tryktester de forskellige partiers mærkesager blandt andet ved hjælp af danskernes spørgsmål.
Se alle partilederes besøg hos Kåre Quist her i artiklen.
FacebookTwitterKopier link




https://www.dr.dk/nyheder/politik/folketingsvalg/karsten-maatte-ikke-laane-nok-til-droemmehuset-paa-landet-jeg-synes

FolketingsvalgKarsten måtte ikke låne nok til drømmehuset på landet: 'Jeg synes, det er uretfærdigt'Størrelsen på realkreditlån svinger, alt efter om man vil bygge på landet eller i byerne.
Af Jesper Ibfelt og Asta Pil Heltborg31.
maj 2019 kl.
15.
21Bemærk: artiklen er mere end 30 dage gammelLæs opHvis du overvejer at bygge nyt hus, spiller det en ret så væsentlig rolle, om du vil gøre det på landet eller i byen.
Det er nemlig afgørende for, hvor meget du kan låne hos realkreditinstituttet.
Karsten Færk havde fundet en grund på landet, hvor han sammen med sin familie ville bygge drømmehuset, men på marken i Breum nord for Skive, står han nu i græs til knæene.
Hvorfor skal vi straffes for at bo herude, når man kan bygge et hus inde i Skive, og sagtens få lov at låne pengene?
Karsten Færk, BreumKreditforeningen ville nemlig ikke låne så mange penge ud i dét område.
- Vi måtte opgive drømmen.
Jeg synes, det er uretfærdigt, at man ikke kan låne penge til at bygge et hus i udkantsdanmark, siger Karsten Færk.
Huset i Breum ville koste 2,3 millioner kroner.
Men kreditforeningen vurderede kun huset til at være 1,75 millioner kroner værd.
Derfor ville Karsten Færk og familien blive tvunget til at supplere det billige realkreditlån med et stort og dyrt banklån.
Størrelsen på ens lån afhænger nemlig i høj grad af, hvor nemt det er at sælge huset igen.
- Det er da træls.
Hvorfor skal vi straffes for at bo herude, når man kan bygge et hus inde i Skive, og sagtens få lov at låne pengene, undrer Karsten Færk sig.
Læs også:Selvom folk gerne vil flytte ud af byerne, så er det svært at låne på landetHan havde planer om et hus på 152 kvadratmeter med egen garage, der egnede sig perfekt til konen og de to børn.
I stedet måtte han flytte ind i huset på den anden side af vejen, som kreditforeningen gerne ville låne ham penge til, fordi det var billigere.
- Det er samme størrelse som det, vi ville have bygget.
Men drømmen var at bygge det selv, og sætte vores eget præg på det, fortæller han.
Det er ellers ikke fordi, Karsten Færk og konen lider af dårlig økonomi.
Tilsammen tjener de over 900.
000 kroner årligt.
I deres tilfælde er adressen i landsbyen altafgørende for det skuffende svar fra kreditforeningen.
Til trods for deres gode indtægt ville de ikke smide penge i det store banklån for at få råd til huset.
- Vi vil ikke vende hver en 25-øre.
Vi vil gerne lave noget med børnene, samtidig med at vi skulle have et nyt hus, siger Karsten Færk.
Der står meterhøjt græs på den grund, Karsten Færk ville bygge drømmehuset på i landsbyen Breum nord for Skive.
FacebookTwitterKopier linkEmner:Kreditforeninger|Skive|Boligøkonomi|Økonomi|Bolig




https://www.dr.dk/nyheder/udland/atomvagthund-i-ny-rapport-iran-overholder-atomaftalen

UdlandAtomvagthund i ny rapport: Iran overholder atomaftalenIrans beholdning af beriget uran og andre atommaterialer er øget, men stadig inden for atomaftalens grænser.
Irans præsident, Hassan Rouhani, på besøg i kontrolrummet på Bushehr-atomanlægget.
(Arkivfoto) 31.
maj 2019 kl.
16.
42Bemærk: artiklen er mere end 30 dage gammelLæs opIran overholder fortsat betingelserne i atomaftalen fra 2015.
Det konkluderer Det Internationale Atomenergiagentur (IAEA) i en kvartalsrapport fredag.
Iranerne har øget mængden af beriget uran, men holder sig stadig inden for den mængde, der er tilladt.
Iran har 174,1 kilo beriget uran, hvilket er en stigning i forhold til de 163,8 kilo, IAEA's inspektører talte op i februar.
Beholdningen af tungt vand udgør 125,2 ton, hvilket er 0,4 ton mere end for et kvartal siden.
Tungt vand bruges blandt andet til at køle de reaktorer ned, der kan producere plutonium.
Det var USA, Storbritannien, Frankrig, Tyskland, Rusland, Kina og EU, der indgik atomaftalen med Iran i 2015.
Aftalen skal sikre, at Iran ikke udvikler atomvåben.
Rouhani: Iran dropper dele af aftalenTidligere på måneden erklærede Irans præsident, Hassan Rouhani, at Iran dropper dele af aftalen.
Det skete på årsdagen for, at USA's præsident, Donald Trump, havde trukket USA ud af aftalen – og oven på et år, hvor Iran har mærket et stigende økonomisk og militært pres fra USA.
På det tidspunkt sagde Irans præsident, Hassan Rouhani, at iranerne om 60 dage vil genstarte byggeriet af en tungtvandsreaktor i Arak og begynde at berige uran i højere grad.
Det vil ske, medmindre de øvrige lande i aftalen finder en måde at beskytte Iran mod effekten af de amerikanske sanktioner.
Trumps begrundelse for at trække sig fra aftalen var, at det ifølge ham er "den værste aftale nogensinde".
Han stoler ikke på, at iranerne overholder aftalen.
/ritzau/ReutersFacebookTwitterKopier linkEmner:Donald Trump (politiker)|Iran|USA|Sikkerhedspolitik|EU




https://www.dr.dk/nyheder/politik/folketingsvalg/roed-blok-fastholder-foering-i-ny-maaling-s-staar-stille-mens

FolketingsvalgRød blok fastholder føring i ny måling: S står stille, mens støttepartier går fremSF ser ud til at få et godt valg og står til 9 mandater flere end ved sidste valg.
SF, og her formand Pia Olsen Dyhr, ser i ny Epinion-måling ud til at blive mere end dobbelt så stor.
Af Thomas Klose Jensen og Magnus Dam Nielsen31.
maj 2019 kl.
16.
00Bemærk: artiklen er mere end 30 dage gammelLæs opSocialdemokratiets formand Mette Frederiksen ser umiddelbart ud til, at have kursen sat mod statsministerkontoret.
Partierne, der peger på hende som statsminister, har i hvert fald fortsat flertal.
Det viser den seneste måling, som Epinion har foretaget for DR.
Her står en samlet rød blok til 50,6 procent af stemmerne.
Og det er altså uden at medregne Alternativet, der hverken vil pege på Mette Frederiksen eller Lars Løkke Rasmussen (V) som statsminister.
Dermed står de partier, der peger på Mette Frederiksen som statsminister til flertal med 91 mandater.
En måling, der naturligvis vækker glæde hos Socialdemokratiet.
- Det er klart, at vi selvfølgelig er glade for, at der er et flertal til vores side, men der er ikke noget, som er givet endnu.
Der kommer hele tiden nye meningsmålinger, og de ændrer sig hele tiden, så der skal kæmpes her de sidste dage, siger fungerende politisk ordfører Nick Hækkerup.
Statsministerskifte på grund af støttepartierSelvom Socialdemokratiet kan glæde sig over, at kunne rykke helt ind i magtens centrum, så er der også en vis hovedpine forbundet med målingen.
Partiet står nemlig til at få et nærmest identisk valg som i 2015.
Nemlig 26,1 procent af stemmerne mod 26,3 procent af stemmerne ved sidste folketingsvalg.
En procent, de kan veksle til 47 mandater.
Det er derfor særligt støttepartiernes fremgang, som ser ud til at kunne sikre sejren - særligt hos De Radikale og SF.
Sidstnævnte står til at gå fra 4,2 procent af stemmerne ved sidste valg til 8,9 procent, hvis der var valg i dag.
Det betyder, at partiet mere end fordobler sit antal mandater.
Fra de nuværende 7 til 16.
Og det skal også mærkes politisk, forklarer partiets gruppeformand Jacob Mark.
- Vi har sagt, at vi er klar til at gå i regering, hvis vi kan få en bindende klimalov igennem, få indført minimumsnormeringer i vuggestuer og børnehaver og hvis vi kan gøre psykologhjælp gratis.
Vil Socialdemokratiet så ikke gå i regering med os, så vil vi bruge vores indflydelse til at forhandle det igennem, når der skal forhandles finanslov, siger han.
SF har siden europaparlamentsvalget været udsat for heftig kritik, fordi Karsten Hønge valgte at takke nej til de ekstra mandat, som partiet fik.
En kritik, som Jacob Mark håber, ikke får betydning for folketingsvalget.
- Vi håber, at vælgerne går mere op i vores politik, og at de godt kan se, at vi har kvajet os, hvilket vi også har erkendt og lært af, siger han.
De Radikale kræver indflydelse på alt"Pilen peger heldigvis fremad over det hele i øjeblikket," siger politisk ordfører i Radikale Sofie Carsten Nielsen (tv.
) om den seneste måling, som Epinion har udført for DR.
Hos De Radikale, som ser ud til at få fem mandater flere end ved sidste valg, er der også glæde over målingen.
- Jo stærkere, vi står, jo mere indflydelse kan vi kræve, og det kommer vi til, siger politisk ordfører Sofie Carsten Nielsen.
Partiet kræver nemlig at få indflydelse på alle politikområder, for at kunne sætte en ny retning.
Vi skal simpelthen i en anden retning, hvor det ikke er DF og symbolpolitikken, der holder det hele i et jerngreb, så vi ikke løser nogen rigtige problemer.
Det kommer vi også til at kræve af Socialdemokraterne.
Sofie Carsten Nielsen, politisk ordfører for Radikale- Det gælder forpligtende klimamål, det gælder investeringer i uddannelse, det gælder færre fattige børn, og det gælder mere integration og ikke et integrationsstop, som vi ser nu, siger hun.
- Vi skal simpelthen i en anden retning, hvor det ikke er DF og symbolpolitikken, der holder det hele i et jerngreb, så vi ikke løser nogen rigtige problemer.
Det kommer vi også til at kræve af Socialdemokraterne.
Det sidste parti i rød blok, Enhedslisten, står til at gå ét mandat frem i forhold til sidste valg og får dermed 15 mandater.
Fødderne plantet i den blå luftI Socialdemokratiet har man også bidt mærke i støttepartiernes mange krav til Mette Frederiksen, hvis hun skal regne med deres opbakning som statsminister.
Hvorvidt støttepartierne skal forvente at få indfriet deres krav, står dog ikke klart.
- Hvad der skal ske efter valget, tager vi efter valget.
Vi håber og satser på et godt samarbejde i rød blok, siger Nick Hækkerup.
- Men det er klart, at det er en bekymringsfaktor hos os, at der bliver udstedt nogle løfter, hvor der ikke rigtigt følger penge med.
Og hvor ambitionerne bliver sat så højt, at man risikere at stå med fødderne solidt plantet i den blå luft.
LA og Alternativet tæt på spærregrænsenMens rød blok altså kan fryde sig over at være i front, så er målingen dårligt nyt for to af de partier, som fik en flot valg i 2015.
I regeringspartiet Liberal Alliance er spærregrænsen inden for rækkevidde.
Partiet, der fik 7,5 procent af stemmerne i 2015, står nemlig til at få 2,7 procent af stemmerne.
Medregnes den statistiske usikkerhed på +/- 0,8 procentpoint for partiet kan partiet altså vise sig at være på vej ud af Folketinget.
Også hos Alternativet, der har valgt at stå uden for blokkene, nærmer spærregrænsen sig.
Partiet fik ved valget i 2015 4,8 procent af stemmerne, men står i målingen til blot 2,8 procent.
Ser man på den statistiske usikkerhed, der ligger på +/- 0,8 procentpoint, betyder det, at også Uffe Elbæk og hans kolleger risikerer at miste deres kontorer på Christiansborg.
FacebookTwitterKopier linkEmner:Karsten Hønge (politiker)|Lars Løkke Rasmussen (politiker)|Socialdemokraterne|Venstre|Valg og folkeafstemninger




https://www.dr.dk/sporten/tennis/clara-tauson-inviteret-til-wta-turnering-i-sverige

TennisClara Tauson inviteret til WTA-turnering i SverigeSwedish Open får deltagelse af 16-årige Clara Tauson, der har fået et wildcard til turneringen.
Clara Tauson er blevet inviteret til Swedish Open.
31.
maj 2019 kl.
15.
53Bemærk: artiklen er mere end 30 dage gammelLæs opDen danske tenniskomet Clara Tauson får endnu en chance for at vise sit store talent på WTA-niveau.
Turneringen Swedish Open, der spilles i den svenske by Båstad, har nemlig foræret Tauson et wildcard til hovedturneringen.
Det skriver arrangørerne af Swedish Open i en pressemeddelelse.
Grusturneringen Swedish Open afvikles fra 8.
til 14.
juli og har en samlet præmiesum på cirka 830.
000 kroner.
Caroline Wozniacki har to gange nået finalen i turneringen.
Både i 2009 og 2017 blev det dog til nederlag for den tidligere verdensetter.
Anden WTA-turnering i karrieren16-årige Clara Tauson ligger aktuelt nummer et på juniorernes verdensrangliste.
Hun fik en plads i WTA-turneringen i Lugano i begyndelsen af april.
Her klarede den unge dansker sig gennem kvalifikationen, men tabte i første runde af hovedturneringen til russiske Evgeniya Rodina.
Før nederlaget var Tauson ubesejret i individuelle turneringer i 2019, men her var der tale om turneringer på lavere niveau.
Efter nederlaget til Rodina tabte Tauson også i ITF-turneringen i tyske Wiesbaden til den tre år ældre Katarina Zavatska fra Ukraine.
I begyndelsen af året imponerede hun ellers, da hun vandt juniorernes Australian Open.
Som 13-årig blev hun i 2016 den hidtil yngste guldvinder i DM i tennis hos kvinderne i single.
/ritzau/FacebookTwitterKopier link




https://www.dr.dk/nyheder/regionale/nordjylland/folk-vil-gerne-flytte-ud-af-byerne-men-det-er-svaert-laane-til

NordjyllandFolk vil gerne flytte ud af byerne, men det er svært at låne til boligkøb på landetEjendomsmæglere oplever, at huskøbere på landet har det svært.
Michael Lundholm har haft sine kampe for at få lov at låne penge til virksomhed og hus i en lille by på landet.
Af Klaus Videbæk, Rasmus Jungersen og Magnus Munk Kristiansen31.
maj 2019 kl.
14.
55Bemærk: artiklen er mere end 30 dage gammelLæs opDet går godt på Michael Lundholms autoværksted i den lille nordjyske by Sæsing mellem Hjørring og Sæby.
I 2011 startede han på egen hånd sin forretning på den gamle tankstation i byen, og siden har han både udvidet medarbejderflokken og værkstedet, så det i dag ligger på flere adresser.
Michael og familien er også flyttet i et større hus på den modsatte side af gaden.
Nu var det ligesom Sæsing, jeg brændte for, og her jeg kunne se muligheder.
Michael Lundholm, SæsingMen når han har haft brug for at låne penge til både forretning og privat ejendom, har det mere været på trods end på grund af bankers og realkreditinstitutters vilje til at låne ud.
Faktisk havde de foretrukket, at han slet ikke havde slået sig ned i Sæsing men i én af de større byer Tårs og Østervrå, hvor der er mere gang i hushandlen.
Men det var Michael Lundholm ikke interesseret i.
- Nu var det ligesom Sæsing, jeg brændte for, og her jeg kunne se muligheder, siger Michael Lundholm.
Tommel ned til boliglånereTøven fra banker og realkreditinstitutter har betydet, at han har været nødt at betale højere renter på byggeriet af sit nye værksted, og at han og hustruen måtte vente længe på at få lov til at flytte til et større sted.
Det i en situation, hvor familien tilmed skulle forøges med tvillinger.
- Nu har jeg fået en god bank, men det er da sådan lidt.
.
.
Hvis man skal have noget, så må man lave en forespørgsel på det, og om det så er tommeltot op eller tommeltot ned - det er der ikke nogen, der kan spå om.
Det kommer lidt an på, hvor adressen ligger, siger han.
Flere ejendomsmæglere, som DR Nordjylland har været i kontakt med, bekræfter, at det er svært at låne på landet.
RealkreditlånEt realkreditlån er et lån, der er optaget i et realkreditinstitut med pant i fast ejendom.
I modsætning til lån i banken har et realkreditlån en direkte sammenhæng til obligationer.
Realkreditsystemet har eksisteret i mere end 200 år i Danmark, og bliver i dag ofte omtalt som den klassiske danske realkreditmodel.
Op til 80 procent af værdien af din bolig kan udstedes som realkreditlån.
Også hvis man har pengepungen i orden.
- Selv de får nej til at købe hus i en lille by.
Måske på grund af beliggenheden eller på grund af, at huset har været til salg længe, siger Asger Larsen fra mæglerfirmaet Asger Larsen i Løgstør.
Udbredt, at det er svært at låneDer findes ikke tal eller forskning, som sort på hvidt dokumenterer, at det er sværere at låne på landet end i byerne.
Men ejendomsmæglere og de handlende står ikke alene med deres betragtning, fortæller direktør for Boligøkonomisk Videncenter Curt Liliegreen.
- Vi har ikke nogen beviser for, at det forholder sig sådan, men det er en udbredt opfattelse, at man ikke kan få lån i yderområder på samme måde som inde i de lidt større provinsbyer og særligt vækstområderne, siger han.
Boligmarkedet på landet kan kollapseSamme vurdering har Egon Noe, der er leder af Center for Landdistriktsforskning på Syddansk Universitet.
- Vi kan se, at der er mange steder, hvor det er svært at få de her realkreditlån.
Især i land- og yderområder.
Det er blevet sværere at låne penge.
Det er helt sikkert, siger han.
Det gælder både, når man skal bygge, købe og renovere.
Men hvis investeringerne udebliver, kan det betyde, at der bliver en skarpere opdeling mellem land og by, hvor byerne bliver ved med at udvikle sig, mens landområderne går i stå, mener Egon Noe.
- Det betyder, at boligmarkedet lige så stille kollapser, og at boligstandarden på landet bliver dårligere.
Selv der, hvor man i stigende grad oplever folk, der gerne vil flytte ud, siger han.
Det er dejligt herudeHos Jyske Bank medgiver boligøkonom Mikkel Høegh, at dem der udlåner penge også tager andre forhold i betragtning, når de skal finde ud af, hvem der skal have lov at låne, og hvem der ikke skal.
- Det skyldes, at realkredit ikke kun handler om at vurdere familiens økonomi.
Det handler også om at vurdere den ejendom, som realkreditinstituttet får pant i, siger han.
Men på autoværkstedet i Sæsing har Michael Lundholm svært ved at forstå, at det skal være vanskeligere at låne til et hus eller andre investeringer på landet, selvom der kan være længere mellem køberne i det øjeblik, huset skal sælges igen.
- De, der flytter herud, gør det jo for at bosætte sig og blive og få familie.
Jeg kan ikke se, at det skal være sværere for dem, der gerne vil bo herude, end dem der vil bo i Hjørring, Tårs, eller hvor man nu vil bo.
Der er dejligt herude i Sæsing, siger han.
Michael Lundholm har været nødt til at betale højere renter i banken, fordi han har haft svært ved at låne.
Landsbyer holdes i jerngrebI Landdistrikternes Fællesråd har man i en årrække kæmpet for at få bedre betingelser for dem, der gerne vil have en fremtid på landet.
Formand Steffen Damsgaard, der også sidder i byrådet i Lemvig for Venstre, efterlyser flere muligheder for at få bevilget et boliglån.
Det kræver situationen, mener han.
- Folk kan ikke komme til at flytte til deres drømmebolig, og det holder landsbyerne i et jerngreb, siger han.
En løsning kan derfor være, at staten går ind og dækker en del af boliglånet, mener man i fællesrådet.
- Der har jo været foreslået en statslig garanti til en del af lånet.
Eksempelvis ti til 20 procent.
Der kan også arbejdes med andre kollektive garantiordninger mellem alle lånere af realkreditlån, siger Steffen Damsgaard.
Læs også:Karsten måtte ikke låne nok til drømmehuset på landet: 'Jeg synes, det er uretfærdigt'En uholdbar situationDet vil i så fald betyde, at risikoen bliver mindre for låneudbyderne.
Hos Enhedslisten foreslår man ligefrem en statsbank eller en offentligt ejet realkredit.
- Det er jo en fuldstændig uholdbar situation, at vi har borgere, som reelt set har en tilbagebetalingsevne, men ikke har mulighed for at købe et hus i et landdistrikt.
Det har selvfølgelig som afledt effekt, at man også har svært at ved at sælge et hus i et landdistrikt, siger folketingskandidat for Enhedslisten i Nordjylland Peder Hvelplund.
Men hos både De Konservative, Socialdemokratiet og Venstre er man skeptisk over for, at staten bliver udlåner af boliglån.
Der ligger ikke et forslag lige til højrebenet, som man bare lige kan drible i mål, og så er problemerne løst.
Torsten Schack Pedersen (V), erhvervsordfører- Man risikerer, at realkreditinstitutterne fuldstændigt trækker følehornene til sig og overlader det til de statslige ordninger.
Så det tror jeg vil være en rigtig dårlig løsning, siger erhvervsordfører for Venstre, Torsten Schack Pedersen.
Ikke en løsning til højrebenetHan gør opmærksom på, at Venstre har lavet flere tiltag i den seneste regeringsperiode og eksempelvis har fjernet reglen om, at realkreditselskaberne skulle værdisætte en ejendom til en pris, der er lav nok til, at den kan sælges igen inden for seks måneder.
Derudover har partiet arbejdet på at skabe vækst i landområderne.
- Vi har ikke siddet på hænderne, siger Torsten Schack Pedersen.
Han har dog svært ved at pege på et alternativ i samme størrelsesorden som forslaget om statslige udlån.
- Der ligger ikke et forslag lige til højrebenet, som man bare lige kan drible i mål, og så er problemerne løst, siger han.
Hos Finans Danmark, der er interesseorganisation for blandt andet banker, realkreditinstitutter og investeringsfonde, har man ikke ønsket at stille op til interview.
I en mail erkender viceadministrerende direktør Ane Arnth Jensen, at der er udfordringer i landdistrikterne, men hun afviser, at det handler om finansieringsmulighederne:"Udfordringerne kan ikke løses ved, at realkreditten tager flere risici.
Det vil være at gamble med den høje sikkerhed i realkreditten, og det er netop den sikkerhed, der giver de lave renter til boligejere og virksomheder.
"FacebookTwitterKopier linkEmner:Peder Hvelplund (politiker)|Torsten Schack Pedersen (politiker)|Kreditforeninger|Jylland|Boligøkonomi




https://www.dr.dk/nyheder/politik/folketingsvalg/tvivler-til-det-sidste-mads-staar-mellem-kandidater-loekke-udmelding

ValgbarSe temaFolketingsvalgTvivler til det sidste: Mads står mellem to kandidater - Løkke-udmelding har forvirret JonasFørstegangsvælgeren Jonas er mere usikker, end da valgkampen begyndte.
Førstegangsvælgerne Mads Nissen (venstre) og Jonas Stiller skal bruge de sidste dage inden valget til at blive helt sikre på, hvor de vil sætte deres krydser.
Af Michael Ørtz Christiansen31.
maj 2019 kl.
14.
59Bemærk: artiklen er mere end 30 dage gammelLæs opVenstre havde egentlig fanget førstegangsvælgeren Jonas Stiller ind.
Lige indtil statsminister Lars Løkke Rasmussen begyndte at tale om et regeringssamarbejde med Mette Frederiksen.
Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
Læs også:Løkke åbner for SV-regering efter valget- Det er blevet en lille smule mere forvirrende, fordi der nu er snak om, at Venstre og Socialdemokraterne skal arbejde sammen, siger den 20-årige Jonas Stiller, der skal stemme til et folketingsvalg for første gang på onsdag.
- Så bliver jeg lidt i tvivl om, om det overhovedet kan betale sig at gå ned og stemme, når de alligevel bare blander hele posen.
Fra Venstre til Dansk Folkeparti?
Jonas Stiller kommer fra Brovst og går på landsbrugsskole for at blive landmand.
Han har derfor været på udkig efter et parti, der "vil gøre noget godt for det arbejdende folk på landet", som han formulerer det.
Og valget var meget tæt på at falde på det traditionelle landsbrugsparti Venstre, indtil statsministeren åbnede døren på klem for Socialdemokraternes leder, Mette Frederiksen.
Læs også:Førstegangsvælgeren Jonas vil være landmand, men frygter for bacon-salget til Storbritannien- Det ved jeg ikke lige, om jeg er så hooked på, siger Jonas Stilller.
Mød førstegangsvælgerneP3 og DR Nyheder Unge følger førstegangsvælgeres vej til stemmeboksen:Hannah Palm, 19 år.
Bor på Nørrebro i København og læser enkeltfag på Det Frie Gymnasium.
Hun elsker at danse og spiller meget teater.
Mads Nissen Hvid, 18 år.
Bor på Langeland og pendler til 2.
g på Svendborg Gymnasium.
Dyrker landevejscykling med sine venner.
Wasan El-Hallak Kharoubi, 21 år.
Bor i Frederikssund og læser erhvervsøkonomi og sociologi på CBS.
Hun er deltidsbestyrer på en restaurant.
Jonas Stiller, 20 år.
Kommer fra Brovst og går på EUX på Nordjyllands Landbrugsskole for at blive landmand.
Er pjattet med maskiner.
Vi er med, fra valgkampen begynder, til de sætter deres første kryds.
Derfor overvejer han nu, om krydset skal sættes ved Dansk Folkeparti, men ingenting er afgjort, selv om der kun er fem dage til valget.
- Jeg tager det stadig meget roligt.
Det stresser mig ikke, siger Jonas Stiller.
Fra blå til rød blok18-årige Mads Nissen fra Rudkøbing har i løbet af valgkampen bevæget sig fra et 2-tal til 8-9 stykker på 10-skalaen over, hvor sikker han er på, hvad han skal stemme.
Og førstegangsvælgeren har været ude på lidt af en politisk rejse.
Læs også:Mads skal stemme for første gang: Jeg prøver at lukke mine forældres holdninger ude- Først troede jeg, at jeg ville hælde mest til blå blok, hvor jeg umiddelbart tænker, at jeg hører mest til rent ideologisk.
Men efter jeg har fået læst lidt op på det hele, og talt med en politiker fra Socialdemokratiet, er jeg faktisk endt der, siger Mads Nissen.
Det betyder meget for mig, at der er et ansigt, man kan identificere sig med.
Mads Nissen, 18 år og førstegangsvælgerMads stemmer personligtDet lyder jo umiddelbart som om, at gymnasieeleven fra Langeland er 100 procent sikker i sin sag, men:- Det er jeg faktisk ikke.
Jeg ved, at jeg vil stemme personligt, for jeg kan kun blive enig med personer, kan jeg mærke.
Det betyder meget for mig, at der er et ansigt, man kan identificere sig med, siger Mads Nissen og afslører, at det er to ret forskellige politiske ansigter, der kæmper om hans stemme.
- Jeg står mellem en socialdemokrat og en konservativ.
Læs også:Førstegangsvælgeren Hannah vil have billigere boliger: Jeg føler, at jeg bliver smidt ud af byenMads Nissen har allerede mødtes og talt med den socialdemokratiske kandidat, og han har tænkt sig at gøre det samme med den anden bejler.
- Jeg tager ud og følger ham en enkelt dag, hvor vi skal dele flyers ud og tale med folk.
Så regner jeg med at blive klogere på, hvem den konservative kandidat er, siger Mads Nissen.
FacebookTwitterKopier linkEmner:Lars Løkke Rasmussen (politiker)|Socialdemokraterne|Venstre|Valg og folkeafstemninger|Langeland




https://www.dr.dk/nyheder/udland/svensk-mand-draebt-i-trafikulykke-med-elloebehjul

UdlandSvensk mand dræbt i trafikulykke med elløbehjulEn 27-årig mand på elløbehjul har mistet livet i Helsingborg.
Løbehjul i bybilledet.
Her fra firmaet Voi.
Af Mark Lindved Norup og Anna Sol Jørgensen31.
maj 2019 kl.
14.
17 | opdateret 31.
maj 2019 kl.
18.
13Bemærk: artiklen er mere end 30 dage gammelLæs opDe i Danmark udskældte elløbehjul er dårligt nået at komme på gaden i den svenske by Helsingborg, før de er endt i en alvorlig ulykke i byen.
Elløbehjulene blev sat på gaden i byen i onsdags, og sent i aftes mistede en 27-årig mand på et sådan køretøj livet, da han kolliderede med en bil i et lyskryds.
- Krydset er lysreguleret, og vi mistænker, at enten bilisten eller elløbehjulet er kørt frem for rødt.
Derfor vil vi gerne i kontakt med personer, der måtte have set noget, siger Eva-Lotta Hermansson-Truedsson, pressemedarbejder ved politiet i Helsingborg til SVT.
Firmaet Voi, der også har flere hundrede elløbehjul i København oplyser, at det var et deres køretøjer, der var indblandet i ulykken.
- Vi beklager hændelsen, og vores tanker går til familie og pårørende.
Vi samarbejder fuldt ud med politiet i den igangværende efterforskning, så vi kan skabe os et overblik over, hvad der er sket, skriver Voi.
Har bare ventet på en ulykkeUlykken har genantændt debatten om, hvorvidt elløbehjul overhovedet bør have en plads i trafikken, og Transportstyrelsen i Sverige er langt fra begejstrede for køretøjet.
- Desværre har vi bare ventet på, at der ville ske en alvorlig ulykke, og så er det selvfølgelig ekstremt tragisk, at nogen er blevet dræbt.
Det er et køretøj, der ikke skal være i trafikken, siger Hans Cassepierre, der er efterforsker ved Transportstyrelsen.
Han mener, at elløbehjulene har en række sikkerhedsmæssige mangler, der gør dem farligere end elcykler.
- Det er det foretagende, der stiller dem ud, som må tage ansvaret på sig.
Enten sørger de før, at elløbehjulene opfylder de krav, der stilles til en elcykel, eller også må de fjerne elløbehjulene fra trafikken, siger han ifølge det svenske nyhedsbureau TT.
Læs også:Advarer om at køre el-løbehjul med sprit i blodet: Risiko for fængselsstrafDet er i sidste ende politiet, der afgør, om det fortsat skal være tilladt at køre på elløbehjul i de svenske byer.
Nabolandes erfaringer tages med i evalueringHerhjemme har løbehjulene med motor været godkendt på en forsøgsordning fra januar 2019, hvorefter de skal evalueres.
Og hos Færdselsstyrelsen vil man tage erfaringer med løbehjulene i nabolandene med sig, når det skal vurderes, om de skal have permanent ophold i Danmark.
- Forsøgsordningen med motoriserede løbehjul trådte i kraft i januar 2019, og Færdselsstyrelsen skal evaluere ordningen, når den har været i kraft i ét år.
Til den tid vil vi tage alle relevante erfaringer med i evalueringen - herunder erfaringer fra nabolande, siger Stefan Søsted, direktør for Færdselsstyrelsen.
Og trods ulykken i Sverige, mener Færdselsstyrelsen ikke, at der er problemer med sikkerheden.
- Vi mener grundlæggende, at den igangværende forsøgsordning med elløbehjul i Danmark er færdselssikkerhedsmæssig forsvarlig.
Alle trafikanter er jo forpligtet til at efterleve færdselsloven, siger Stefan Søsted.
Artiklen er opdateret med kommentarer fra Færdselsstyrelsen klokken 18:13.
FacebookTwitterKopier linkEmner:Færdselsstyrelsen|Forbrug|Vejtrafik|Sverige|Helsingborg




https://www.dr.dk/nyheder/udland/britisk-industri-advarer-mays-afloeser-brexit-uden-en-aftale-boer-ikke-vaere-en

BrexitSe temaUdlandBritisk industri advarer Mays afløser: Brexit uden en aftale bør ikke være en mulighedBritisk industris organisation forsøger at råbe de kandidater op, som kæmper om at afløse Theresa May som premierminister.
Theresa Mays potentielle afløsere bliver advaret mod at forlade EU uden en aftale.
Af Sean Coogan31.
maj 2019 kl.
18.
03Bemærk: artiklen er mere end 30 dage gammelLæs op- Hvordan kan man være forberedt på 20 milliarder pund mere i toldudgifter?
Hvordan kan man være forberedt på, at tarifferne stiger fra den ene dag til den anden?
Der er 150.
000 virksomheder uden systemerne på plads til at kunne håndtere det her.
Sådan lyder den klare melding fra Carolyn Fairbairn om de risici, der er forbundet med at forlade EU uden en aftale - et såkaldt hårdt brexit.
Hun taler ikke bare for sig selv.
For som direktør i Confederation of British Industry, CBI, repræsenterer hun omkring 200.
000 britiske virksomheder.
Læs også:Lars Løkke om Mays afgang: Risikoen for et hårdt brexit er steget - og det vil gøre ondtHun sender i dag et klart budskab til kandidaterne, der kæmper for at overtage Theresa Mays plads som britisk premierminister: "Undgå no-deal.
" Altså et brexit uden en aftale med EU.
CBI har i dag sendt et åbent brev til de konservative formandskandidater, hvori organisationen peger på, at et farvel til EU uden en aftale vil give alvorlige konsekvenser.
Derfor bør en papirløs skilsmisse ikke engang være en mulighed, "der overhovedet bliver overvejet", siger hun til BBC.
Tilbage i april stemte de britiske parlamentarikere om at fjerne no-deal som et muligt udfald af brexit.
Forslaget blev nedstemt med den tættest mulige margin: Nemlig med én stemme.
Flere flirter med no-dealInden for få uger vil omkring 100.
000 briter bestemme, hvem der bliver Storbritanniens næste premierminister.
Theresa May har nemlig annonceret, at hun trækker sig som formand for det konservative parti, og hun venter nu på, at partiet vælger, hvem der skal overtage posten som formand og premierminister efter hende.
De konservative politikere har indtil 10.
juni til at melde deres kandidatur.
Derefter vil partiets parlamentsmedlemmer ved en række afstemninger barbere feltet ned, indtil der til sidst er to kandidater, som partiets omkring 100.
000 medlemmer så stemmer om i slutningen af juni.
I den kommende tid forventes flere at melde sig som kandidater, men indtil videre er der 12 bekræftede kandidater.
Den første, som meldte sig klar, var parlamentsmedlemmet Esther McVey, der tidligere på ugen skrev en klumme i avisen Daily Telegraph, hvor hun skrev, at briterne aktivt skal acceptere at forlade EU uden en aftale.
Ligeledes har Mark Harper, der også er med i formandsfeltet, i dag været ude og nedtone advarslen fra CBI.
- Jeg tror, at der vil være nogle problemer, der skal løses, men jeg køber ikke nogle af de skrækhistorier, vi har læst, siger han til ITV News.
Boris Johnson er favorit til at blive Storbritanniens næste premierminister.
Han står i øjeblikket over for et civilt søgsmål for at have løjet under sin brexit-kampagne.
Favoritten til at overtage tøjlerne fra May er den tidligere udenrigsminister og London-borgmester Boris Johnson; en udtalt kritiker af Theresa May og en inkarneret brexit-fortaler.
Ved en konference i Schweiz i sidste uge lød meldingen fra Johnson:- Vi vil forlade EU den 31.
oktober, deal eller no-deal.
- Måden at få en god aftale på er at forberede sig på ingen aftale, lød det fra Boris Johnson.
Favoritten har efterfølgende sagt, at det ikke ville være fornuftigt kun at sigte efter no-deal, men at det heller ikke ville være klogt at tage brexit af bordet.
Han står i øjeblikket til at blive ramt af et civilt søgsmål, fordi han i sin 'forlad EU'-kampagne i 2016 fordrejede fakta om, hvor mange penge briterne sendte afsted mod EU.
Vælgerne straffer de store partierDe Konservative og Labour, der som de to klart største partier i det britiske parlament, har fyldt mest i brexit-debatten får massive hug af vælgerne for tiden.
Ved søndagens valg til Europa-Parlamentet gik de konservative fra 19 til fire mandater, mens Labour krympede fra 20 til ti europæiske sæder.
I en ny Yougov måling for avisen The Times er der også katastrofalt lav opbakning til de to store partier.
Theresa Mays konservative regeringsparti står kun til 19 procent af stemmerne, hvilket er det laveste, siden partiet blev etableret for omkring 200 år siden.
Samme andel af vælgerne peger på Labour, hvilket er den laveste opbakning til arbejderpartiet i lidt over 100 år.
De Liberale Demokrater, som har lavet kampagner målrettet en ny folkeafstemning med håb om at forhindre brexit, ender som det største parti i målingen med 24 procent af stemmerne.
På andenpladsen i målingen finder man Nigel Farages unge Brexit Party, der ønsker et hårdt brexit, og som har opbakning fra 22 procent af de adspurgte, skriver Ritzau.
FacebookTwitterKopier linkEmner:Boris Johnson (politiker)|EU|Storbritannien|Theresa May (politiker)|EU-forhold




https://www.dr.dk/nyheder/indland/danmarks-foerste-hoejhastighedsbane-er-aabnet-togene-naermest-svaever-siger

IndlandDanmarks første højhastighedsbane er åbnet: Togene nærmest svæver, siger KronprinsenDen nye bane kører mellem København og Ringsted over Køge.
Af Daniel Myrup Pedersen31.
maj 2019 kl.
13.
56Bemærk: artiklen er mere end 30 dage gammelLæs opEfter ni års arbejde er jernbanestrækningen, der har kapacitet til at betjene højhastighedstog, mellem København og Ringsted klar til at blive taget i brug.
Fakta om Ringsted-banenDer er brugt 105.
000 ton stålDen har kostet 10 milliarder kronerBanen er 60 kilometer langDen kan betjene tog med hastighed på 250 km/tByggeår er fra 2010 - 2019- Det her er en rigtig stor dag for Danmark, for jernbanen og alle, der beskæftiger sig med den kollektive trafik, siger Per Jacob, direktør for Banedanmark.
Det bliver med den nye bane muligt for eksempel at spare op til 15 minutter mellem Køge Nord og Københavns Hovedbanegård.
- Det er et væsentlig bedre tilbud til vores kunder fra Øst- og Sydøstsjælland, når man skal til København, siger DSB's direktør, Flemming Jensen.
Det er en dobbeltsporet og elektrificeret jernbane, som kommer til at aflaste en af de mest benyttede togstrækninger i Danmark, nemlig den mellem København og Ringsted over Roskilde, som i dag er fuldt udnyttet og ifølge Banedanmark er en trafikal flaskehals.
En behagelig, svævende fornemmelseÅbningen af banen blev fejret med besøg fra Hans Kongelige Højhed Kronsprins Frederik, der steg ombord fra Københavns Hovedbanegård.
- Det har været dejligt at opleve et nyt banelegeme, som er fremtidssikret.
Det tog, vi kørte med i dag, var meget behageligt, næsten svævende, siger H.
K.
H Kronprins Frederik.
Strækningen er på 60 kilometer og har kostet 10 milliarder at bygge.
Selvom banen har mulighed for at betjene tog, der kan køre 250 km/t, så vil der fra start af kun køre tog med en hastighed på 120 km/t, og fra juli vil det være muligt at køre 180 km/t.
Se Banedanmarks dronebilleder af Ringsted-banen i videoen herover.
Fra start vil der køre ét tog i timen mellem Ringsted og København på den nye strækning, og fra juli vil der køre to tog i timen.
FacebookTwitterKopier linkEmner:København|Banedanmark|Ringsted|Jernbaneanlæg|Flemming Jensen (erhvervsleder)




https://www.dr.dk/nyheder/kultur/gaming/hvad-foregaar-der-internettet-gaar-i-selvsving-over-nyt-spil-med-danske

GamingHvad foregår der!
?
Internettet går i selvsving over nyt spil med danske stjernerMads Mikkelsen og instruktøren Nicolas Winding Refn er med i et nyt PlayStation-spil, der er omgivet af stor mystik.
Det har længe været kendt, at Mads Mikkelsen er med i 'Death Stranding'.
Men nu er den danske instruktør Nicolas Winding Refn også kommet på rollelisten.
(Foto: Screendump fra traileren til spillet fra Youtube.
© Kojima Productions / Sony)Af Christian Mejdahl Buhl31.
maj 2019 kl.
14.
00Bemærk: artiklen er mere end 30 dage gammelLæs opMed blodstænk i ansigtet synger Mads Mikkelsen vuggevise for et spædbarn.
Et øjeblik efter står samme Mads Mikkelsen med sorte tårer ned ad kinden - omringet af fire allierede zombiesoldater i et flammehav.
Forvirret?
Så er du ikke alene.
Begge scenarier udspiller sig i en ny, ni minutter lang trailer til det længe ventede PlayStation 4-spil 'Death Stranding', der er blevet set over fem millioner gange på bare 24 timer.
Siden annonceringen har det været sparsomt med oplysninger om, hvad spillet egentlig går ud på, og de korte trailers, der er udkommet løbende, har heller ikke kunnet give de frådende PlayStation-ejere svar på, hvad de kan forvente sig af spillet, der har den japanske spil-legende Hideo Kojima i instruktørstolen.
Læs også:Mads Mikkelsen er med i kæmpe-satsning til PlayStation: 'Jeg forventer, at folk taber kæben'På internettet er der også bred enighed om, at der på trods af ni minutters indsigt i det hypede spil stadig ikke er mange, der forstår, hvad spillet handler om.
- Jeg er ikke sikker på, hvad jeg det er, jeg lige har set, men jeg nød det i stor stil.
- Forudbestiller 'Death Stranding' uden at ane, hvad fanden det går ud på.
Sådan lyder nogle af de mange reaktioner, som den lange og forvirrende trailer har affødt.
Mads Mikkelsen ser ud fra traileren ud til at få en stor rolle i ’Death stranding’.
Og selvom han ikke kan røbe meget om sin funktion i spillet, så har han tidligere udtalt til dr.
dk, at folk godt kan glæde sig: - Jeg forventer, at folk taber kæben, når de ser det, og at Hideo Kojima endnu engang beviser, at han er The Godfather over alle spil i verden.
(© Sony Computer Entertainment)Ifølge Magnus Groth-Andersen, der er chefredaktør på Nordens største spilmedie GameReactor.
dk, så er det med fuldt overlæg, at Sony, der udgiver spillet, holder kortene tæt til kroppen og udgiver så hemmelighedsfuld en trailer.
- Ingen aner, hvad det handler om.
Og det er helt bevidst, at de går kryptisk til værks.
Gamere ved, at instruktøren Hideo Kojima er garant for fantastiske spil, og kombineret med at traileren så ikke rigtigt fortæller en skid, bliver mystikken om spillet og dermed vores nysgerrighed virkelig vakt til live, siger han og fortsætter:- Pressen ringer normalt ikke for at høre, hvad alle andre spil handler om.
- Når der er et halvt år til, at et spil udkommer, har vi en almen opfattelse af, at vi burde vide, hvad det handler om, og hvad målet er.
Men den vage kommunikationsstrategi, 'Death Stranding' benytter sig af, gør, at folk bliver endnu mere nysgerrige på spillet, lyder det fra Magnus Groth-Andersen.
Hollywood-stjernerne Norman Reedus og Léa Seydoux har lagt stemme og krop til karaktererne Sam og Fragile.
(© Sony Computer Entertainment)To danskere på rollelistenInstruktøren af 'Death Stranding', Hideo Kojima, står blandt andet bag den legendariske 'Metal Gear Solid'-spilserie, der er blevet rost til skyerne af anmeldere.
Og det er lykkedes ham at samle en rollebesætning bestående af de helt store kanoner.
Hovedkarakteren Sam er formet efter Norman Reedus fra 'The Walking Dead', ligesom førnævnte Mads Mikkelsen også har en stor rolle i spillet under navnet Cliff – om det så er som vuggevisesyngende familiefar eller zombiehærførende skurk.
Men han er ikke den eneste dansker på rollelisten.
Den danske filminstruktør Nicolas Winding Refn lægger også krop og bevægelser til karakteren Heartman.
Den danske instruktør får følgeskab af skuespillerinden Léa Seydoux, der særligt er kendt for sine roller i James Bond-filmen 'Spectre' og 'Adeles Liv', samt filminstruktøren Guillermo del Toro, der står bag film som 'Pans Labyrint' og 'The Shape of Water', som sikrede ham to Oscar-statuetter for bedste film og bedste instruktør.
Ved hjælp af den nyeste teknologi har holdet bag spillet formået at fange selv de mindste detaljer i de forskellige skuespilleres mimik.
Her er det skuespillerinden Léa Seydoux, der er lavet om til en 3D-figur.
(© Sony Computer Entertainment)Hvad de mange karakterers funktion er i spillet, er stadig et mysterium for mange.
Men Magnus Groth-Andersen kaster sig alligevel ud i en spekulation om, hvad spillet grundlæggende går ud på.
- Det er rent gætværk, men som jeg forstår det, så befinder man sig i en verden, hvor en række mystiske eksplosioner har presset menneskeheden langt tilbage.
For sammen med eksplosionerne er der indtrængt nogle overnaturlige væsner kaldet Beached Things, siger han og forstsætter:- I skoene på Norman Reedus' firgur Sam lader det så til at være op til spilleren at samle menneskenes verden igen.
Så det kan lyde lidt antiklimatisk, men jeg tror, det egentlige formål i spillet er at genetablere rejse- og handelsruter mellem menneskehedens fæstninger.
Altså at bringe ting fra A til B, lyder vurderingen fra Magnus Groth-Andersen.
Spillet udkommer den 8.
november til PlayStation 4, selvom Sony så småt planlægger at sende den seks år gamle konsol på pension, når det forventes, at PlayStation 5 udkommer engang til næste år.
Som spiller indtager man rollen som Sam, og i hans sko skal man helskindet forsøge fragte særligt vigtige ting – som eksempelvis spædbørn - rundt i den dystopiske verden.
(© Dr)FacebookTwitterKopier linkEmner:Guillermo del Toro (filminstruktør)|Nicolas Winding Refn (filminstruktør)|Playstation|Sony|Computerspil




https://www.dr.dk/nyheder/politik/folketingsvalg/motorvej-eller-tog-i-baghaven-uanset-hvor-dorte-saetter-sit-kryds-er

FolketingsvalgMotorvej eller tog i baghaven?
Uanset hvor Dorte sætter sit kryds, er Solbjerg i spil i trafikplanerRøde partier ønsker ny jernbane ved Solbjerg syd for Aarhus, og nu har blå partier åbnet for muligheden for en ny motorvej gennem byen.
- Hvis jeg skulle stemme rent ud fra statslige, trafikale planer, er jeg partiløs, lyder det fra Dorte Ladefoged Dinnesen fra Tiset ved Solbjerg.
Af Gitte Hansen og Emma Lichscheidt31.
maj 2019 kl.
14.
14Bemærk: artiklen er mere end 30 dage gammelLæs opTog eller motorvej i baghaven?
Det er et valg mellem pest eller kolera, flere borgere i Solbjerg i den sydligste del af Aarhus Kommune lige nu føler sig fanget i.
I fem år har de ikke vidst, om de får en jernbane med højhastighedstog som nabo, og hvor den i så fald skal gå.
Og de venter stadig på svar.
Samtidig er der nu en ny streg på et landkort, der bekymrer dem:I den såkaldte aftale om et sammenhængende Danmark, som er indgået mellem regeringen og Dansk Folkeparti, ligger en forundersøgelse til en ny Kattegatbro med tilhørende motorvej: En motorvejsstreg, der går lige gennem Solbjerg.
Dorte Ladefoged Dinnesen, der bor i Tiset ved Solbjerg, mener, at det er uretfærdigt at være fanget mellem to negle på den måde.
- Det betyder jo, at samfundet går i stå, og at huse ikke kan sælges.
Det, folk troede, var deres pensionsopsparing, ser de forsvinde, og i virkeligheden er der rigtig mange, der bliver stavnsbundne.
Så det har omkostninger både på det økonomiske plan men også på det rent menneskelige og psykiske plan for mange, siger hun.
Røde partier ønsker tog - blå partier ønsker motorvejI 2014 indgik Socialdemokratiet, Radikale, SF, Enhedslisten og Dansk Folkeparti et togfond-forlig, der skulle sikre timedrift mellem de store byer, så man eksempelvis kunne køre med tog fra Aarhus til København på to timer.
Det vil kræve en ny jernbanestrækning mellem Hasselager og Hovedgård med tre mulige linjeføringer øst, vest eller midt igennem Solbjerg.
Alt efter hvilken linjeføring et eventuelt projekt vil ende med, skal forskellige ejendomme væltes, og familier flytte.
Dansk Folkeparti har siden trukket sig ud af forliget, og Dansk Folkeparti og regeringen ønsker altså i stedet en ny Kattegatbro med tilhørende motorvej.
Føler sig misledt af V-trafikordførerBorgere i Solbjerg har en Facebook-side omhandlende togforbindelsen, og her har Venstres trafikordfører Kristian Pihl Lorentzen slået på tromme for, at borgerne skal stemme blåt, hvis de skal kunne ånde lettet op, når det gælder togforbindelsen.
Men Dorte Ladefoged Dinnesen føler sig misledt af opslaget, fordi han ikke fortæller, at han selv har andre planer.
- Jeg synes jo, det er at stikke en flok borgere blår i øjnene at sige, at man har stået side om side med os og kæmpet mod den her togbane.
Det er vi selvfølgelig glade for, at han har gjort, men jeg synes, han mangler at fortælle, at han har stemt for en trafikplan, der faktisk betyder, vi skal gennem en fire-årig periode med undersøgelser og stilstand og usikkerhed igen, siger hun.
De streger, der er på kortet på nuværende tidspunkt, skal man tage med et stort gran salt.
I hvert fald kommer motorvejen ikke til at gå ind igennem Solbjerg.
Kristian Pihl Lorentzen (V), trafikordførerKristian Pihl Lorentzen indrømmer, at han ikke er garanten for, at der fortsat er fred og ro i Solbjerg.
- Det har vi heller ikke påstået.
Jeg siger bare, at vi sikrer fred og ro i forhold til en jernbane.
Men jeg ved, at der er mange østjyder, der er optagede af, at vi får en fast forbindelse over Kattegat.
Derfor er vi nødt til at lave nogle forundersøgelser, siger han.
- De streger, der er på kortet på nuværende tidspunkt, skal man tage med et stort gran salt.
I hvert fald kommer motorvejen ikke til at gå ind igennem Solbjerg.
I Solbjerg er Dorte Ladefoged Dinnesen dog stadig i tvivl om, hvor krydset skal sættes på valgdagen.
- Hvis jeg skulle stemme rent ud fra statslige trafikale planer, er jeg partiløs, siger hun til DR Østjylland.
FacebookTwitterKopier linkEmner:Kristian Pihl Lorentzen (politiker)|Venstre|Dansk Folkeparti|Togtrafik|Aarhus




https://www.dr.dk/nyheder/indland/smerteformand-glad-blaastempel-smerter-er-en-sygdom-i-sig-selv

IndlandSmerteformand glad for blåstempel: 'Smerter er en sygdom i sig selv'825.
000 danskere lider af kroniske smerter.
Nu er deres lidelser anerkendt som sygdom.
Kroniske smerter bliver anerkendt som sygdom af WHO.
Anerkendelse kan betyde bedre og hurtigere udredning for de godt 825.
000 danskere, som lider af kroniske smerter.
Af Sandra Meersohn Meinecke31.
maj 2019 kl.
13.
30Bemærk: artiklen er mere end 30 dage gammelLæs opDe fleste kender til dage med hovedpine eller ondt i ryggen.
Måske har man siddet forkert på kontorstolen eller drukket for lidt vand?
For flertallet går smerterne og ubehaget dog over igen.
Men for mere end 800.
000 danskere, som lider af kroniske smerter, er der ingen udsigt til at deres smerter forsvinder.
Det kan være alt fra hovedpine, ledsmerter til fantomsmerter efter en operation, der fortsætter med at gøre ondt i mere end tre måneder.
Læs også:825.
000 danskere lider af kroniske smerter: Nu bliver det anerkendt som en sygdomDe mange danskeres lidelser er nu blevet anerkendt som en sygdom på lige fod med andre sygdomme.
WHO har nemlig optaget kroniske smerter som en sygdom i den nyeste udgave af deres klassificering af sygdomme.
Hvis både det sociale system og sundhedssystemet med den her anerkendelse får en forståelse for, at der er tale om en reel sygdom, kan det være, at patienterne får den nødvendige hjælp hurtigerePia Frederiksen, formand for Foreningen af kroniske smertepatienter, FAKSDet vækker optimisme og glæde hos Foreningen af kroniske smertepatienter, FAKS.
- Jeg håber, at anerkendelsen vil betyde en større forståelse fra både samfundet og sundhedssystemet, siger Pia Frederiksen, som er formand for foreningen.
- Vores smerter forsvinder formentlig aldrig, men det kan måske gøre det nemmere at leve med, hvis omgivelserne anerkender, at man lider af en sygdom, siger hun.
Pia Frederiksen er glad og lettet over, at de mere end 800.
000 danskere, der lever med kroniske smerter, nu får anerkendt deres smerter som en sygdom.
En af udfordringerne ved kroniske smerter er, at der ikke altid er en årsagsforklaring bag smerterne.
Netop derfor kan det være svært at forklare - også overfor en læge.
- Ofte betragtes vores smerter som et symptom på noget andet.
Men smerten kan jo være sygdommen i sig selv, siger Pia Frederiksen.
Hun tilføjer, at det også betyder, at patienter med kroniske smerter ikke altid har de samme rettigheder som andre patientgrupperPatienter går med smerter i otte år før udredningFormanden håber på, at anerkendelsen fra WHO vil betyde, at gruppen af patienter med kroniske smerter på sigt får samme udredningsgaranti som andre syge.
Syv former for kroniske smerterOmkring 825.
000 danskere lider af kroniske smerter.
Nu er kroniske smerter blevet anerkendt som en sygdom af WHO.
Det træder i kraft i januar 2022.
På listen bliver kroniske smerter delt op i syv kategorier:Primære smerter, hvor der ikke er en anden årsag.
Smerter relateret til kræft.
Neuropatiske smerter, der skyldes en nerveskade fx fantomsmerter.
Muskel- og skeletsmerter som fx lændesmerter, der er den mest udbredte kroniske smerte i Danmark.
Smerter i mave-tarm systemet.
Hovedpine og ansigtssmerter.
Smerter efter operation og traumer fx brandsår.
Kilde: Nanna Brix Finnerup, Aarhus Universitet og Foreningen af Kroniske Smertepatienter.
- Som det er nu, har folk ofte gået med deres smerter i op til otte år, før de havner på en tværfaglig smerteklinik, der kan hjælpe dem videre, siger Pia Frederiksen.
En tværfaglig smerteklinik er en klinik, der modtager patienter med kroniske smerter til ambulant vurdering og behandling.
Grunden til, at der kan gå så mange år, er, at patienterne skal være færdigudredt, før de kan henvises til smerteklinikkerne.
Men efter otte år er det for sent, mener formanden.
- På det tidspunkt er mange af vores medlemmer ikke længere en del af arbejdsmarkedet på grund af deres smerter, og det er alt for dyrt for samfundet, siger Pia Frederiksen, som i sine 11 år som formand endnu ikke har mødt et medlem, som ikke hellere ville arbejde og forsørge sig selv end at gå hjemme med sine smerter.
Hun mener, at mange af smertepatienterne, hvis de blev hjulpet i tide, sagtens kunne fortsætte i arbejde på enten nedsat tid eller i andre stillinger.
Derfor opfordrer Pia Frederiksen også folk med kroniske smerter til at søge hjælp så tidligt som muligt.
- Der er flere frivillige, som selv kender til kroniske smerter, som står klar til at hjælpe, siger hun og henviser til foreningens smertelinje, SmerteLinjen, og deres Facebook-side.
Læs også:Ingen kan se Pias kroniske smerter: 'Jeg troede, jeg var blevet tosset'Kroniske smerter rammer også psykiskNogle af bivirkningerne ved kroniske smerter kommer på grund af den konstante stress, som påvirker kroppen, fordi den hele tiden gør ondt.
Men også isolation, depression og angst rammer flere af patienterne.
- Hvis både det sociale system og sundhedssystemet med den her anerkendelse får en forståelse for, at der er tale om en reel sygdom, kan det være, at patienterne får den nødvendige hjælp hurtigere, siger hun og tilføjer, at alene anerkendelsen i form af en diagnose betyder meget i form af "accept og anerkendelse af ens situation".
FacebookTwitterKopier linkEmner:Sygdomme og lidelser|Patienter|WHO|Sundhed og velvære|Facebook




https://www.dr.dk/nyheder/udland/raekker-trump-en-hjaelpende-haand-private-bygger-graensemur

UdlandRækker Trump en hjælpende hånd: Private bygger grænsemurAmerikansk forening har rejst 457 meter stålhegn mod Mexico på en weekend.
- Det er ikke bare en mur eller bare et hegn, mener Tommy Fisher (th.
) fra 'We Build the Wall Inc.
' om det privatfinansierede grænseværn.
Af Kasper Duncan Gram31.
maj 2019 kl.
13.
13Bemærk: artiklen er mere end 30 dage gammelLæs opMens USA's præsident, Donald Trump, indfører toldsanktioner mod Mexico for at stoppe illegal indvandring, har en privat forening taget sagen i egen hånd.
’We Build The Wall Inc.
’ (Vi Bygger Muren, red.
) har nemlig levet op til sit navn ved at rejse 457 meter mur i Sunland Park i delstaten New Mexico i weekendens løb.
- På under to måneder har vi konceptualiseret og implementeret et projekt af den her størrelse, og jeg synes, at folk skal være meget stolte af det, siger foreningens medstifter, Dustin Stockton.
Læs også:'Ekstremt alvorligt' - Mexico kæmper for at forstå Trumps toldtrusselMuren er bygget på en privat grund, og ’We Build The Wall Inc.
’ har selv indsamlet de mellem 40 til 54 millioner kroner, som projektet koster.
De lokale myndigheder har krævet byggeriet indstillet, men man har siden fået grønt lys til at bygge yderligere 350 meter af muren, oplyser foreningen.
Ikke langt derfra krydsede 1.
036 migranter grænsehegnet i onsdags, viser grænsepolitiets videooptagelser.
’We Build The Wall Inc.
’ har planlagt yderligere ti private byggerier, men foreløbigt dækker det private tiltag blot en kvart promille af Trumps valgløfte om en grænsemur.
FacebookTwitterKopier linkEmner:Donald Trump (politiker)|Mexico|USA|New Mexico




https://www.dr.dk/nyheder/politik/folketingsvalg/overblik-det-vil-partierne-goere-ved-skoler-med-mange-tosprogede

FolketingsvalgOVERBLIK Det vil partierne gøre ved skoler med mange tosprogede10 skoleledere efterlyser politiske tiltag for at få ændret fordelingen af elever.
Af Lisbeth Quass, Ditte Bannor-Kristensen og Jakob Skaaning31.
maj 2019 kl.
12.
35 | opdateret 31.
maj 2019 kl.
14.
15Bemærk: artiklen er mere end 30 dage gammelLæs opNår andelen af tosprogede elever på en skole når over en vis grænse, så falder det faglige niveau, og de etnisk danske familier begynder at søge mod andre skoler.
Det er gang på gang blevet påvist i undersøgelser, og rundt omkring i kommunerne er der i årenes løb gjort adskillige forsøg på at få fordelt eleverne til fordel for fagligheden såvel som integrationen.
Alligevel er der fortsat skoler, der oplever andelen af tosprogede elever stige, mens de etnisk danske familier melder deres børn ind på naboskolerne.
DR Nyheder har været i kontakt med 19 folkeskoler, hvor mindst halvdelen af eleverne er af udenlandsk herkomst.
10 af dem efterspørger politiske tiltag for en mere ligelig fordeling.
Herunder kan du læse, hvad partierne vil gøre ved sagen.
AlternativetCarolina Magdalene Maier (Å) Politikerne på Christiansborg skal tilgodese og afsætte ekstra penge til de skoler, der har svært ved at tiltrække etnisk danske elever, mener undervisningsordfører Carolina Magdalene Maier (Å):- Så kan de i højere grad skabe incitamenter, undervisningsmodeller og lave andre ting, som gør, at forældrene bliver tiltrukket af disse skoler.
Dansk FolkepartiAlex Ahrendtsen (DF) Folkeskoleordfører Alex Ahrendtsen (DF) mener, at første spadestik til en løsning blev taget med sidste års politiske aftale om blandt andet at ændre beboersammensætningen i socialt udsatte boligområder.
Han forventer, at det vil føre til en ændret elevsammensætning på skolerne:- Ghettoplanen betyder, at en masse indvandrerfamilier bliver fordelt andre steder hen, så ad åre vil det her løse sig.
Det Konservative FolkepartiBrigitte Klintskov Jerkel (K) Undervisningsordfører Brigitte Klintskov (K) mener ikke, politikerne skal diktere, hvor børn skal gå i skole.
Derimod mener hun, at mere blandede boligområder og dermed skoledistrikter vil være et skridt i den rigtige retning:- Det er ikke noget, der sker med et snuptag, og der er flere ting, der skal gå op.
Først og fremmest er der nogle forældre, der skal tage ansvar og se at komme i arbejde, så de kan flytte væk fra det sociale boligbyggeri.
EnhedslistenJakob Sølvhøj (Ø) Der skal afsættes masser af ressourcer og køres med tolærerordninger på de skoler, som har svært ved at holde på de etnisk danske elever, mener børne- og undervisningsordfører Jakob Sølvhøj (Ø):- Vi ønsker simpelthen ikke, at der lovgivningsmæssigt skal ske en spredning af eleverne.
- Der skal skabes maksimal motivation, så man vælger folkeskolen i det område, hvor man bor, og det kan være et lidt langt sejt træk, men vi tror, at det er det, der skal til.
Liberal AllianceHenrik Dahl (LA) Der skal ikke rokkes ved det frie skolevalg, og politikerne kan og skal ikke løse alle problemer, understreger undervisningsordfører Henrik Dahl (LA):- Løsningen må først og fremmest være, at de tosprogede børn opper sig, for det er klart, at ingen forældre vil eksperimentere med det mest dyrebare, de har, hvilket jo deres egne børn.
Vi kan ikke pålægge de enkelte forældre at stille deres børn til rådighed for et samfundseksperiment.
Radikale VenstreSofie Carsten Nielsen (R) Politisk ordfører Sofie Carsten Nielsen (R) understreger, at de Radikale ønsker blandede folkeskoler og ungdomsuddannelser:- Vi har brug for at møde hinanden og for at komme hinanden i møde.
Derfor er partiet parat til mere regulering på området – med fokus på at finde de bedste lokale løsninger.
- Det må godt være op til de enkelte kommuner, hvordan de gør det, men vi mener, at det skal ske ud fra en målsætning om, at der maksimalt skal være en tredjedel minoritetsdanskere per skole.
SocialdemokratietMattias Tesfaye (S) Socialdemokratiet har en målsætning om, at der højst skal være 30 procent elever med anden etnisk baggrund end dansk på en skole, siger integrations- og udlændingeordfører Mattias Tesfaye (S):- Vi kan ikke have en rigid regel, for der vil være nogle kommuner, som ikke har mulighed for at gennemføre det i praksis, simpelthen fordi andelen af tosprogede børn er over 30 procent i alt i kommunen.
- Men hvis vi nu har det som tommelfingerregel, vil det kunne danne grobund for kommunalbestyrelsernes diskussioner, når de tegner skoledistrikter, og det kan også være grundlaget for vores boligpolitik, for det grundlæggende problem er, at vi bor mere og mere etnisk adskilt.
Socialistisk FolkepartiJacob Mark (SF) Politikerne på Christiansborg såvel som i kommunalbestyrelserne skal sørge for at blande befolkningen bedre - både når det gælder skole- og boligpolitik - mener børne- og undervisningsordfører Jacob Mark (SF).
- Hvis folk bor mere blandet, så kommer skolerne også til at være mere blandede, og børn kommer til at møde hinanden mere på tværs.
Men det kræver, at kommunerne fører en aktiv boligpolitik.
- Vi foreslår også, at kommunerne forpligtes til at sørge for, at der skal være en bedre fordeling, når de opretter skoler og laver skoledistrikter.
VenstreInger Støjberg (V) Udlændinge- og integrationsminister Inger Støjberg fra Venstre er åben overfor at indføre kvoter på, hvor mange elever med udenlandsk baggrund, der må være på skolerne- Jeg har slet ikke noget imod at sætte et loft for, hvor mange med ikke-vestlig baggrund, der må gå på en skole.
Jeg mener, at det er så hårde initiativer, vi skal have i brug nu.
Partierne herunder er ikke i Folketinget, men de er opstillingsberettigede til valget.
Derfor har DR Nyheder også spurgt dem, hvad de mener om sagen.
KristendemokraterneIsabella Arendt (KD) Hvis børn skal flyttes til andre skoler, skal det altid ske efter dialog og tilsagn fra forældrene, siger fungerende formand samt børne- og familieordfører Isabella Arendt (KD):- Vi må ikke sløjfe det frie skolevalg for alle med en anden etnisk baggrund end dansk.
Det ville være diskrimination, og det vil Kristendemokraterne selvfølgelig ikke være med til.
Nye BorgerligeMette Thiesen (D) (© Nye Borgerlige)Hos Nye Borgerlige ser skoleordfører Mette Thiesen (D) skolerne med de mange tosprogede som "et tydeligt tegn på, hvordan politikerne har svigtet danskerne igennem rigtig mange år":- Vi skal ikke til at fordele problemerne rundt på velfungerende skoler.
Absolut ikke.
Vi skal have løst problemerne fra bunden.
- Det er heller ikke kommunerne, der skal sidde og rokere rundt.
Vi har frit skolevalg i Danmark, og jeg kan godt forstå, at forældre har lyst til at vælge en skole, hvor der ikke er en stor andel af tosprogede, og hvor der i øvrigt er et fagligt højt niveau.
Partiet Klaus Riskær PedersenAnette Prang (E) Det må være helt op til forældrene selv, hvilken skole de vælger til deres børn, siger skoleordfører Anette Prang (E):- Jeg vil nødig være det forældrepar, som får at vide, at deres barn skal sendes et sted hen, fordi så passer mikset procentmæssigt.
Det er da ikke rart.
- Hvem er det, der skal lægge børn og børneliv til at blive blandet op, for at det skal passe samfundsmæssigt?
Stram KursRasmus Paludan (P) Partistifter Rasmus Paludan (P) mener, at en del af løsningen vil være at fordele eleverne på baggrund af deres faglige niveau, så fagligt svage elever ikke trækker de stærke elever ned:- Vi skal separere undervisningen på den måde, at de talentfulde får en meget høj kvalitet i uddannelsen, og dem, som har større udfordringer, fordi de kommer fra ressourcesvage hjem, de skal have ekstraundervisning i fokuserede forløb, i det omfang af at de ikke kan nå det faglige niveau.
Tosprogede, frit skolevalg, folkeskoler eller noget helt fjerde?
Se, hvad politikerne har talt om i folketingssalen her:Om søgeboksen•DR har automatisk indsamlet alle referater fra møder i folketingssalen fra Folketingets hjemmeside.
Fra første møde i salen i juli 2015 til mødet den 7.
maj 2019, hvor statsminister Lars Løkke Rasmussen (V) udskrev folketingsvalg.
•Efterfølgende har vi lagt teksten ind i en database, hvor du kan søge.
•Søgningen viser alle de sammenhænge, ordet indgår i.
Søger du på f.
eks.
fodbold, får du også resultater fra fodboldkamp og fodbolddommer, ligesom Vejle også indgår i vejledning, og ulv indgår i gulvtæppe og nulvækst.
Tryk på 'Søg på præcis dette ord' for kun at søge på selve ordet.
Opdateret 31.
maj klokken 14:15 med kommentar fra politisk ordfører Sofie Carsten Nielsen (R), der udtaler sig for de Radikale i sagen.
Opdateret 31.
maj kl.
16.
21 med kommentar fra Inger Støjberg (V), der udtaler sig for Venstre i sagen, i stedet for Anni Matthiesen, som DR i første omgang havde talt med.
FacebookTwitterKopier linkEmner:Inger Støjberg (politiker)|Sofie Carsten Nielsen (politiker)|Uddannelse|Folkeskolen (Danmark)|Vejle




https://www.dr.dk/musik/festival/han-var-danmarks-stoerste-stjerne-jeg-bliver-ikke-ked-af-det-hvis-folk-siger

JELLING MUSIKFESTIVAL 2019Se temaFestivalHan var Danmarks største stjerne: 'Jeg bliver ikke ked af det, hvis folk siger, Gulddreng er bedre end mig'24-årige Malte Ebert er lettet over at være trådt ud af Gulddrengs skygge.
© drAf Rikke Bjerge31.
maj 2019 kl.
15.
10Læs op24-årige Malte Ebert kommer ind på scenen iført sort bluse og sorte bukser.
Om sine håndled har han et ur og et par tynde armbånd.
Det eneste, der bryder med det stilrene, nærmest anonyme look, er de hvide sneaks.
- Hvor er det dejligt at være på hjemmebane.
Skål, siger han med jysk dialekt og holder sin dåseøl op mod publikum, der er mødt op på Alfred-scenen, der er et af de mindre spillesteder på Jelling Musikfestival.
'Gulddreng vs.
Malte'DR3 fulgte Malte Ebert i 2017, mens karakteren Gulddreng blev udviklet og senere endte med at være en af landets største stjerner.
Se de fire afsnit i dokumentarserien 'Gulddreng vs.
Malte' her.
Det er to år og to forskellige verdener siden, han sidst spillede her.
Dengang kaldte han sig Gulddreng - en selvopfundet rig, overfladisk og selvfed karakter, der indtog festivalens største scene med sin guldmikrofon, guldsolbriller, kostbar sort pelsjakke, en tung halskæde, guldfingerringe og en masse hits.
I år er der ingen guldsolbriller at gemme sig bag, når han står på scenen som sig selv.
Vi tog en snak med 24-årige Malte Ebert før koncerten torsdag eftermiddag for at høre om livet med og uden Gulddreng, og hvordan det føles, når en anmelder kalder ham for en fiasko.
- Gulddreng var ren underholdning og levede i to år.
Mit eget projekt må gerne tage lang tid.
Det er for min egen skyld, siger sanger Malte Ebert.
Hej Malte, hvordan var det at spille her på Jelling for to år siden som Gulddreng?
Malte Ebert: - Det var virkelig fedt, der var fuldstændigt proppet.
Det var en fantastisk koncert.
Jeg er jo vokset op i en lille by lidt uden for Vejle og kom her første gang, da jeg var 14 år.
Det var min første festival, og jeg kan huske, vi tog herned efter at have kastet karameller til sidste skoledag.
Vi var lige begyndt at drikke og skulle sove i telt.
Det var skidesjovt.
Jeg stod her og hørte Lukas Graham og drømte om selv at stå deroppe på en scene en dag.
Så det var helt vildt at spille foran et så stort hjemmebanepublikum på den store teltscene.
Læs også:Slut med Gulddreng, modeller og champagne: Nu skal Malte synge om sit virkelige livI dag skal du spille som dig selv, men på en mindre scene end Gulddreng.
Hvordan føles det?
- I og med at det her er et nyt projekt og noget helt andet musik, er det rigtig fint at spille for nogle, der står og nyder musikken i stedet for en kæmpe hoppefest.
Gulddreng-projektet gik ud på at lave en masse hits.
Det var en fest.
Det her er mere en lytteting.
Er det ikke lidt kedeligt i forhold til at spille en fest op?
- Nej, det synes jeg ikke.
Når man laver et hit som Gulddreng, er der rigtig mange, der kan synge med, men med min nyeste single 'Loyal' har jeg fået en masse beskeder fra folk, som den rører, og det betyder meget.
Det er fedt at lave et hit, men det er også fedt at lave en sang, som folk kan stå og nyde.
Mine sange er mere for musikelskere.
Lyt til 'Loyal' her:Malte Ebert - LoyalHvad nu hvis folk stadig ser dig som Gulddreng?
- Hvis folk kalder mig Gulddreng, fint.
Hvis folk kalder mig Malte, også fint.
Jeg bliver ikke ked af det, hvis folk siger, at Gulddreng er bedre end mig.
For den musik jeg laver nu, er måske ikke til de typiske Gulddreng-fans.
Men det er ikke noget, der går mig på som sådan.
Jeg ser det, som om jeg er en skuespiller, der har spillet forskellige roller.
Vil du da gerne være skuespiller?
- Jeg har lige lagt stemme til animationsfilmen 'Ugly Dolls', og det var skidesjovt.
Jeg ville elske at lave flere store ting samtidigt med, at jeg laver musik.
- Gulddreng var jo aldrig min plan, men skulle bruges som springbræt til min egen karriere.
Det er da lykkedes meget godt, for jeg spiller da både på Jelling og Skanderborg i år, lyder det fra artisten.
Hvad er sværest at optræde som?
Malte eller Gulddreng?
- Som Gulddreng var det rart at camouflere sig og tage et par solbriller på øjnene.
Nu har jeg aldrig solbriller på.
Jo, en gang imellem, for nogle gange skinner solen jo.
Men jeg spiller aldrig med solbriller på scenen.
Man blotter sig mere som sig selv, og det kan være svært, hvis du ikke har det godt, men det kan også være det fedeste, hvis du har det godt.
Jeg føler mig hjemme i min egen krop.
I 2016 udkom Gulddreng med sin første single 'Model', og derefter stak det helt af med syv singler i træk, der gik nummer ét.
Hvad er succeskriteriet for Malte?
- Gulddreng var et projekt, som skulle gå hurtigt, blive stort og hitte rigtig meget.
Nu bygger jeg min egen musikalske karriere op, og det må gerne tage fem år, for musikken favner ikke lige så bredt som Gulddrengs.
Succeskriteriet er at være glad for det, jeg laver.
Lyt til 'Model' her:Gulddreng - ModelFor et par uger siden bragte Ekstra Bladets artiklen 'Utroligt: Total nedtur for Gulddreng', hvor musikanmelder Thomas Treo skriver, at du har mistet stort set hele Gulddrengs fanskare.
Hvordan er det at læse sådan noget?
- Man er ikke ligeglad.
Man forholder sig til det.
Men præmissen med Thomas Treo er, at han på mange måder er en karakter ligesom Gulddreng.
Man ved på forhånd, hvad han vil lave, og det er sjældent positivt.
Men jeg forstår godt, hvorfor han gør det.
Det var lidt strengt af ham, for jeg er skidestolt og glad og lettet over at være trådt ud af skyggen af et fænomen, der har været så stort.
Jeg er skideglad og synes, det går rigtig godt.
Men en skål til Treo, han skal også have mad på bordet.
Men ærligt.
Savner du slet ikke livet som Gulddreng, som var en af de største stjerner i landet?
- Berømmelse og rød løber er ikke det, der frister mig.
Hvis jeg ville det, havde jeg gjort det.
Der er da elementer, jeg kan savne, for det var skidesjovt.
Nogle gange kiggede jeg mig selv i spejlet og tænkte: 'Hold kæft, hvor er det vildt, at du er havnet her – hvordan skete det lige?
'.
Men jeg følte alligevel, at jeg havde godt styr på det.
- Man skal lave musik for sin egen skyld, og det gør jeg nu.
Jeg tror, det er vigtigt, man gør det ud af ægte passion og glæde.
Jeg lever af det, jeg elsker allermest og har drømt om, siden jeg var ti år, siger den 24-årige musiker, der nu laver engelsksprogede sange.
Hvad var det sjoveste?
- Det var skidesjovt at være på turné med mine bedste venner og tage store pelsjakker på og lave skuespil.
Jeg oplevede mere som 22-årig, end jeg i min vildeste fantasi kunne forestille mig.
Kommer du måske til at give et enkelt Gulddreng-nummer til dine egne koncerter?
- Nej, jeg spiller kun mine egne sange, ikke Gulddrengs hits.
Okay, tak for snakken, Malte.
FacebookTwitterKopier linkEmner:Lukas Graham (musiker)|Malte Ebert (musiker)|Ekstra Bladet|Jelling|Teater




https://www.dr.dk/nyheder/udland/ekstremt-alvorligt-mexico-kaemper-forstaa-trumps-toldtrussel

Udland'Ekstremt alvorligt' - Mexico kæmper for at forstå Trumps toldtrusselPræsidenten vil indføre told på alle varer, indtil der kommer styr på indvandring.
Lastbiler venter på at komme ind i USA fra Mexico.
Af Jakob Busk Olsen31.
maj 2019 kl.
11.
29Bemærk: artiklen er mere end 30 dage gammelLæs op- Det er katastrofalt.
Truslen er ekstremt alvorlig.
Sådan lød den spontane reaktion fra Mexicos viceudenrigsminister for Nordamerika, Jesús Seade, efter USA's præsident, Donald Trump, i går højst uventet meddelte, at han vil lægge fem procent told på alle mexicanske varer fra 10.
juni.
På det samme pressemøde erkendte Jesús Seade dog ifølge New York Times, at den mexicanske regering endnu ikke helt har forstået, hvad der har ramt den, og at man nu vil tage "diskret" kontakt til Washington for at få en afklaring.
På Twitter skriver Donald Trump, at tolden på mexicanske varer gradvist vil stige, "indtil problemet med illegal indvandring er afhjulpet.
"Uklare kriterierDet er dog indtil videre en smule uklart, hvad der skal til, før USA betragter problemet som afhjulpet.
Den fungerende chef for indenrigssikkerhed i USA, Kevin McAleenan, opstiller tre brede kriterier: Mexico skal øge sikkerheden på grænsen til Guatemala, slå ned på kriminelle bander, som hjælper migranter, og give USA mere hjælp med asylansøgere.
- Vi vil vurdere succesen her på baggrund af antallet af mennesker, som krydser grænsen, og det antal skal falde betragteligt, tilføjer Mick Mulvaney, som er fungerende stabschef i Det Hvide Hus ifølge nyhedsbureauet AP.
Læs også:Trump vil straffe Mexico for indvandring med øget toldTrumps forkærlighed for toldForvirringen i Mexico kan også skyldes, at man ikke umiddelbart forbinder told med illegal indvandring.
Toldvåbenet bliver normalt brugt i forbindelse med tvister om handel - for eksempel til at straffe lande, der bryder handelsaftaler eller bedriver unfair handel.
- Det er en mærkelig konstruktion, siger professor i økonomi ved Århus Universitet Philipp Schröder om Trumps gradvist øgede toldsatser på varer fra Mexico.
- Det er uhørt inden for det moderne verdenshandelssystem.
Vi skal helt tilbage til før 1800-tallet, da lande brugte toldværktøjer som en politisk ingrediens for at få lande til at opføre sig på en bestemt måde.
Donald Trump har i sin tid som præsident udvist en stor forkærlighed for at bruge told som magtmiddel over for andre lande.
Det har især Kina fået at føle.
Trump har forsøgt sig med en lang række tiltag for at opfylde sit valgløfte om at bremse den illegale indvandring over grænsen til Mexico.
Men hidtil er for eksempel ambitionen om at bygge en mur på grænsen blevet bremset i Kongressen.
Andre indgreb som at standse bistand til lande som Guatemala, Honduras og El Salvador har ikke den ønskede effekt, så nu griber regeringen fat i nye håndtag for at presse Mexico, skriver AP.
Et billede fra de amerikanske grænsemyndigheder viser migranter, som blev pågrebet ved grænsen til Mexico 29.
maj.
Store konsekvenserUSA er Mexicos suverænt største handelspartner.
77 procent af den mexicanske eksport går til USA, så en told på alle varer, der - ifølge Trumps trussel - kan stige til 25 procent, vil have store konsekvenser på begge sider af grænsen.
Hvis de nye toldsatser bliver til virkelighed, vil det naturligvis gå ud over mexicanske virksomheder i form af færre ordrer fra USA, men det er amerikanske virksomheder og forbrugere, som skal betale tolden - ikke Mexico.
Samtidig risikerer Trumps trusler at afspore forhandlingerne om en opdatering af den nordamerikanske frihandelsaftale Nafta, skriver Washington Post.
Den amerikanske regering har presset Mexico og Canada hårdt for at få aftalen, der kaldes USMCA, igennem, og den var netop i gang med at blive ratificeret, da Trump smed toldtruslen mod Mexico.
- Nu lægger Trump en bombe under aftalen, siger Philipp Schröder:- De tre økonomier er dybt integreret.
Det er ikke kun landbrugsvarer og fødevarer, der kommer fra Mexico til USA.
Der er faktisk en lang række produktionsprocesser, som amerikanske virksomheder har placeret i Mexico.
Så USA er meget afhængig af Mexico som en produktionsplatform.
Den handel tager Trump nu som gidsel.
FacebookTwitterKopier linkEmner:Donald Trump (politiker)|Mexico|Philipp Schröder (økonom)|Twitter|Kriminalitet




https://www.dr.dk/sporten/haandbold/final4-klubber-ploejer-gennem-hjemlige-ligaer-og-storsatser-paa-champions-league

HåndboldFinal4-klubber pløjer gennem hjemlige ligaer og storsatser på Champions LeagueSemifinalisterne i håndboldens Champions League har alle vundet det nationale mesterskab i deres respektive lande.
Champions League-trofæet er meget karakteristisk og eftertragtet.
Af Sarah Fisker Henriksen31.
maj 2019 kl.
11.
33Bemærk: artiklen er mere end 30 dage gammelLæs opÉn uafgjort kamp.
Èn eneste gang i løbet af sæsonen har FC Barcelona med danske Lasse Andersson og Kevin Møller på holdet sat point til.
Håndboldklubben vandt suverænt den spanske liga med 14 point ned til nærmeste forfølger.
Det giver med rette stor selvtillid inden weekendens Final4 i Champions League.
Men de tre andre hold kommer med samme portion selvtillid.
FINAL4 I KÖLNLørdag 1.
juniKl.
15.
15: Veszprem - Vive KielceKl.
18.
00: Barcelona - HC VardarSøndag 2.
juniKl.
15.
15: BronzekampKl.
18.
00: FinaleSe med på DR2 søndag.
Fællesnævneren for de fire semifinalister i Champions League er nemlig, at de alle har vundet det nationale mesterskab i deres respektive lande.
Og det hænger faktisk sammen med, at de nu er blandt de sidste fire, der kæmper om det prestigefyldte Champions League-trofæ.
Læs også:VERDENS BEDSTE DANSKERE Mikkel Hansen smidt ud i vildt Champions League-dramaDet forklarer Thomas Ladegaard, der er forfatter til bogen ’Håndboldens legender’, og som har fulgt håndboldsporten tæt i mange år.
- Det er fire hold, som spiller i en liga, hvor de kun møder modstand et par gange i løbet af et år.
De har haft mulighed for at spare spillerne og har derfor kunnet satse meget intenst på Champions League, siger han.
- Det er dem, som har fået formen til at toppe sidst på sæsonen og derfor også har præsteret så godt, at de er blandt de sidste fire.
Flere europæiske topklubberToppen af europæisk håndbold er blevet meget jævnbyrdig de seneste år, fortæller Thomas Ladegaard.
Derfor spiller det ind, når nogle hold kan vade igennem kampe i deres nationale liga, mens andre må kæmpe hårdt for hvert eneste point.
- Det er meget tydeligt, at dem, der kommer langt i Champions League, er dem, der spiller færre hårde kampe på et år, siger Thomas Ladegaard.
Mikkel Hansen og Paris Saint-Germain røg ud i kvartfinalen i Champions League.
Den franske liga regnes for at være en af de stærkeste ligaer i verden.
Det kan være forklaringen på, hvorfor der hverken er tyske eller franske hold med i Final4.
De tyske og franske hold har netop nogle af de stærkeste ligaer i verden med mange hårde kampe i løbet af sæsonen.
Derfor mangler de ressourcer til at præstere, når det gælder så stærk en turnering som Champions League.
Don’t play the playersI starten af april gik flere af verdens bedste håndboldspillere, heriblandt Mikkel Hansen, sammen i et åbent brev til det internationale håndboldforbund.
IHF, og det europæiske håndboldforbund, EHF, for at sætte fokus på spillernes helbred.
I det åbne brev kritiserer spillerne det hårde kampprogram, der på en enkelt sæson både kan indeholde kampe i ligaen, kampe ved slutrunder og i Champions League.
Det hårde kampprogram får flere spillere til at overveje at skifte liga, forklarer Thomas Ladegaard.
- Nu ser man, at der er mange, der søger væk, særligt fra Bundesligaen, fordi det simpelthen er for hårdt, siger han.
Læs også:Endnu en dansk landsholdsprofil rykker til Ungarn: 'Vil have mere tid til familien'Til sommer skifter den danske landsholdsprofil Rasmus Lauge til ungarske Veszprem, som er i semifinalen i dette års Champions League.
Rasmus Lauge har haft to alvorlige skader i sin tid i Bundesligaen.
Til sommer skifter han til Veszprem, fordi belastningen i den ungarske liga er væsentligt mindre.
Han begrunder skiftet med, at hans krop simpelthen ikke kan holde til det hårde kampprogram i Bundesligaen, og Veszprem derfor er perfekt for ham, fordi der er meget mindre modstand i den ungarske liga.
Og det er en fornuftig idé, mener Thomas Ladegaard.
- Hvis en spiller kan få det samme i løn i Veszprem som i Bundesligaen, og det samtidig kan forlænge spillerens karriere i to eller tre år, så tror jeg da, at mange tænker: ”Jeg kan stadig spille på absolut højeste niveau, og jeg kan forlænge min karriere.
”FacebookTwitterKopier linkEmner:Rasmus Lauge (håndboldspiller)|Håndbold|Ungarn|FC Barcelona|European Handball Federation




https://www.dr.dk/sporten/haandbold/championsleague/mikkel-hansen-goer-det-igen-udtaget-til-all-star-holdet-i

ChampionsleagueMikkel Hansen gør det igen: Udtaget til All Star-holdet i Champions LeagueKun sæsonens allerstørste profiler er en del af det præstigefyldte hold.
Mikkel Hansen er en del af årets All Star-team.
Et hold, som EHF sammensætter efter hver sæson.
Af Anne Hedegaard Petersen31.
maj 2019 kl.
12.
49Bemærk: artiklen er mere end 30 dage gammelLæs opMikkel Hansen og Paris Saint Germain er ikke en del af Final4-stævnet, der er i weekenden afholdes i Köln.
Den danske håndboldstjerne bliver dog alligevel hædret for sine præstioner på håndboldbanen sæsonen igennem.
Final4 i KölnLørdag 1.
juniKl.
15.
15: Veszprem - Vive KielceKl.
18.
00: Barcelona - HC VardarSøndag 2.
juniKl.
15.
15: BronzekampKl.
18.
00: FinaleSe med på DR2 søndag.
Fredag satte det europæiske håndboldforbund, EHF, navne på de spillere, som udgør årets All Star-team, og her er Mikkel Hansen blandt.
Læs også:Her er VM’s All Star-hold – Mikkel Hansen kåret til turneringens bedsteDet er langt fra første gang, at Mikkel Hansen havner på et All Star-hold, efter en sæson eller slutrunde, og senest blev han i marts kåret til verdens bedste håndboldspiller for tredje gang i karrieren.
Årets All Star-hold er præget af spillere fra den makedonske storklub HC Vardar.
Her er fire spillere repræsenteret, og også årets træner er derfra.
All Star-holdet i Champions League 2018/2019Målmand: Dejan Milosavljev (Serbien) – HC VardarVenstre fløj: Timur Dibirov (Rusland) – HC VardarVenstre back: Mikkel Hansen (Danmark) – Paris Saint-Germain HBPlaymaker: Kentin Mahe (Frankrig) – Telekom Veszprém HCHøjre back: Dainis Kristopans (Letland) – HC VardarHøjre fløj: Ivan Cupic (Kroatien) – HC VardarStegspiller: Julen Aguinagalde (Spanien) – PGE Vive KielceForsvarsspiller: Blaz Blagotinsek (Slovenien) - Telekom Veszprém HCUnge spiller: Ludovic Fabregas (Frankrig) - Barça LassaTræner: Robert Garcia Parrondo (Spanien) – HC VardarFranske Ludovic Fabregas er udtaget som årets 'Unge Spiller' på All Star-holdet.
Han deltager ved Final4-stævnet med sin spanske klub Barcelona.
FacebookTwitterKopier linkEmner:Paris Saint-Germain|European Handball Federation|Spanien|Håndbold|Mikkel Hansen (håndboldspiller)




https://www.dr.dk/nyheder/indland/cykelrytter-i-alvorlig-tilstand-efter-pakorsel-i-odder

IndlandCykelrytter i alvorlig tilstand efter påkørsel i OdderEn ung mand blev her til formiddag ramt af en bil under cykelløbet Tour de Himmelfart.
Østjyllands Politi fortæller, at den unge mand blev påkørt i forbindelse med en enkeltstart under cykelløbet, hvor en bilist af ukendte årsager var kommet forbi afspærringerne.
Af Ritzau og Emma Lichscheidt31.
maj 2019 kl.
11.
01Bemærk: artiklen er mere end 30 dage gammelLæs opPoliti og ambulance er fredag formiddag til stede ved en alvorlig trafikulykke i Odder.
En ung mand er under en enkeltstart blevet kørt ned af en bilist.
Det fortæller Jakob Christiansen, pressemedarbejder ved Østjyllands Politi.
- Der er tale om en ung mand, der er kommet alvorligt til skade.
- Han bliver påkørt i forbindelse med en enkeltstart under cykelløbet, hvor bilisten af ukendte årsager er kommet forbi afspærringerne, siger han.
Politiet oplyser på Twitter, at manden er 18 år gammel.
Manden er kørt til behandling på hospitalet, og hans tilstand betegnes som alvorlig.
Cykelløb for ni- til 18-årigeDet var en 27-årig kvinde, som sad bag rattet i bilen, da manden blev påkørt.
Odder Kommune oplyser på sin hjemmeside om cykelløbet Tour de Himmelfart, som afholdes fra 30.
maj til 1.
juni.
Det er ifølge kommunen et af Europas største cykelløb for drenge og piger i alderen 9-18 år.
Der var ventet omkring 750 deltagere fra forskellige lande.
Østjyllands Politi opfordrer trafikanter til at køre ad andre veje end Ballevej, mens der fredag formiddag arbejdes på ulykkesstedet.
Ifølge arrangørerne af cykelløbet aflyses tredje etape af cykelløbet på grund af ulykken, men de oplyser på Twitter, at fjerde etape afvikles som planlagt med start klokken 16.
FacebookTwitterKopier linkEmner:Twitter|Cykelsport|Østjyllands Politi|Trafikulykker|Odder




https://www.dr.dk/nyheder/udland/overlevende-beskriver-raedselsscene-da-turbaad-sank-paa-donau

UdlandOverlevende beskriver rædselsscene, da turbåd sank på Donau Ungarns regeringsleder lover en grundig undersøgelse af kollision.
Politiet frigav i går videoer af ulykken.
Af Jakob Busk Olsen31.
maj 2019 kl.
11.
05Bemærk: artiklen er mere end 30 dage gammelLæs op- Jeg så det store cruiseskib komme nærmere, men jeg havde aldrig forestillet mig, at det ville ramme vores båd.
Sådan beskriver en 31-årig sydkoreansk kvinde med efternavnet Jeong øjeblikket, før et flodcruiseskib ramte en langt mindre turbåd på Donau-floden onsdag aften.
Kvinden er en af de syv personer, som overlevede ulykken.
Syv sydkoreanske turister er foreløbig fundet døde, mens 21 personer - 19 sydkoreanere og to besætningsmedlemmer fra Ungarn - er meldt savnet.
Se de to skibe, som var involveret i ulykken: Havfruen er 26 meter lang og har plads til 45 turister.
 Viking Sigyn er 135 meter lang og 12 meter bred.
1 / 2Havfruen er 26 meter lang og har plads til 45 turister.
1 / 2Viking Sigyn er 135 meter lang og 12 meter bred.
2 / 2Sank på syv sekunderTurbåden var få meter fra afslutningen på en timelang rundtur på Donau, da kollisionen skete.
Skibet "Havfruen" sank ifølge politiet i Ungarn på bare syv sekunder.
Jeong fortæller nyhedsbureauet Yonhab, at hun og andre blev kastet ud i det kolde vand på grund af kraften fra sammenstødet.
Hun siger, at hun greb fat i redningsbåd, som drev forbi.
Herfra reddede hun en medpassager ved at kaste et reb til hende.
Læs også:Turbåd sank på syv sekunder i Budapest - leder efter lig i SerbienFra kanten af redningsbåden kunne de to kvinder magtesløse se til, mens deres medpassagerer kæmpede for at holde hovederne over vand i den kraftige strøm.
- Folk faldt ned i floden i mørket og råbte "hjælp mig!
", mens de sprællede i vandet.
Men jeg kunne ikke gøre noget for dem, græder Jeong.
Sydkoreas udenrigsminister, Kang Kyung-wha (i midten), besøgte i dag ulykkesstedet.
Orban lover undersøgelseUngarns regeringsleder Viktor Orban har i dag lovet en grundig undersøgelse af ulykken.
- Der er sket en ulykke, hvor passagererne næsten ikke havde nogen mulighed for at overleve, siger Orban til ungarsk statsradio.
Myndighederne har tidligere udtalt at episoden efterforskes som en kriminel handling.
Sent torsdag blev det meldt ud, at kaptajnen fra det norskejede cruiseskib Viking Sigyn" var i politiets varetægt.
Den 64-årige ukrainske kaptajn er mistænkt for "handlinger, som ledte til ulykken", oplyser Reuters.
Donau-floden oplever i øjeblikket forhøjede vandstande og kraftig strøm som følge af voldsom nedbør de seneste dage.
De usædvanlige forhold besværliggør indsatsen for at finde de 21 personer, som stadig savnes.
FacebookTwitterKopier linkEmner:Viktor Orbán (politiker)|Ungarn|Ulykker|Turisme




https://www.dr.dk/sporten/fodbold/championsleague/skuffelsen-sidder-stadig-dybt-i-lasse-schone-jeg-kommer-ikke-til-se

Champions LeagueSkuffelsen sidder stadig dybt i Lasse Schöne: 'Jeg kommer ikke til at se den CL-finale'Få sekunder skilte Lasse Schöne fra at være ugens danske hovedperson i fodboldens verden.
Lasse Schöne trøster en holdkammerat, efter de med Ajax røg ud af Champions League i semifinalen til Tottenham.
Af Andreas Kraul31.
maj 2019 kl.
09.
26Bemærk: artiklen er mere end 30 dage gammelLæs opOmkring 350 millioner mennesker verden over kommer forventeligt til at bruge lørdag aften på at se årets finale i fodboldens Champions League mellem Tottenham og Liverpool.
Danske Lasse Schöne er ikke en af dem.
Læs også:Christian Eriksen skal spille Champions League-finale med Tottenham- Hvis jeg skal være helt ærlig, så gider jeg ikke sidde og se den, siger den danske landsholdsspiller, der med hollandske Ajax fra Amsterdam var så tæt på som nærmest muligt selv at skulle have optrådt i finalen på Wanda Metropolitano Stadion i Madrid.
- Det er da dejligt, at vi har noget dansk blod i finalen, og jeg ønsker selvfølgelig al muligt held og lykke til Christian.
Lasse Schöne, Ajax AmsterdamEn scoring i sjette minuts tillægstid af returkampen på Johan Cruyff Arena i Amsterdam sendte Tottenham i finalen, efter at Ajax ellers både havde vundet det første semifinalemøde i London med 1-0 samt ført 2-0 ved pausen i hjemmekampen.
'Vi var det bedste hold'Tættere på en Champions League-finale kommer hverken Schöne eller langt hovedparten af hans holdkammerater næppe igen.
- Nu har vi efterfølgende vundet det hollandske mesterskab, så det har gjort det lidt nemmere, men selvfølgelig gør det stadig ondt.
Også på grund af måden, det skete på – i allersidste sekund, hvor jeg egentlig synes, vi var det bedste hold over to kampe.
Sådan er fodbold selvfølgelig, men nej – jeg sætter mig ikke ned lørdag aften og ser den finale.
Landsholdskammerater- ne Christian Eriksen og Lasse Schöne i direkte duel i CL-semifinalen mellem Ajax Amsterdam og Tottenham.
I stedet for Lasse Schöne, og måske hans danske holdkammerater i skikkelse af Kasper Dolberg og Rasmus Nissen, bliver det nu Christian Eriksen, der højest sandsynligt bliver den første dansker i en CL-finale, siden Daniel Agger i 2007 tabte finalen med Liverpool til AC Milan i Athen.
- Det er da dejligt, at vi har noget dansk blod i finalen, og jeg ønsker selvfølgelig al muligt held og lykke til Christian.
De er oppe mod et godt hold i Liverpool, men jeg vil da håbe for ham, at Tottenham tager pokalen, lyder det fra Lasse Schöne, der med Ajax i denne sæson vandt ikke bare mesterskab, men også pokalen i Holland.
Læs også:Eriksens drøm om CL-finale er gået i opfyldelse: ’Det plejer at være andre hold, man læser om’Hjemførslen af klubbens første ’the Double’ i 17 år er samtidig blevet fulgt op af en masse ros for holdets delvist nyskabende og inspirerende spillestil, og 33-årige Lasse Scöne har med deltagelse i over 50 kampe været en nøglefigur.
I den kommende uge runder han så sæsonen af med to landskampe for Danmark på hjemmebane mod Irland og Georgien.
Champions League-finalen i Madrid mellem Tottenham og Liverpool kommer han til gengæld ikke til at se.
Årets finale i Champions League kan ses på 3+ eller høres direkte i radioen i LIGA på P3, som sender kampen lørdag aften med optakt allerede fra 20.
00.
Der er kick off i Madrid 21.
00.
FacebookTwitterKopier linkEmner:Daniel Agger (fodboldspiller)|Johan Cruyff (fodboldtræner)|England|Tottenham Hotspur FC|Fodbold




https://www.dr.dk/nyheder/indland/7-myter-om-5g-som-florerer-paa-facebook-og-eksperternes-svar

Indland7 myter om 5G som florerer på Facebook - og eksperternes svarMange påstande om sundhedsfarer ved 5G spreder sig på sociale medier.
Her er eksperternes svar.
Af Katrine Baunkjær, Frederik Hugo Ledegaard, Anne Skjerning og Kasper Birk31.
maj 2019 kl.
08.
36 | opdateret 06.
juni 2019 kl.
17.
51Bemærk: artiklen er mere end 30 dage gammelLæs op5G kan bruges til at kontrollere menneskemængder og får fugle til at falde døde ned fra himlen.
Og de danske myndigheder og forskere, der skulle beskytte os mod sundhedsfarer, er købt af teleindustrien.
Det er nogle af de påstande, der bliver delt i flere store danske Facebookgrupper, der er modstandere af udrulningen af 5G i Danmark.
Vi har udvalgt syv påstande om 5G, der bliver delt af danskere på Facebook og bedt forskellige eksperter give et svar.
Flere eksperter anerkender folks bekymring overfor 5G.
- Det er naturligt, at man bliver bekymret, når der er noget, man ikke forstår, eller man ikke kender, siger Aslak Poulsen, forsker i Kræftens Bekæmpelse.
Men eksperterne opfordrer samtidig folk på de sociale medier til at undgå at sprede falske påstande og overdreven frygt.
- Det er jo virkelig med til at opildne til, at folk bliver vanvittigt nervøse, siger Gert Frølund, professor i antenne- og trådløs kommunikation.
5G øger mobilstrålingPåstand: Med udrulningen af 5G vil vi blive udsat for stråling, der er millioner af gange kraftigere end i dag.
Svar fra Gert Frølund: 'Millioner gange, det kan slet ikke lade sig gøre.
Vi kan slet ikke finde energi til at sende så meget, og der er slet ingen grund til det.
Det er egentlig bedre at have alle de her små lamper, der lyser jævnt over det hele end en meget kraftig pære, der skal lyse det hele op, som nogen kan bo tæt på.
'Sundhedsstyrelsen: 'Mobilmaster skal opsættes forholdsvis tæt for at få god forbindelse mellem mobilmaster og mobiltelefoner.
Når der er god forbindelse, reducerer både mobilmast og mobiltelefon derfor deres sendestyrke.
Den, som anvender mobiltelefonen, bliver således eksponeret for en lavere intensitet.
'Svar fra Lars Dittmann, professor i kommunikationssystemer ved DTU: 'Jo tættere du er på en mast, jo mindre stråling får du faktisk.
For den primære stråling, du får, er fra din telefon, og din telefon sender lige præcis tilstrækkeligt signalstyrke til, at masten kan forstå det.
'Svar fra Aslak Poulsen: 'Typisk er den største kilde til eksponering din egen mobiltelefon.
Og jo bedre signal du har, jo mindre eksponering har du faktisk.
Så på den måde kan man sige, at muligvis giver det faktisk mindre eksponering, i hvert fald mindre høj eksponering, når du har mange antenner, så du har bedre dækning.
'5G medfører en øget risiko for kræftPåstand: Udrulningen af 5G vil medføre en øget risiko for kræft.
Svar fra Aslak Poulsen: 'Den eksisterende teknologi, 3G-antenner og 4G-antenner, er ikke bevist helbredsskadelig.
Der kan godt være enkeltstudier, der finder en sammenhæng, men hvis man laver en samlet vurdering af den eksisterende litteratur, så ser det ikke ud til, at der er noget, altså nogen helbredseffekt f.
eks.
i forhold til cancer.
”Svar fra Christoffer Johansen, ph.
d.
, overlæge på Rigshospitalet og tidligere forskningsleder i Kræftens Bekæmpelse: 'Når vi får at vide, at der kommer 5G, så har vi faktisk ikke data på, hvordan de her nye antenner og telefoner bliver.
Men vi har ikke nogen evidens fra 2G, 3G eller 4G, der viser, at normal anvendelse af mobiltelefoner medfører en øget risiko for sygdom.
Vi har haft mobiltelefoner i 25 år, snart 30.
Og vi kan ikke se på de store sygdomme, f.
eks.
kræft, at der skulle være en sammenhæng med brug af mobiltelefon.
'Der mangler beviser for, at 5G er ufarligtPåstand: Der mangler klare beviser for, at der ikke er en sammenhæng mellem 5G-stråling og en lang række sygdomme.
Svar fra Gert Frølund: 'Der findes ikke beviser.
Man laver en antagelse og siger 'jeg tror, man får kræft i øregangene hvis.
.
.
' så laver man en undersøgelse efter de rigtige forskningsmæssige retningslinjer.
Og hvis man finder en sammenhæng, er det med en sandsynlighed.
'Svar fra Lars Dittmann: 'Nogen siger, at vi skal være 100 procent sikre på, at 5G ikke er skadeligt, før vi begynder at udrulle det.
Men det kan man ikke.
Forskningen kan aldrig nogensinde bevise, at noget ikke er skadeligt.
Du kan godt bevise, at noget er skadeligt ved at lave et eksperiment.
Men hvis alle de eksperimenter, man har lavet indtil nu, har vist, at noget ikke er skadeligt, har man stadig ikke 100 procent bevist det.
For der kan altid komme et nyt eksperiment.
'Sundhedsstyrelsen ser bort fra international forskningPåstand: Sundhedsstyrelsen ser bort fra international forskning, når de vurderer sundhedsrisici i forbindelse med 5G.
Sundhedsstyrelsen: 'Sundhedsstyrelsen foretager ikke selv studier, målinger eller forskning (.
.
.
).
Vi følger derfor resultaterne af international forskning samt anbefalinger sat af WHO og EU.
'Svar fra Gert Frølund: 'Sundhedsstyrelsen kigger netop på den samlede forskning.
Så det passer simpelthen ikke.
'Svar fra Christoffer Johansen: 'Hele Sundhedsstyrelsen bygger på international forskning, så den påstand har intet på sig.
Alle artikler, der findes i peer-reviewed tidsskrifter, indgår i dokumentationen fra WHO, som indgår i vurderingen hos styrelsen.
'5G kan bruges til crowd controlPåstand: 5G kan bruges til at styre menneskemængder ved at skrue op for frekvensen, så mennesker i nærheden vil føle, at deres hud brænder.
Svar fra Gert Frølund: 'Man kan godt få en følelse på huden, som om det brænder, hvis man skruer nok op.
Men så skal man skrue vanvittigt meget op, og der er ingen master, der kan skrues helt derop.
Det kan systemerne ikke.
'Svar fra Lars Dittmann: 'Det kan simpelthen ikke lade sig gøre.
Antennerne ville smelte.
'5G skyld i massedød blandt fuglePåstand: Som følge af en prøvetestning af 5G i den hollandske by Haag døde hundredvis af fugle i en nærliggende park i oktober.
Faktatjek fra TjekDet: Historien er falsk.
Det er rigtigt, at der døde flere hundrede fugle i Haag i slutningen af oktober, men ifølge en pressemedarbejder ved Haags byråd blev der ikke foretaget 5G-tests i de dage.
Danske forskere afviser desuden, at 5G-testene har medført fuglenes død.
De er muligvis døde af at have spist giftstoffer fra takstræ.
- Hvis 5G skulle slå fugle ihjel, så burde 3G og 4G også have gjort det.
Og de teknologier har jo været udrullet i mange år efterhånden, siger Lars Dittmann til TjekDet.
Det amerikanske fact-check medie Snopes afkræfter ligeledes, at 5G skulle være skyld i de hollandske fugles død.
Forskere er købt af industrienPåstand: Det meste forskning på området, herunder flere eksperter i denne artikel, anklages for at være sponsoreret af teleindustrien og påvirket af lobbyvirksomheder.
Svar fra Christoffer Johansen: 'Vi er ikke købt af industrien i Danmark, fordi vi har et transparent system.
Alle har været inviteret til at se vores økonomi og vores rådata.
Og det er det, der skal til for at andre kan analysere datasættet igen og se, om de fandt de samme ting.
Jeg holder fast i at fremlægge de data, vi har, og argumentere for, hvad de data viser.
Så må den enkelte borger vurdere det.
Jeg håber bare, at der hersker en høj grad af fornuft, og det gør der.
Danmark, Finland, Norge og Sverige er de lande i verden, der har den højeste forståelse hos borgerne om, hvad der er fake news, og hvad der ikke er.
'Svar fra Gert Frølund: 'Jeg har ikke lavet noget forskning omkring de sundhedsmæssige aspekter, hvor pengene er kommet fra industrien.
Der har kun været industripenge ind over den tekniske forskning, hvor vi har undersøgt, hvordan vi laver bedre antenner, master og systemer.
'FacebookTwitterKopier linkEmner:Sundhedsstyrelsen|Videnskab|Kræft|WHO|Haag




https://www.dr.dk/nyheder/indland/britta-nielsen-risikerer-op-til-12-aars-faengsel-millionsvindel

Millionsvindel i SocialstyrelsenSe temaIndlandBritta Nielsen risikerer op til 12 års fængsel for millionsvindelAnklagemyndigheden vil sprænge strafferammen for bedrageri ifølge anklageskrift.
Den tidligere medarbejder i Socialstyrelsen Britta Nielsen ses her i retten i Sydafrika, inden hun blev udleveret til Danmark.
Hun var på flugt i halvanden måned, inden hun blev anholdt.
Af Louise Dalsgaard31.
maj 2019 kl.
10.
06 | opdateret 31.
maj 2019 kl.
10.
48Bemærk: artiklen er mere end 30 dage gammelLæs opDet kan normalt koste op til otte års fængsel, når man svindler sig til store pengebeløb.
Men for Britta Nielsen, der er tiltalt for at have bedraget sig til knap 117 millioner fra sit arbejde i Socialstyrelsen, kan straffen blive endnu højere.
Det fremgår af anklageskriftet mod den nu 65-årige kvinde, som netop er blevet frigivet.
Anklagemyndigheden mener nemlig, at man kan bruge en paragraf i straffeloven, der i særligt grove tilfælde kan øge strafferammen med yderligere 50 procent.
Dermed risikerer Britta Nielsen ikke bare otte års fængsel, men op til hele 12 års fængsel.
Britta Nielsen har ifølge tiltalen overført 116.
915.
658 kroner til sig selv i alt.
De fleste af overførslerne - 298 i alt - er sket i perioden juli 1997 til januar 2018, hvor hun i alt har overført 115.
166.
628 kroner.
Straffelovens § 88Britta Nielsen er tiltalt efter straffelovens § 88.
Her lyder det, at:Under særdeles skærpende omstændigheder kan straffen overstige den højeste for nogen af lovovertrædelserne foreskrevne straf med indtil det halve.
Det vil sige, der kan lægges 50 procent oven i straffen.
Er man derfor sigtet for groft bedrageri, hvor strafferammen er 8 års fængsel, kan straffen stige op til 12 års fængsel.
Forfalskede revisors underskriftAf anklageskriftet fremgår det, at Britta Nielsen udover bedrageri også er tiltalt for dokumentfalsk, fordi hun i oktober 2014 sendte et tilskudsdokument videre til en medarbejder i Socialministeriet, som var forfalsket.
Dokumentet stod nemlig som underskrevet af en revisor fra revisionsselskabet PwC, selvom det ikke var ham, der havde skrevet under.
Ifølge tiltalen handlede det om tilskud til et projekt med navnet "SAMkbhvn".
Det er uvist, om dette projekt er et af de fiktive projekter, som Britta Nielsen ifølge anklagerne har oprettet for at kunne overføre penge til sig selv.
Læs også:Ny rapport konkluderer: Sådan kunne Britta Nielsen svindle for 120 millioner kroner i 25 årStørste overførsel var 3,78 millionerBritta Nielsen var ansat i det offentlige i mere end 40 år og varetog tilskudsmidler blandt andet under Socialstyrelsen, og det er altså nogle af de midler, som hun ifølge tiltalen har fået udbytte af.
I anklageskriftet fremgår alle de overførsler, som Britta Nielsen formodes at have lavet til sig selv.
Et overblik over alle overførslerne fylder tilsammen syv sider i et bilag til anklageskriftet.
Selve anklageskriftet fylder seks sider.
Den 20.
januar 2016 skal hun for eksempel have overført hele 3,7 millioner til sig selv.
Det er det højeste enkeltstående beløb, hun er tiltalt for at have overført.
Samme dag har hun også overført 18.
754 kroner, hvilket er den mindste ud af de i alt 298 overførsler i perioden på 21 år.
Langt størstedelen af overførslerne er gået til forskellige konti i Danske Bank.
Kun én overførsel er gået til en konto i Nordea, fremgår det af anklageskriftets bilag.
SØIK kræver som en del af den kommende retssag mere end 113 millioner kroner konfiskeret.
Samtidig lyder det i anklageskriftet, at SØIK vil have en række genstande, biler og pengebeløb konfiskeret fra blandt andet Britta Nielsens børn.
Børnene fortsat sigtedeBritta Nielsen er netop fyldt 65 år og har siddet varetægtsfængslet, siden hun blev anholdt i Sydafrika den 5.
november sidste år.
Her havde hun været på flugt i seks uger.
Også hendes søn, Jimmy Hayat, har siddet varetægtsfængslet i over et halvt år.
Han er sigtet for at have modtaget udbytte fra svindlen, altså groft hæleri.
Britta Nielsens svigersøn og to døtre er også sigtet for groft hæleri.
I et langt interview fortalte døtrene i november, at de troede familiens penge kom fra opsparing, arv og livsforsikring efter faderens død.
Anklagemyndigheden efterforsker stadig sagerne i forhold til familiemedlemmerne, der alle nægter sig skyldige.
Det er uvist, hvordan Britta Nielsen forholder sig til tiltalen, da det har været umuligt for DR Nyheder at få en kommentar fra hendes advokat, Nima Nabipour.
Det er ikke besluttet, hvornår sagen mod Britta Nielsen kommer for retten.
Britta Nielsen besøgte venner i Sydafrika, mens hun i seks uger var på flugt fra myndighederne.
Vennerne er i dag meget chokerede:FacebookTwitterKopier linkEmner:Kriminalitet|Anklagemyndigheden|Økonomisk kriminalitet|Bagmandspolitiet|Sydafrika




https://www.dr.dk/nyheder/udland/filippinerne-siger-baaaaaaaaa-bye-til-1500-ton-canadisk-affald

UdlandFilippinerne siger ’Baaaaaaaaa bye’ til 1.
500 ton canadisk affaldCanada har efter mange år indvilget i at tage imod det ulovlige skrald, der var sendt til Filippinerne.
Af Mark Lindved Norup31.
maj 2019 kl.
10.
57Bemærk: artiklen er mere end 30 dage gammelLæs opEn diplomatisk skraldekrise mellem Filippinerne og Canada har i seks år ulmet mellem de to lande, men nu får den formentlig skrevet et afsluttende kapitel.
Den asiatiske nation har gjort alvor af sin trussel om at sende 1.
500 ton ulovligt affald tilbage til Canada, skriver The Guardian.
Affaldet, der har stået i containere i filippinsk havn siden 2013 og 2014, er blevet lastet på et skib, der nu har indledt 20 dages sejlads med kurs mod Canada.
Skibet fik en jublende afskedssalut med fra udenrigsminister Teodoro Locsin på Twitter.
- Baaaaaaaaa bye, som vi siger, lød hans tweet, der var akkompagneret af et billede af containerskibet på vej væk.
Canada har endelig accepteretTvisten mellem de to lande er taget til i den senere tid, fordi canadierne i mange år ignorerede det filippinske krav om at tage affaldet tilbage.
Det ankom til landet betegnet som genbrugsplastik, men det viste sig at være elektrisk affald og rådnende husholdningsaffald.
Efter mange års stilhed og forsøg på at ignorere problemet har den canadiske regering tilsyneladende taget ansvaret for miseren på sig, og man er forberedt på at modtage affaldet, lyder det nu.
- Vi er forpligtede over for Filippinerne, og vi samarbejder tæt sammen, sagde Canadas miljøminister, Catherine McKenna, ifølge Reuters i går.
Filippinske toldere inspicerer containerne med skrald, der nu er sendt tilbage til Canada.
Fra filippinsk side har man ytret kravet om at sende affaldet tilbage ved flere lejligheder siden 2014, men uden at det har affødt en reaktion.
Det fik den filippinske præsident, Rodrigo Duterte, til at blande sig, og han truede med at slæbe affaldet til Nordamerika og hælde det ud i canadisk farvand.
Vil ikke behandles som skraldEfterfølgende hjemkaldte han sine diplomater fra Canada i protest, fordi en deadline sat til den 15.
maj blev overskredet.
Filippinerne er en uafhængig, suveræn nation, der ikke skal behandles som skrald af udenlandske nationer.
Talsmand for Filippinernes præsident, Rodrigo Duterte.
Canada tilbød til sidst selv at hente affaldet inden udgangen af juni, men det var ikke godt nok for den filippinske regering, der insisterede på selv at arrangere udskibningen af affaldet og få det afsted hurtigst muligt.
- Filippinerne er en uafhængig, suveræn nation, der ikke skal behandles som skrald af udenlandske nationer, lød det fra en af præsidentens talsmænd.
Også Malaysia har kritiseret vestlige og rigere asiatiske landes praksis med at sende affald, der ikke kan genbruges, til fattigere lande i Sydøstasien, og har svoret at ville sende mere end 3.
000 ton tilbage til lande som Belgien, Tyskland, Spanien og USA.
Malaysia blev sidste år verdens primære destination for plastikaffald, efter at Kina sagde nej til at importere mere.
Som konsekvens af sagen har Canada ændret reglerne, så eksportfirmaer fremover skal søge om tilladelse, hvis der er tale om affald, som enten Canada eller modtagerlandet anser for at være farligt, skriver det canadiske medie ctv.
com.
FacebookTwitterKopier linkEmner:Canada|Filippinerne|Rodrigo Duterte (politiker)|Affald|Twitter




https://www.dr.dk/nyheder/politik/folketingsvalg/naar-boernehaven-lukker-og-bussen-forsvinder-5-steder-hvor-borgerne

Hvordan går det med velfærden?
Se temaFolketingsvalgNår børnehaven lukker, og bussen forsvinder: 5 steder, hvor borgerne tager sagen i egen håndDer er stor forskel på, hvor stærke lokalsamfundene er, og det kan give en geografisk skævhed, siger ekspert.
Af Malene Koops Grønborg31.
maj 2019 kl.
09.
07Bemærk: artiklen er mere end 30 dage gammelLæs opSkolen er lukket, børnehaven er lukket, og busserne kører ikke længere.
Det er virkeligheden rundt omkring i Danmark, og særligt i landets land- og yderkommuner.
Og det får i stigende grad borgerne i netop de områder til at tage sagen i egen hånd.
Det, man nok skal holde øje med er, om de frivillige kræfter tager over af nød, fordi det offentlige bare trækker sig mere og mere.
Klaus Levinsen, lektor og ph.
d.
, SDUFlere steder rundt omkring i landet har borgerne selv fået stablet en friskole på benene, efter at folkeskolen er lukket, ligesom der er frivillige, der agerer chauffører for folk, der ikke har mulighed for offentlig transport længere.
Og i nogle byer drives det lokale bibliotek udelukkende af frivillige kræfter.
- Det, man nok skal holde øje med, er, om de frivillige kræfter tager over af nød, fordi det offentlige bare trækker sig mere og mere, siger Klaus Levinsen, der er lektor og ph.
d.
ved Institut for Sociologi, Miljø- og Erhvervsøkonomi på Syddansk Universitet (SDU).
Her kan du se fem forskellige eksempler fra hele landet, hvor borgerne har taget sagen i egen hånd.
Friplejehjem erstattede det kommunale plejehjemStauning Friplejehjem har netop holdt 10 års jubilæum.
Plejehjemmet åbnede, efter at Ringkøbing-Skjern Kommune lukkede det kommunale plejehjem i 2007.
- Lokalerne stod tomme i nogle år, og efter plejehjemmet var lukket, kom interessen for at starte noget op selv.
Vi vil helst være fri for de mørke vinduer, der kommer, når noget lukker, siger Kjeld L.
Andresen, der er bestyrelsesformand for Stauning Friplejehjem, hvor i dag altid er nogle på venteliste til at få fingrene i en af de 13 pladser.
Frivillige driver biblioteketDer er knap 20 frivillige, der arbejder på Vorbasse Bibliotek i dag, og der er to mand på vagt fire dage om ugen.
- Det er så vigtigt, at vi bevarer biblioteket her i byen, siger frivilligkoordinator Inger Donslund.
Da Billund Kommune i 2010 skulle spare nogle penge, blev biblioteket i Vorbasse udpeget til at skulle lukke året efter.
Men det var en gruppe frivillige fra området ikke enige i, og sammen med kommunen blev man enige om, at biblioteket skulle laves til et selvbetjent bibliotek.
- Det er utrolig vigtigt, at vi holder liv i sådan et bibliotek.
Vores bibliotek ligger i fritidscentret sammen med svømmehal og idrætshaller, og det er frygteligt, hvis det skulle lukke.
Det bliver brugt af så mange i byen som samlingssted for familier, og det er vigtigt, vi bliver ved med at have det, siger Inger Donslund, der er frivilligkoordinator på Vorbasse Bibliotek.
Forældre gik sammen om en privat institutionI dag går der omkring 40 børn i Børnehytten Kettinge Gl.
Savværk.
Da man i 2010 opdagede skimmelsvamp i den lokale daginstitution i Kettinge i Guldborgsund Kommune på Lolland, gik der ikke engang et år, før kommunen besluttede sig for at lukke institutionen, fordi det ville være for dyrt at renovere lokalerne.
Det fik nogle forældre i byen til at gå i gang med arbejdet med at starte en privat daginstitution.
I september 2011 åbnede den private vuggestue og børnehave Børnehytten Kettinge Gl.
Savværk, hvor der i dag går omkring 40 børn.
- For mig handler det rigtig meget om byen.
Hvis man lukker daginstitutionen, så lukker man også byen - groft sagt.
Det vil i hvert fald gøre det sværere at få børnefamilier til byen og sværere at få gang i samfundet her.
En ting er, at børnene skal flytte sig for at komme i skole, men hvis daginstitutionen også lukker, så ved jeg ikke, hvad der vil ske.
Det er vigtigt for nærområdet, siger Mia Frederiksen, der var en af initiativtagerne til den private daginstitution.
Friskole erstattede folkeskolenI 2010 blev det besluttet, at Jejsing Skole i Tønder Kommune skulle nedlægges.
I 2011 blev de sidste elever sendt hjem på sommerferie, og skolen var dermed definitivt lukket som kommunal skole.
Det fik nogle lokale familier til at gå sammen om at åbne en skole, og i 2012 blev den nye Jejsing Friskole en realitet.
Skolen huser i dag 53 elever fra 0.
til 9.
klasse.
Læs også:Flere og flere vælger privat- og friskoler: Se udviklingen i din kommune her- Det har alverden til betydning, at man åbner sådan en friskole, hvis folkeskolen lukker.
Her er byens puls, et mødested, et sted, hvor der er liv.
Det har så meget at sige, at der er det her mødested i en by, siger Lotte Sinning, der er bestyrelsesformand for Jejsing Friskole og en af initiativtagerne til at åbne skolen.
Borgerne oprettede en fælles busAllan Capion er en af de mange chauffører, der frivilligt kører borgere til og fra Jungshoved i delebussen, som byen har valgt at døbe 'Frøen'.
Bussen bliver også brugt til at køre borgere ind for at stemme til både det netop overståede Europaparlamentsvalg samt det kommende folketingsvalg.
I Jungshoved, som er en del af Vordingborg Kommune, gik borgerne i 2017 sammen om en delebus til byens borgere, da der ikke var nogen offentlige busser, men en Flextrafik-ordning, der kostede 24 kroner for en tur til nærmeste indkøbsmulighed.
Jungshoved Lokalråd tog kontakt til kommunen, der gik med til en prøveperiode på tre måneder, hvor kommunen lejede en bus, som frivillige så skulle stå for.
- Det er en kæmpe succes i dag.
I dag har vi 15-16 ture om dagen, og det koster fem kroner hver vej, hvor det i starten kostede 10 kroner hver vej.
Det lille overskud, vi får, afleverer vi til kommunen, når året er omme, og så kører det.
Det er win-win for både kommunen og beboerne i Jungshoved, siger Allan Capion fra Jungshoved Lokalråd.
Læs mere om ordningen her.
Ifølge lektor og ph.
d.
ved Institut for Sociologi, Miljø- og Erhvervsøkonomi på Syddansk Universitet (SDU), Klaus Levinsen, er der mange steder, hvor man fra kommunal side gerne ser, at borgerne tager ansvar.
Det er både en måde at spare penge på, men der kan også være en ideologisk tanke i det om at skabe et større fællesskab omkring nogle konkrete opgaver i lokalsamfundet.
Men det, at frivillige kræfter i højere grad tager over på flere områder, kan være med til at skabe ulighed i landet.
For der er stor forskel på, hvor stærke kræfter der er i en landsby, siger han.
- Nogle steder er der nogle meget ressourcestærke borgere, men andre lokalsamfund er ikke lige så godt begunstiget.
Og så er de jo ringere stillet, fordi de ikke har de samme ressourcer og muligheder.
Og det kan give en øget geografisk skævhed, og det er klart en ulempe ved det her, siger Klaus Levinsen.
FacebookTwitterKopier linkEmner:Biblioteker|Børnepasning|Kollektiv trafik|Vorbasse|Jylland




https://www.dr.dk/nyheder/indland/populaere-influencers-puster-til-5g-frygt-og-mistillid-til-systemet

IndlandPopulære influencers puster til 5G-frygt og mistillid til systemetEksperter opfordrer 5G-skeptikere til at have mere tillid til myndighederne.
Musiker Lars Muhl er en af de influencers, der er kritiske overfor 5G.
Men eksperter mener, at frygten er overdrevet.
 Scanpix)Af Frederik Hugo Ledegaard, Anne Skjerning, Katrine Baunkjær og Kasper Birk31.
maj 2019 kl.
08.
26Bemærk: artiklen er mere end 30 dage gammelLæs opFarerne ved den kommende generation af telekommunikation er så mange og store, at 5G bør være et politisk tema på niveau med klimaforandringerne.
Det mener flere markante 5G-skeptikere på Facebook med flere tusinde følgere.
Den ene er Lars Muhl, som er bedst kendt som sanger og ikke mindst komponisten bag 80’er-hittet Sjæl i Flammer sammen med Kasper Winding.
I dag er Lars Muhl også forfatter, mystiker og en populær profil på Facebook med over 15.
000 følgere.
Og han er alvorligt bekymret for udrulningen af den nye teknologi i Danmark, som Folketinget har givet grønt lys til i foråret.
- Man kan ikke med hundrede procent sikkerhed sige, at 5G ikke er skadeligt.
Spørgsmålet er: Skal denne tvivl komme borgernes helbred eller teleindustriens interesser til gode?
, spørger Lars Muhl i en mail til DR Nyheder.
Er regeringen ved at udsætte danskerne for livsfare?
En anden markant stemme i 5G-debatten på Facebook er en musiker, forfatter og cand.
mag.
ved navn Dan Johannesson.
Han har startet en Facebookside ved navn "5G stråling - Nej Tak," og lagt en række 5G-kritiske videoer på siden.
Specielt én video fra Dan Johannesson, med titlen “5G - Er Regeringen Ved At Udsætte Danskerne For Livsfare?
,” er blevet ekstremt populær.
Den er nemlig blevet set en kvart million gange.
I den video nævner Dan Johannesson blandt andet, at 5G både kan medføre flere fysiske og psykiske sygdomme i Danmark.
- Man udsætter samtlige danskere for livsfare, i det vi risikerer at udvikle meget alvorlige sygdomme allesammen.
Vi risikerer at få voldsomme psykologiske responser på det her; Depression, angst, selvmordsrater, siger Dan Johannesson i den populære video.
Angreb på myndigheder og eksperterLars Muhl og Dan Johannessons kritik af 5G handler ikke bare om, at teknologien kan være farlig.
Den går også på, hvorvidt vi kan stole på danske myndigheder og eksperter, når de siger, at forskningen samlet set ikke peger på en sammenhæng mellem 5G-stråling og forskellige sygdomme.
Lars Muhl er blandt andet ude med riven i forhold til Sundhedsstyrelsen og flere navngivne danske eksperter, fordi han mener, at de ikke forholder sig til international forskning på området.
- Selv i Sundhedsstyrelsen ser man åbenbart helt bort fra den udenlandske forskning, der også er på området.
Og det er måske, fordi man ikke mener, at det har nogen relevans.
I hvert fald så ligger beslutningen på skuldrene af to danske forskere, Gert Frølund Pedersen (professor ved Aalborg Universitet, red.
) og Christoffer Johansen (rådgiver for Sundhedsstyrelsen, red.
), siger Lars Muhl i en video om 5G, han har delt på Facebook.
Men Gert Frølund Pedersen, som er professor i trådløs kommunikation ved Aalborg Universitet, kalder Lars Muhls kritik for misforstået.
- Sundhedsstyrelsen kigger netop på den samlede internationale forskning.
Så det passer simpelthen ikke, siger Gert Frølund Pedersen til DR Nyheder.
Det samme siger Christoffer Johansen, som er ph.
d.
og overlæge på Rigshospitalet og Sundhedsstyrelsens faste sagkyndige rådgiver på området.
- Hele Sundhedsstyrelsen bygger på international forskning, siger Christoffer Johansen, som også har været forskningsleder hos Kræftens Bekæmpelse.
Sundhedsstyrelsen oplyser ligeledes, at de ikke selv foretager studier, målinger eller forskning om f.
eks.
5G, men at de følger resultaterne af international forskning samt anbefalinger sat af WHO og EU.
Flere master giver mere stråling - eller er det omvendt?
En af Dan Johannessons påstande om 5G er, at der kommer mange flere master, som vil udsende stråling, der er flere millioner gange kraftigere end i dag.
Fakta: De største danske 5G-kritiske sider på FacebookLars Muhl15,369 synes godt omJFK21 - Jorden Frihed Kundskab8,681 synes godt omDanjohannesson.
dk3,730 synes godt om5G Stråling - Nej Tak2,878 synes godt omStop 5G Danmark2,810 synes godt omTabt Tråd1,130 synes godt omVi Siger Nej til 5G i Danmark <32667 medlemmerTal er hentet fra Crowdtangle 30.
maj 2019- Det kommer til at betyde titusindvis, hvis ikke hundredtusindvis, af master overalt i Danmark, man er nødt til at opstille.
Fordi der bruges en meget aggressiv form for mikrobølgestråling til at få den her 5G-mobilteknologi op at stå, siger Dan Johannesson og fortsætter:- Hver eneste borger, dyr og plante i Danmark vil blive eksponeret for mikrobølgestråling, som den, der er i mikrobølgeovne og andre steder, som er flere millioner gange kraftigere end i dag, siger Dan Johannesson.
At 5G vil medføre flere master, er alle enige i.
Men Sundhedsstyrelsen mener til gengæld, at mange mobilmaster vil gøre sendestyrken og dermed strålingen mindre.
- Mobilmaster skal opsættes forholdsvis tæt for at få god forbindelse mellem mobilmaster og mobiltelefoner.
Når der er god forbindelse, reducerer både mobilmast og mobiltelefon derfor deres sendestyrke.
Den, som anvender mobiltelefonen, bliver således eksponeret for en lavere intensitet, skriver Sundhedsstyrelsen.
Gert Frølund Pedersen fra Aalborg Universitet mener også, at Dan Johannesson tager fejl.
- Millioner af gange kraftigere stråling, det kan slet ikke lade sig gøre.
Vi kan slet ikke finde energi til at sende så meget, og der er slet ingen grund til det, siger han.
Han bakker Sundhedsstyrelsen op i, at flere mobilmaster ikke skaber mere stråling.
- Det er egentlig bedre at have alle de her små lamper, der lyser jævnt over det hele end én meget kraftig pære, der skal lyse det hele op, som nogen kan bo tæt på, siger han.
Inhabile eksperterMen både Lars Muhl og Dan Johannesson fastholder, at de eksperter, DR bruger, er inhabile.
- Både Gert Frølund Pedersen og Christoffer Johansen har, eller har haft, tilknytning til teleindustrien.
Og deres udsagn må således ses som partsindlæg og ikke som uafhængige ekspertindlæg, skriver Dan Johannesson i en mail til DR Nyheder.
Både Lars Muhl og Dan Johannesson mener, at der er mere habile 5G-eksperter i udlandet, som pressen burde bruge.
Til gengæld siger de danske eksperter til DR, at de netop udtaler sig på baggrund af international forskning, og det samme gælder de danske myndigheder.
FacebookTwitterKopier linkEmner:Kasper Winding (musiker)|Sundhedsstyrelsen|Facebook|Videnskab|Telebranchen




https://www.dr.dk/nyheder/indland/weekenden-kan-byde-pa-arets-forste-sommerdag

IndlandWeekenden kan byde på årets første sommerdagTemperaturer på over 25 grader er en mulighed på søndag, lyder det fra DMI.
Lørdag er det officielt kalenderårets første sommerdag - vejret ventes også at blive mere sommerligt henover weekenden.
31.
maj 2019 kl.
07.
12Bemærk: artiklen er mere end 30 dage gammelLæs opDer er godt nyt til alle shortsentusiaster og sommerfans.
Danmark har nemlig kurs mod årets første sommerdag i denne weekend.
Det fortæller vagthavende meteorolog Lars Henriksen fra Danmarks Meteorologiske Institut, DMI.
- Vi nærmer os med hastige skridt varmere temperaturer, der kommer op sydfra.
Og på søndag er der gode chancer for, at vi kommer op over 25 grader, siger han.
Dermed er sommeren i ren vejrmæssig forstand skudt i gang.
Varmt vejr på vej nordpåTemperaturerne begynder allerede at stige lidt fredag til omkring 17 grader, og lørdag ender solrig omend med et tyndt skydække og temperaturer omkring 20 grader i det meste af landet.
Det er dog primært den sydlige del af landet, der får de høje temperaturer.
Den nordlige del og især Nordjylland bliver generelt koldere og kan få enkelte byger.
Ifølge Lars Henriksen er det varmt vejr fra kontinentet, der er på vej nordpå.
- I Nordtyskland viser prognoserne helt op til 28 grader nogle steder.
Det er den slags, der kommer vores vej.
De rette omstændighederMeteorologen understreger dog, at de rette omstændigheder skal være på plads, før sommertemperaturerne rigtigt slår igennem.
- Det kræver selvfølgelig en del solskin, men vores prognoser viser, at der bliver rigeligt af det, siger Lars Henriksen.
Den varme luft bliver i øjeblikket sendt nordpå blandt andet på grund af et højtryk øst for Danmark og et større lavtryksområde mod øst.
Ifølge Lars Henriksen giver det både de høje temperaturer i weekenden, men det kan også resultere i mere uforudsigeligt vejr i den kommende uge.
- Mellem de to kan der ske store udsving, så vejret bliver nok en kende ustadigt, når vi tager hul på næste uge.
Men det bliver generelt varmere fremover.
/ritzau/FacebookTwitterKopier linkEmner:Vejret|Danmarks Meteorologiske Institut|Jylland|Tyskland




https://www.dr.dk/nyheder/indland/5g-modstandere-spreder-russisk-misinformation-i-danmark-0

Indland5G-modstandere spreder russisk misinformation i DanmarkRussisk medie bidrager til danskeres voksende frygt for 5G-teknologien på de sociale medier.
Det er den her slags 5G-mobilmaster, som skaber bekymringer på de sociale medier, hjulpet på vej af det statsfinansierede russiske medie RT.
 Scanpix)Af Frederik Hugo Ledegaard, Anne Skjerning, Katrine Baunkjær og Kasper Birk31.
maj 2019 kl.
08.
03Bemærk: artiklen er mere end 30 dage gammelLæs opEt nyt sundhedstema har i månederne op til valget vundet indpas blandt mange danskere på sociale medier - nemlig frygten for 5G.
Det er især en række anti-5G og spirituelle sider på Facebook med tusindvis af følgere, der har sat fokus på bekymringen om næste generation af trådløs telekommunikation, kaldet 5G.
Men de har fået uventet hjælp fra det statsfinansierede russiske medie, RT America.
To indslag fra RT America er nemlig blevet delt mere end tusind gange i Danmark, viser en kortlægning fra DR Nyheder.
Benzin på båletDen danske bekymring for 5G har spiret på sociale medier i Danmark gennem det seneste år, på linje med andre vestlige lande.
Det er netop emner som 5G, hvor der er en ulmende mistillid mellem borgere og myndigheder, der tages op af et medie som russiske RT, fortæller en ekspert i russisk misinformation fra Københavns Universitet, Yevgeniy Golovchenko.
- De vil altid spørge sig selv, hvilke narrativer der allerede optager mange borgere, og så vil de udnytte det til deres formål, siger han.
Tidligere har RT gået ind i emner som vaccinefrygt og aliens, forklarer Yevgeniy Golovchenko.
- RT videreformidler systematisk et verdenssyn, som er i tråd med Kreml.
Det vil sige, at vi meget tit hører om historier, der viser et Europa i forfald, kriser i USA, konspirationsteorier, problemer, der findes i Vesten, siger Yevgeniy Golovchenko fra Københavns Universitet.
Yevgeniy Golovchenko mener ikke, at danskerne kan bruge RT America som en almindelig og kritisk nyhedsside, fordi deres formål er at polarisere fremfor at oplyse.
Problemet er, at vi har et medie, som er mere eller mindre kontrolleret af en fremmed stat, som prøver på at fremme mistillid og splid i vores samfund.
Yevgeniy Golovchenko, forsker i misinformation på Københavns UniversitetDen russiske stat er ikke modstandere af 5G, de er selv ved at udrulle teknologien.
RT beskæftiger sig med 5G, fordi det er en debat, der skaber splid i vesten, forklarer Yevgeniy Golovchenko.
- Problemet er, at vi har et medie, som er mere eller mindre kontrolleret af en fremmed stat, som prøver på at fremme mistillid og splid i vores samfund.
RT afviser til gengæld, at de skulle forsøge at skabe mistillid i Vesten.
- Vores mission er at skabe et helt nyhedsbillede, hvor vi rapporterer fakta og stemmer, der bliver overhørt i mainstream medier.
Det gør vi for at skabe en bedre informeret offentlig diskurs, skriver RT i en mail til DR Nyheder.
RT-indslag spreder unødig frygtDR Nyheder har fået tre forskere inden for cancer og stråling til at gennemse de indslag om 5G fra RT America, som er blevet delt i Danmark.
Den ene er Aslak Harbo Poulsen, der er forsker hos Kræftens Bekæmpelse.
Han mener, at RT Americas dækning af farerne ved 5G er for ensidig.
- De eksperter, RT America taler med, har det udgangspunkt, at den eksisterende teknologi, 3G-antenner og 4G-antenner, er bevist helbredsskadelig, og det er ikke tilfældet, siger Aslak Harbo Poulsen.
- Der kan godt være enkeltstudier, der finder en sammenhæng, men hvis man laver en samlet vurdering af den eksisterende litteratur, så ser det ikke ud til, at der nogen helbredseffekt, f.
eks.
i forhold til kræft, forklarer Aslak Harbo Poulsen.
Derfor mener han, at RT America skaber unødvendig frygt i befolkningen.
- Det er en usund tilgang til videnskab kun at udvælge resultater, som støtter ens forudfattede mening.
Det skaber en unødvendig og ubegrundet frygt i befolkningen, siger Aslak Harbo Poulsen.
Den anden ekspert, Christoffer Johansen, der er overlæge på Rigshospitalet og tidligere forskningsleder i Kræftens Bekæmpelse mener ligeledes, at RT Americas dækning af 5G er problematisk.
- Det er dårlig journalistik, når RT udvælger nogle få eksperter, som mener, at der er en sammenhæng mellem 5G stråling og forskellige sygdomme, siger Christoffer Johansen.
Fakta: Hvordan lavede vi historien?
Under folketingsvalget har Danmarks Radio nedsat en redaktion, hvis formål er at holde øje med valget på internettet og de sociale medier.
Redaktionen undersøger digital manipulation, misinformation og digitale tendenser fra hele det politiske spektrum og verden.
I denne historie har vi undersøgt, hvordan historier om 5G fra det statsfinansierede russiske medie RT, spredes op til og under det danske folketingsvalg.
Vi har undersøgt, hvor meget 5G-frygten fylder på de sociale medier op til og under folketingsvalget.
Det har vi kortlagt med tal fra Crowdtangle.
- Hvis man vil oplyse borgerne om, hvorvidt noget udgør en helbredsrisiko, er man nødt til at fremlægge både data, der taler for og imod, og belyse både styrker og svagheder ved de undersøgelser, vi har, siger Christoffer Johansen.
Lars Dittmann, som er professor i kommunikationssystemer ved DTU Fotonik, kritiserer de eksperter, som RT America bruger i indslaget.
- Det er misbrug af sandheden.
Det er direkte løgn, når de går ind og siger, at det er bevist.
Så når man siger, at der er evidens for de her ting, så vil jeg sige, at det er løgn.
RT America svarer, at de selv mener, at de dækker emnet bredt.
- En blanding af stemmer er vigtigt for en sund offentlig diskurs, og i modsætning til andre medier viser vi, hvor bred debatten om så vigtige emner er, og det giver genlyd hos vores publikum, skriver RT til DR Nyheder.
RT-videoer delt efter dansk udspil om 5G-udrulningDen danske bekymring for 5G tog for alvor fart på de sociale medier efter den 18.
februar, hvor regeringen fremlagde en handlingsplan for udrulning af 5G i hele Danmark.
Kort efter bliver to videoer fra RT America delt i flere anti-5G grupper i Danmark.
Antallet af danske Facebook-kommentarer, delinger og likes af opslag om 5G er steget til et rekordhøjt niveau i marts og april måned.
I marts fik danske 5G-skeptiske Facebook-sider over 30.
000 kommentarer, delinger og likes i opslag, hvor de skrev om 5G, ifølge tal som DR Nyheder har indhentet fra platformen Crowdtangle.
I januar var dette tal kun på lidt over 3.
000.
FacebookTwitterKopier link




https://www.dr.dk/nyheder/politik/folketingsvalg/fire-unge-kender-psykiatrien-indefra-det-her-skal-der-mere-af

FolketingsvalgFire unge kender psykiatrien indefra: Det her skal der mere afFaste kontaktpersoner, fællesskab og boksehandsker har hjulpet Mikkel, Cecilie, Emilie og Cecilie.
Mikkel Hansen på 27 år er tidligere patient i psykiatrien.
Det var her, han for første gang i sit liv fandt et fællesskab, han kunne være en del af.
Af Laura Aller Jónasdóttir, Cecilie Kallestrup og Grafik: Morten Fogde Christensen31.
maj 2019 kl.
07.
44Bemærk: artiklen er mere end 30 dage gammelLæs opI løbet af valgkampen har DR Nyheder fortalt, at psykiatere udskriver syge patienter hver uge, og at opfølgningen fra kommunerne er hullet.
Flere af folketingets partier vil lave planer for at forbedre forholdene.
Men hvad fungerer i psykiatrien?
Det har flere unge, vi har talt med, bedt om at få svar på.
Her kan du møde fire, der alle har haft en svær hverdag i psykiatrien.
Nu peger de på, hvad der faktisk har hjulpet dem.
Cecilie Skovbjerg: Faste kontaktpersoner gør, at jeg kan udvikle migDe sidste fem måneder har Cecilie Skovbjerg haft de samme kontaktpersoner, og det betyder, at hun kan fokusere på at udvikle sig, siger hun.
Selvom Cecilie Skovbjerg kun er 35 år, fortæller hun, at hun har været indlagt over 100 gange.
Men de sidste fem måneder har hun ikke været indlagt, og det har hun en klar idé om, hvorfor:- Jeg har haft de samme kontaktpersoner.
Det betyder meget at opbygge tillid, så man kan tale om svære ting og ikke skal begynde forfra hver gang.
Så kan jeg udvikle mig og fokusere på det, der er meningen.
Det hjælper ikke, hvis man skifter hele tiden.
NyhedsNetværketHistorien er lavet i samarbejde med NyhedsNetværket.
I NyhedsNetværket er du med til at bestemme, hvad vi skal lave nyheder om.
Her får du adgang til DR Nyheder Unges journalister og over 1000 andre unge, og sammen udvikler vi nyhedshistorier til DR Nyheder på Instagram, Youtube og Snapchat, Messenger og til nyhedspodcasten Den Daglige Dosis, dr.
dk og DR P3.
Du kan selv blive medlem, hvis du er mellem 15-25 år.
Meld dig ind i Facebookgruppen her.
Cecilie lider af PTSD, spiseforstyrrelse og borderline og har måttet fortælle sin historie til nye kontaktpersoner mange gange:- Jeg ville have ønsket mere fokus på, hvor vigtige relationer er, tidligere i mit forløb.
Altså hvor vigtigt det er, at man ser de samme mennesker igen og igen, siger hun.
Poul Videbech er professor i psykiatri på Psykiatrisk Center Glostrup, og han giver Cecilie Skovbjerg ret:- Selvfølgelig er man nødt til at indrette systemerne, så man har den samme kontaktperson, der er gennemgående.
Fordi det, der betyder noget særligt ved psykiske sygdomme, er det forhold, man har til sin behandler.
Hvis man får en psykisk sygdom, kan man sagtens blive rask, hvis behandlingen er rigtig.
Det fortæller Poul Videbech om her.
Han understreger, at det tager tid at opbygge den nødvendige tillid.
- Hvis man har det dårligt, kan man ikke bare åbne sit hjerte til hvem som helst.
Det er så centralt – man kan simpelthen ikke behandle folk ordentligt, hvis man ikke har opbygget den tillid, siger Poul Videbech.
Mikkel Hansen: Psykiatrien gav mig et fællesskabMikkel Hansen har aldrig følt, at der var nogen, der forstod ham.
Indtil han begyndte i psykiatrien.
- Gennem min barndom delte jeg ikke nogen ting med mine forældre.
De vidste ikke, hvem jeg var, jeg var spøgelset derhjemme.
Hele mit liv har jeg været ensom, og jeg var klassens klovn i skolen.
Så jeg har aldrig følt mig set af andre, fortæller Mikkel Hansen.
Han begyndte at tage stoffer og drikke alkohol, og da han var 19, fortæller han, at stofferne udløste en psykose.
.
.
.
jeg havde det skidt og kunne ikke overskue noget.
Men så var der en pædagog, der sagde til mig, at jeg skulle komme op af sengen.
Så gav han mig boksehandsker på, og så sagde han: "Nu slår du bare igennem.
.
.
"Emilie Kolbach Hansen- Jeg tog det ikke alvorligt og blev ved med at tage stoffer, og så udviklede det sig til paranoid skizofreni, siger han.
Selvom Mikkel stadig må arbejde hårdt for at få det bedre, blev diagnosen hans vej ind i et fællesskab.
- Inden jeg fik min diagnose, følte jeg ikke, der var nogen, der forstod mig.
Det betød rigtig meget for mig at få den diagnose, og jeg oplever det ikke som en dårlig ting.
Jeg fandt sammen med andre ligesindede og blev en del af en subkultur, hvor man kan snakke med andre psykisk syge.
Det betyder utrolig meget at have nogen, som faktisk forstår én, fortæller Mikkel.
Læs også:FAKTA Her er de psykiatriske diagnoser fra A til ZProfessor Poul Videbech har hørt om mange, der har fundet et fællesskab i psykiatrien.
- Problemet er, at når man får en psykisk sygdom, er man tilbøjelig til at tro, at man er den eneste i verden, der har det på den måde.
Man føler sig fuldstændig isoleret.
Derfor har det helt uvurderlig betydning, at man møder andre mennesker med de samme problemer, så man kan tale med dem om det og pludselig se sine egne problemer udefra, siger Poul Videbech.
Behovet gælder ifølge professoren for alle mennesker med sygdomme eller andre problemer.
Af samme grund eksisterer der også gruppebehandling i dag, men det kan sagtens udbygges, mener han:- Set fra samfundets side er det en billig løsning, fordi man behandler flere på samme tid.
Men det afgørende er, at patienterne har utrolig glæde af at udveksle erfaringer og på den måde få inspiration til at klare sine problemer.
Cecilie Drost har et sted at være fire dage om ugen27-årige Cecilie Drost bor i sin egen lejlighed på Nørrebro for første gang.
Cecilie Drost har været i kontakt med psykiatrien i mange år, fordi hun blandt andet har anoreksi.
Men hun bor for sig selv nu.
Det forklarer hun i høj grad med, at hun fik tilbudt at komme på et center for spiseforstyrrelse fire dage om ugen.
- Jeg har før været inde og ude af døgnindlæggelser på alle mulige afdelinger, på alle mulige måder, rigtig, rigtig mange gange.
Men efter sidste gang, hvor jeg begyndte på dagbehandling, så har jeg ikke været indlagt i to år, og det er ikke sket, siden jeg var 16 eller sådan noget, og jeg er 27.
Så det … det er stort, fortæller Cecilie Drost.
Partierne om psykiatrienDR har spurgt de 13 partier, der stiller op til Folketinget, hvordan de opfatter forholdene i psykiatrien, og hvad der skal gøres ved det.
Du kan se, hvad de svarer ved at klikke her.
Læs også:OVERBLIK 10 fakta om psykiatrienHer får hun støtte af både psykologer, pædagoger, fysioterapeuter og diætister samlet.
- Det er ligesom at møde op på arbejde og komme klokken otte og gå hjem klokken to.
Det er sådan en blidere overgang, fordi der er ikke så meget tid selv, siger Cecilie.
Det kan ellers være en stor omvæltning at blive udskrevet, og når hun pludelig står med alting alene, kan hendes hoved gå i selvsving, fortæller hun.
Men nu går det sjældent så galt.
- Hvis der sker noget en aften, eller et eller andet i en weekend, så kan jeg hele tiden sige: "Nå, men i morgen eller om en dag eller to dage, så skal jeg derud igen, og så kan jeg tage fat i nogen, der kender mig, som jeg lige kan snakke med det her om.
"Læs også:Psykiatere udskriver syge patienter hver ugeIfølge professor Poul Videbech giver det god mening, at Cecilie har været glad for dagbehandlingen:- Jeg synes, det er fantastisk flot, at det har fungeret.
Der er faktisk lavet undersøgelser, der viser, at dagbehandling fungerer rigtig godt.
Men ifølge professoren er det ikke så udbredt i Danmark.
- Enten bliver man indlagt, eller også bliver man fulgt med samtaler en gang om ugen eller sjældnere.
Dagtilbud er mere intensivt, end hvis man bare går til samtaler hver 14.
dag, men det er billigere end at have en sengeafdeling, hvor man sover.
Jeg synes, det er noget, man burde bruge meget mere, end man gør i dag.
Cecilie Drost fortæller, at hendes behandling er målrettet spiseforstyrrelser, men hun mener, at andre psykiske patienter sagtens ville kunne få glæde af tilbuddet, og det bekræfter Poul Videbech:- Det giver også mening for eksempel for mennesker med depression, fordi det er meget rart at være sammen med nogen, der kender problemerne på egen krop.
Og så er det helt uvurderligt at komme væk fra hjemmet og være sammen med andre mennesker om fælles aktiviteter.
Og netop motion er noget af det, der har hjulpet Emilie Kolbach Hansen.
Emilie Kolbach Hansen: Pædagoger tænker kreativt27-årige Emilie Kolbach Hansen hører stemmer, og det gør det svært at sove.
Men så fandt en pædagog på, at hun skulle boksetræne for at falde til ro.
Siden hun var barn, har Emilie Kolbach Hansen hørt stemmer.
I dag har hun diagnosen paranoid skizofreni og har ofte svært ved at falde i søvn.
- Det var en aften, jeg var næsten lige blevet indlagt, jeg havde det skidt og kunne ikke overskue noget.
Men så var der en pædagog, der sagde til mig, at jeg skulle komme op af sengen.
Så gav han mig boksehandsker på, og så sagde han: "Nu slår du bare igennem og kommer ud med alt det, du har indeni," fortæller Emilie.
Tidligere har hun fået tilbudt beroligende medicin for at kunne falde til ro, men hun oplever, at det virker langt bedre, når pædagoger opfordrer hende til at røre sig i stedet for:- Jeg hørte stadig stemmer bagefter, men jeg havde ro på, når jeg stod og slog ham i brystet.
Jeg glemte lidt, at jeg var syg, fortæller hun.
Derfor opfordrer Emilie til, at der bliver ansat flere fra forskellige faggrupper, som kan tænke kreativt.
Læs også:Psykiatrien har fået 41.
000 flere patienter – men kun 1.
300 flere ansatteProfessor Poul Videbech mener, Emilie Kolbach Hansen har en vigtig pointe:- Jeg var engang på en afdeling, hvor der var mangel på sygeplejersker, så man ansatte ergoterapeuter i stedet for, og det betød pludselig, at døgnet rundt kunne patienter blive sat i gang med noget beskæftigelse i stedet for at sidde og ryge cigaretter og have det dårligt, siger han.
Fysisk aktivitet kan nemlig hjælpe både på angst og tendens til overvægt, som kan skyldes bivirkninger af medicin, eller fordi man ikke får rørt sig så meget, forklarer han:- Men man har brug for støtte til at komme i gang med det, når man er syg, siger Poul Videbech.
Det kræver, at der er personale nok til at lave aktiviteter med patienterne.
- Der er problemet naturligvis, at piller er enormt billige, hvorimod personale er dyrt, siger professoren.
Professor i psykiatri: Vi kan gå i gang i morgenPoul Videbech er professor og overlæge ved Psykiatrisk Center Glostrup, og han mener, de fire forslag til en bedre psykiatri er et godt sted at begynde.
De fire unge har hver især deres personlige oplevelser af, hvad der har fungeret for dem i psykiatrien.
Men professor Poul Videbech mener, det er vigtigt at lytte til deres erfaringer.
- Det er ikke spor indviklet, det er nærmere sund fornuft og ikke noget, som kræver 10 års forskning.
Det er noget, vi kunne gå i gang med i morgen.
Hvis politikerne ville bevilge pengene, siger han.
Læs også:10 ud af 13 partier vil indfri ønske om 10-årig psykiatriplanI slutningen af maj kaldte flere partier på Christiansborg psykiatrien for nødlidende, og 10 ud af 13 vil over de næste år lave en psykiatriplan.
Og der mener Poul Videbech, at de fire unges bud er et godt sted at begynde.
- Hvis man er politiker og ikke rigtig ved noget om området, så kan man tænke, at det er enormt kompliceret, og der synes jeg, at de her fire mennesker giver nogle gode bud, som man kan gå i gang med i morgen, siger han.
Hør mere om, hvad unge savner i psykiatrien i vores særudsendelse i P3 Nyheder:P3 NyhederFacebookTwitterKopier linkEmner:Psykiske lidelser|Sygdomme og lidelser|Sundhed og velvære|Folketinget|Glostrup




https://www.dr.dk/nyheder/indland/s-vil-undgaa-hvide-og-sorte-skoler-hoejst-30-procent-tosprogede-elever-paa-skolerne

IndlandS vil undgå "hvide og sorte skoler": Højst 30 procent tosprogede elever på skolerne10 skoleledere efterspørger politisk indgreb for ændret elevfordeling.
SF og V bakker op.
Af Lisbeth Quass og Ditte Bannor-Kristensen31.
maj 2019 kl.
09.
00 | opdateret 31.
maj 2019 kl.
10.
25Bemærk: artiklen er mere end 30 dage gammelLæs opDet faglige niveau er lavere, end det er på folkeskoler med flere etnisk danske elever.
Og det er skadeligt for integrationen, at eleverne ikke er bedre blandet.
Sådan lyder det fra en række skoleledere, som vil have politikernes hjælp til at få fordelt de tosprogede elever mere ligeligt på landets folkeskoler.
Fælles for skolelederne er, at mindst halvdelen af eleverne på deres skole er af udenlandsk herkomst.
På Christiansborg er Socialdemokratiet klar til at gøre noget ved sagen, siger udlændingeordfører Mattias Tesfaye (S).
- Hvis vi fortsætter udviklingen, som den er nu, så ender vi der, hvor andre lande allerede er endt, nemlig med et meget etnisk opdelt skolesystem, hvor vi har hvide og sorte skoler.
Det er meget svært at lave om, når først de er blevet etableret, så det skal vi for alt i verden undgå, siger han.
En tommelfingerregelDR Nyheder har været i kontakt med 19 ud af de 22 folkeskoler i landet, hvor mindst halvdelen af eleverne ifølge tal fra Undervisningsministeriet er af udenlandsk herkomst.
10 af skolelederne ønsker et politisk indgreb fra enten kommunerne eller Folketinget.
De og andre skoleledere oplever, at etnisk danske og ressourcestærke tosprogede familier fravælger deres skole på grund af den etniske sammensætning af elevgruppen.
I videoen herunder kan du høre 38-årige Ingrid Klausen fra Herning fortælle, hvorfor hun er flyttet for at undgå en skole med stor andel elever af udenlandsk herkomst:Socialdemokratiet mener, at der skal være en stærkere regulering på området og foreslår, at staten og kommunerne arbejder ud fra en fælles ambition, om at der højst må være 30 procent tosprogede elever i en klasse.
- Hvis vi nu har det som tommelfingerregel, kan det danne grobund for diskussionen om skoledistrikter og for boligpolitikken, så folk ikke får anvist boliger i de samme få boligområder.
I sidste ende skal vi jo have folk til at bo sammen, hvis også børnene skal gå i skole sammen, siger Mattias Tesfaye.
- Det frie skolevalg er vigtigtMattias Tesfaye siger, at loftet på 30 procent skal være en tommelfingerregel snarere end "en rigid regel".
For i nogle kommuner er andelen af tosprogede børn større end 30 procent, hvorfor de ikke vil kunne gennemføre tiltaget i praksis.
Socialdemokratiet mener, at en anden del af løsningen kan være, at kommunerne får mulighed for at anvise elever til fri- og privatskoler, så de i højere grad er med til at løfte integrationsopgaven.
- Det frie skolevalg er vigtigt, men det skal også være et reelt frit skolevalg, og jeg tror, at mange forældre i dag faktisk ikke oplever, at den lokale folkeskole er et reelt valg, siger Mattias Tesfaye.
SF: Vi skal have et loft for børnenes skyldHos SF er der fuld opbakning til at sætte et loft over andelen af tosprogede på skolerne, siger børne- og uddannelsesordfører Jacob Mark (SF):- Det skal man gøre for børnenes skyld, for det er godt for integrationen, at der er en overvægt af etnisk danske elever, som kan være med til at give de andre børn et godt sprog og et netværk, men også fordi det er godt for vores samfund, at vi møder hinanden på tværs af kulturer og samfundslag.
Christiansborg skal ifølge SF desuden sætte en pulje penge af til at investere massivt i ekstra lærerkræfter og til at køre med lavere klassekvotienter på de skoler, der allerede har en meget høj andel tosprogede.
- Kommunerne har stået meget alene med det her, siger Jacob Mark.
Udlændinge- og integrationsminister Inger Støjberg (V) er åben over for modellen med et loft over andelen af elever af udenlandsk herkomst per klasse, alternativt en kvotefordeling.
Hvad vil det sige at være tosproget?
•Der er forskellige definitioner på tosprogethed.
•En af de mest udbredte er, at tosprogede er personer, som har brug for mere end et sprog i deres hverdag.
•Det kan for eksempel gælde børn, som taler dansk i skolen og tyrkisk derhjemme.
•I Danmark bliver tosprogethed ofte forbundet med flygtninge og indvandrere.
•Tallene fra Undervisningsministeriet angiver andelen af elever med udenlandsk herkomst, hvilket ikke 1:1 tilsvarer definitionen på tosprogede.
•Kilder: Undervisningsministeriet og Københavns UniversitetArtiklen er opdateret 31.
maj klokken 10:25 med citat fra Jacob Mark (SF).
FacebookTwitterKopier linkEmner:Inger Støjberg (politiker)|Mattias Tesfaye (politiker)|Uddannelse|Venstre|Herning




https://www.dr.dk/sporten/oevrig/salto-skrue-og-piruette-bliv-helt-klar-til-dm-i-teamgym

Øvrig sportSalto, skrue og piruette: Bliv helt klar til DM i TeamGymLørdag sender vi DM i TeamGym på DRTV, og derfor har vi lavet en oversigt over de basale regler i sporten, så du bliver klædt på til at se med.
Foto: Kasper Nerup, GymDanmarkAf Rikke Smed Iversen og Jens Albæk Aarup31.
maj 2019 kl.
07.
00 | opdateret 30.
maj 2019 kl.
13.
58Bemærk: artiklen er mere end 30 dage gammelLæs opDer bliver kåret intet mindre end 12 danske mestre på en og samme dag, når DM i TeamGym afvikles lørdag den 1.
juni i Brøndby Hallen.
Der skal findes vindere i alt fra Micro og Mini til Junior og Senior, og du kan se seniorerne i aktion til DM direkte på DRTV fra klokken 16.
15.
Overordnede reglerTeamGym er en gymnastisk konkurrencedisciplin, hvor man blander det yndefulde rytmiske med de kraftfulde spring.
Det specielle ved denne type gymnastik er, at man konkurrerer i hold.
Det kan enten være mixhold, hvor halvdelen er kvinder og halvdelen er mænd, damehold eller herrehold.
Danmark stiller med et landshold i hver gruppe.
Alle konkurrencer foregår som hold af 6-12 gymnaster.
Point i TeamgymI Teamgym-konkurrencen får man overordnet set point for:Komposition: Indholdet og sammensætningen af gymnastiske og akrobatiske elementer.
Sværhed: Momenter og sammensætning af serien i hver disciplin.
Udførelse: Hvordan momenterne udføres.
Læs også:Drømmen blev smadret to gange: Nu skal Marie endelig til EM i TeamgymHoldene dyster i tre discipliner til musik, hvor man finder én samlet vinder.
Gymnasterne konkurrerer i henholdsvis en rytmeserie, en springserie på fiberbane (også kaldes tumbling) og en springserie i trampet (minitrampolin).
På fiberbanen og i minitrampolinen skal holdene igennem tre runder.
Der vælges seks gymnaster, som hver laver ét spring pr.
runde.
RytmeserieRytmeserien laves til fri musik, men undervejs skal der indgå nogle bestemte momenter.
Et moment kunne være en ’katete’ eller en ’piruette’, som vist i videoen.
Alle gymnaster skal lave de valgte momenter samtidig.
Hvis en eller flere kikser, bliver momentet underkendt fra serien, og holdet får fradrag i den samlede pointgivning.
Fiberbane / TumblingEn anden disciplin i TeamGym er spring på fibermåtten.
Det kaldes også tumbling.
Her sætter gymnasterne en række spring sammen til én samlet serie.
Gymnasterne har tre runder på fiberbanen til at vise, hvad de kan, hvorfor sværhedsgraden af serien ofte øges for hver runde.
Trampet / MinitrampolinDen sidste disciplin er i trampet, som er en lille skrå trampolin.
Også her har gymnasterne tre runder i trampet til at vise, hvad de kan, og sværhedsgraden vil ofte øges fra første til tredje runde.
FacebookTwitterKopier linkEmner:Gymnastik|Brøndby Hallen|Portugal|Slovenien|Brøndby




https://www.dr.dk/nyheder/vejret/billeder-kold-maj-uden-sommerdage

VejretBilleder: Kold maj uden sommerdageMaj måned koldstartede og koldsluttede.
Af Nina Bendixen31.
maj 2019 kl.
07.
23 | opdateret 29.
juni 2019 kl.
10.
45Bemærk: artiklen er mere end 30 dage gammelLæs opFarvel maj du søde knap så milde.
På dørtærsklen til kalendersommeren må man sande, at foråret har været lunefuldt.
Marts var rekordvåd og april var varm.
Og maj blev kold.
Læs også:Derfor er maj så kold i årTemperaturer under normalMaj måned koldstartede og havde nattefrost helt frem til midten af maj.
Normalt slutter maj på et gennemsnit på 11,3 grader, men i år ender vi omkring 9,7 grader.
Paradoksalt nok blot et år fra den ultimative rekordmaj, hvor vi ramte en gennemsnitstemperatur på 15 grader og havde 15 sommerdage med over 25 grader.
Dem har vi stadig til gode i år.
En ordentlig vasker21.
maj blev skybrudssæsonen for alvor skudt i gang.
Først blev man ramt ved Tessebølle syd for Køge, hvor der faldt 19,2 millimeter regn på 30 minutter.
I Holbæk faldt der 32,6 millimeter på en halv time, og der kræves kun 15 millimeter indenfor en halv time, for at det kaldes skybrud.
Kold til det sidsteSelvom sommeren var lige om hjørnet, så vågnede man onsdag d.
29.
maj op flere steder i Jylland til is på bilruderne og rim i græsset.
I Billund målte man -3, 1 grader i de tidlige morgentimer, hvilket er ganske usædvanligt så sent i foråret.
Omend lunefuld, så har maj kastet nogle smukke fotografier af sig, som DR Vejrets seere har sendt ind til os.
Dem kan du se nedenfor.
Forårsmånederne byder ofte på dis og tåge.
Maj i år var ingen undtagelse - her i selskab af får fra Kjellerup.
1 / 7Smuk Skovblåfugl finder nektar i blomsterne.
2 / 7Et stadig bart træ i en frodig rapsmark i Unnerud i Nordvestsjælland.
3 / 7Maj måned gav skovene vitamin nok til at skyde friske skud, og de fremstod nærmest skrigende lysegrønne.
4 / 7Bølgen blå fik medvind i Hirtshals.
.
.
5 / 7København i én af de mange majbyger.
6 / 7På en stille dag i Aarhus bugt.
7 / 7FacebookTwitterKopier linkEmner:Vejret|Jylland|Billund|Holbæk|Køge




https://www.dr.dk/nyheder/viden/kroppen/825000-danskere-lider-af-kroniske-smerter-nu-bliver-det-anerkendt-som-en

Kroppen825.
000 danskere lider af kroniske smerter: Nu bliver det anerkendt som en sygdom WHO's anerkendelse af kroniske smerter vil føre til bedre behandling, siger professorer.
Kroniske smerter bliver delt op i syv kategorier, hvor muskel-og skeletsmerter er en af dem.
Det skal give mere viden og bedre behandling af kroniske smerter.
Af Pernille Kjeldgaard Kristensen31.
maj 2019 kl.
06.
28Bemærk: artiklen er mere end 30 dage gammelLæs opSmerter, der fortsætter og fortsætter, mens månederne går, er virkelighed for de næsten 20 procent af danskerne, der lider af kroniske smerter.
Kroniske smerter har i mange år være et underprioriteret område.
Lars Arendt-Nielsen, professor, AAU.
Det kan være alt fra lændesmerter til fantomsmerter, der fortsætter mere end tre måneder.
Men nu er der gode nyheder til smerte-patienterne.
WHO har nemlig optaget kroniske smerter som en sygdom i den nyeste udgave af deres klassificering af sygdomme.
Og det kan forhåbentligt give bedre behandlingsmuligheder.
- Førhen har man set på kroniske smerter som symptom på en sygdom.
Med den nye klassificering kan vi se på kroniske smerter som en sygdom i sig selv i stedet for at lede efter en underliggende sygdom, siger Nanna Brix Finnerup.
Hun er professor på Dansk Smerteforskningscenter ved Institut for Klinisk Medicin på Aarhus Universitet og har bidraget til WHO's nye klassifikation af kroniske smerter.
Smerterne nedsætter livskvalitetenLars Arendt-Nielsen, der er professor på Institut for Medicin og Sundhedsteknologi på Aalborg Universitet, bekræfter Nanna Brix Finnerups vurdering.
- Kroniske smerter har i mange år være et underprioriteret område.
Mange patienter har ikke kunne få en præcis diagnose, hvilket fører til, at deres sygdom ikke anerkendes på lige fod med alle andre sygdomme, siger han.
Og det kan have store konsekvenser for både patient og samfund.
Syv former for kroniske smerterOmkring 825.
000 danskere lider af kroniske smerter.
Nu er kroniske smerter blevet anerkendt som en sygdom af WHO.
Det træder i kraft i januar 2022.
På listen bliver kroniske smerter delt op i syv kategorier:Primære smerter, hvor der ikke er en anden årsag.
Smerter relateret til kræft.
Neuropatiske smerter, der skyldes en nerveskade fx fantomsmerter.
Muskel- og skeletsmerter som fx lændesmerter, der er den mest udbredte kroniske smerte i Danmark.
Smerter i mave-tarm systemet.
Hovedpine og ansigtssmerter.
Smerter efter operation og traumer fx brandsår.
Kilde: Nanna Brix Finnerup, Aarhus Universitet og Foreningen af Kroniske Smertepatienter.
- Kroniske smerter koster samfundet mange penge, fordi patienter kan miste tilknytningen til arbejdsmarkedet og ende på overførselsindkomst, hvis man ikke gør alt for at sætte ind.
Smerterne kan få patienten ind i en negativ spiral, da de kan påvirke alle forhold i patientens liv og dermed livskvalitet, siger Lars Arendt-Nielsen.
Medicinstuderende skal lære om kroniske smerterOgså på skolebænken vil medicinstuderende mærke WHO's tilføjelse.
- I dag undervises der ikke meget i kroniske smerter, men det, tror jeg, vil blive ændret.
Jeg tror, at der vil være mere fokus på mekanismerne bag smerter og ikke bare hvilke sygdomme, der giver smerter.
Og det vil komme patienterne til gode, siger Nanna Brix Finnerup.
På tværs af landegrænser vil kroniske smerter på WHO's liste også gøre behandlingen nemmere.
- Det har været en mangel, at man ikke kan søge på og læse om de nyeste forskningsresultater omkring specifikke sygdomme indenfor kroniske smerter.
Men det får man bedre mulighed for nu.
Dermed kan der opnås bedre viden om, hvordan en specifik smertetilstand bedst behandles, siger Lars Arendt-Nielsen.
FacebookTwitterKopier linkEmner:Lars Arendt-Nielsen (professor)|WHO|Sygdomme og lidelser|Aalborg Universitet|Sundhed og velvære




https://www.dr.dk/sporten/basketball/toronto-raptors-med-forrygende-start-i-finaleserie-saetter-nba-mester-under-pres

BasketballToronto Raptors med forrygende start i finaleserie: Sætter NBA-mester under presToronto Raptors vandt den første NBA-finale over Golden State med 118-109.
Toronto Raptors vandt 118-109 over det forsvarende mesterhold, Golden State Warriors.
31.
maj 2019 kl.
08.
07Bemærk: artiklen er mere end 30 dage gammelLæs opToronto Raptors har fået en forrygende start på finaleserien i den nordamerikanske basketliga, NBA.
Natten til fredag dansk tid vandt Toronto med 118-109 over det forsvarende mesterhold, Golden State Warriors, i den første finale.
5 års NBA-vindere'18: Golden State Warriors-Cleveland Cavaliers 4-0.
'17: Golden State Warriors-Cleveland Cavaliers 4-1.
'16: Cleveland Cavaliers-Golden State Warriors 4-3.
'15: Golden State Warriors-Cleveland Cavaliers 4-2.
'14: San Antonio Spurs-Miami Heat 4-1.
Læs også:Fra tis i bukserne til lugtende sokker: Her er sportsstjerners 10 spøjse ritualerDet er første gang i Toronto Raptors' 24-årige historie, at holdet deltager i NBA's finaleserie, og åbningssejren kom i hus foran et særdeles tændt hjemmepublikum.
- De levede sig ind i kampen, præcis som det skal være.
Det er sådan, man får fordel af at være på hjemmebane, og de fortjener kredit for at være en del af sejren, siger Toronto-træner Nick Nurse om kulissen ifølge nyhedsbureauet AP.
Golden State under uvant presDet er femte år i træk, at Golden State er med i finaleserien.
I de foregående fire år har holdet åbnet finaleserien på hjemmebane, hvilket har udløst fire sejre.
Derfor er holdet nu under uvant pres allerede tidligt i serien, selv om stjernespillerne Stephen Curry og Klay Thompson med henholdsvis 34 og 21 point viste, at de godt kan håndtere Torontos ellers stærke defensiv.
Nederlaget var dog i sidste ende selvforskyldt, fastslår Golden State-træner Steve Kerr.
- Vi ydede en stor indsats.
Drengene lavede flere gode ting, men generelt lavede vi for mange fejl til at kunne vinde kampen, siger han.
Der blev gået til stålet under hele kampen.
Her er det Torontos Serge Ibaka og Goldens State Warriors DeMarcus Cousins.
Canadierne har også næste hjemmebanefordelGolden State-træneren kunne glæde sig over, at DeMarcus Cousins var tilbage efter en skade.
Golden State var derimod uden superstjernen Kevin Durant, men også han forventes snart tilbage i kamp.
Da Toronto havde en bedre statistik i grundspillet, har det canadiske hold også fordel af hjemmebane i den anden finale, der spilles natten til mandag dansk tid.
I tilfælde af at finaleserien ender med en syvende og afgørende finale, vil Toronto også have hjemmebanefordelen i den kamp.
/ritzau/FacebookTwitterKopier linkEmner:Stephen Curry (basketballspiller)|Toronto Raptors|Toronto|Basketball|USA




https://www.dr.dk/nyheder/regionale/hovedstadsomraadet/familien-rindtoft-flytter-i-oekosamfund-vi-har-et-ansvar-passe

KøbenhavnFamilien Rindtoft flytter i økosamfund: Vi har et ansvar for at passe på jordenMange flytter i bæredygtige bofællesskaber med fokus på økologi og fællesskab.
Kaleb og Louise Rindtoft foran deres kommende hjem i det nye økosamfund 'Skråningen' i Lejre Kommune.
Af Karoline Kert31.
maj 2019 kl.
07.
01Bemærk: artiklen er mere end 30 dage gammelLæs opØkologi, bæredygtighed og fællesskab står højt på manges ønskeliste.
Derfor flytter flere og flere sammen med andre i såkaldte økosamfund.
Det sker blandt andet i Lejre Kommune, hvor 46 familier snart flytter sammen i det spritnye økosamfund 'Skråningen'.
En af familierne hedder Rindtoft og består af far Kaleb, mor Louise og Theodor på tre år.
- Vi har alle et ansvar for at passe på vores jord.
Det her er vores måde at være med til at starte udviklingen.
Om 20 år vil man sikkert sige, at det ikke var nok.
Men det er i hvert fald et skridt i den rigtige retning, siger Louise Rindtoft.
Både for unge og ældreHos virksomheden EcoVillage, der er specialiseret i at opføre bæredygtige bofællesskaber, er der lige nu seks forskellige økosamfundsprojekter under udvikling i hovedstadsområdet.
Hvad er et økosamfund?
Et økosamfund er bæredygtige bosætninger i by- eller landmæssige omgivelser, som respekterer og bevarer kredsløbene i jord, vand, ild og luft.
Økosamfund spænder vidt i Danmark fra mindre bosætninger omkring nedlagte gårde over større økologiske landsbyer.
Graden af økologi i byggeri og livsstil varierer, men fælles er intentionen om at leve på en måde, så man kan være bekendt at give jorden videre til efterkommerne.
Der er omkring 50 økosamfund i Danmark.
Kilde: Landsforeningen for Økosamfund.
Hos Landsforeningen for Økosamfund mærker man også den stigende interesse, siger næstformand Steen Nørhede.
- Der er rigtig mange både unge og ældre, der har fattet budskabet om, at vi skal leve klimaneutralt, og som vil lave deres egne fødevarer og være selvforsynende med energi, siger han.
Økosamfundene har især fokus på bæredygtige bosætninger og fællesskab, og ifølge Steen Nørhede er der helt klare mål med at rykke rødderne op og flytte i et økologisk bofællesskab.
- Folk vil noget andet.
De vil ud og realisere deres drømme, og de vil gerne gøre noget konkret for at opfylde nogle af de mange klimamål, siger han.
Ekspert: Børnefamilier søger fællesskabetIfølge trendekspert Louise Byg Kongsholm er det særligt børnefamilier fra de større byer, der drømmer om at bytte lejligheden ud med et bæredygtigt hus med elbilsdeleordning og fællesspisning.
- Børnefamilierne kan typisk ikke overskue villaen med en stor have, og hvad der ellers hører til.
Derfor vælger de i stedet den her alternative tilgang, hvor man er fælles om at hjælpe hinanden, siger hun.
For familien Rindtoft er det særligt det sociale aspekt, der har lokket dem væk fra parcelhuset og ligusterhækken og ind i det nye økosamfund i Lejre.
For Louise og Kaleb Rindtoft er det vigtigt, at Theodor vokser op i et miljø med tætte bånd til naboerne og deres børn.
Og de er ikke bekymrede for, at de kommer til at savne mere privatliv.
- Vi har egen lejlighed med køkken og bad.
Så man kan altid lukke døren, hvis man får for meget.
Og man kan jo altid vælge fra og til, når det kommer til fællesspisning og de andre fælles ting, siger Kaleb Rindtoft.
FacebookTwitterKopier linkEmner:Miljø og natur|Lejre Kommune|Forældre og børn|Økologi|Lejre




https://www.dr.dk/nyheder/udland/avis-nordkorea-henrettede-radgivere-efter-fiasko-mode-med-trump

Topmøde mellem Trump og KimSe temaUdlandAvis: Nordkorea henrettede rådgivere efter fiasko-møde med TrumpFem rådgivere har betalt den højeste pris for, at et topmøde gik i vasken, skriver sydkoreansk avis.
Topmødet i februar endte brat uden en aftale, og det skal det nordkoreanske styre have straffet en række rådgivere for.
)31.
maj 2019 kl.
06.
08 | opdateret 31.
maj 2019 kl.
12.
43Bemærk: artiklen er mere end 30 dage gammelLæs opNordkorea har angiveligt henrettet flere rådgivere, efter at et topmøde med USA's præsident, Donald Trump, endte uden resultat i februar.
Det skriver den sydkoreanske avis Chosun Ilbo.
Ifølge avisen har det nordkoreanske styre holdt landets særlige udsending til USA ansvarlig for udfaldet af topmødet mellem Trump og Nordkoreas leder, Kim Jong-un.
Den særlige udsending, Kim Hyok-chol, og fire andre tjenestemænd skal være blevet henrettet i marts.
Anklaget for spionageDe fem var anklaget for at have spioneret for USA og skal derfor være blevet skudt og dræbt ved lufthavnen Mirim i Nordkoreas hovedstad, Pyongyang.
- Kim Hyok-chol blev efterforsket og henrettet i Mirim Airport sammen med fire embedsmænd fra udenrigsministeriet i marts, siger en anonym nordkoreansk kilde til avisen.
Kim Hyok-chol havde forhandlet med den amerikanske udsending Stephen Biegun forud for topmødet i Hanoi.
Flere sendt i arbejdslejrDe fem henrettede er ikke de eneste, der ifølge Chosun Ilbo er blevet straffet af det nordkoreanske styre efter topmødet.
Det gælder også blandt andre Kim Jong-uns rådgiver og højre hånd, Kim Yong-chol, som har stået for forberedelserne til topmødet med USA's udenrigsminister, Mike Pompeo.
Han er blevet forvist til en arbejdslejr, hvor han skal gennemgå ideologisk genoptræning, skriver avisen.
Derudover skal den nordkoreanske rådgiver Kim Sond-hye være blevet sendt til en politisk fængselslejr.
Ligeså er Kim Jong-uns tolk, Shin Hye-yong, som efter topmødet er blevet anklaget for at have oversat fejlagtigt.
Topmøde sluttede bratEfter topmødet i februar skal også Kim Jong-uns søster, Kim Yo-jong, være blevet bedt om at holde lav profil.
Topmødet fik en uventet brat slutning, da parterne skiltes uden at være blevet enige om en fælles udtalelse.
Begge parter sagde dog efterfølgende, at de var åbne for at genoptage samtalerne på et senere tidspunkt.
Avis har taget fejl førNyhedsbureauet AP advarer om, at avisen bag nyheden om den store udrensning i Nordkorea, Chosun Ilbo, tidligere har taget fejl, når det gælder rapporter fra det ekstremt lukkede land.
- Både sydkoreanske medier og regeringen i Seoul har en forhistorie med at rapportere om scoops om det indre liv i Nordkorea, som senere viser sig at være forkerte, skriver AP.
Nyhedsbureauet anfører også, at andre toneangivende medier i Sydkorea ikke har samlet nyheden om udrensningen op, ligesom ingen regerings- eller efterretningskilder - heller ikke anonymt - har bekræftet historien.
I 2013 rapporterede Chosun Ilbo, at en kvindelig kunstner, Hyon Song Wol, der blev beskrevet som Kim Jong-uns ekskæreste, var blevet henrettet offentligt sammen med adskillige andre kunstnere på grund af en sexskandale.
Senere viste det sig, at Hyon Song Wol i høj grad var i live.
Hun blev senere indsat på en fremtrædende stilling i Kim Jong-uns regering.
Opdateret: Artiklen har fået tilføjet et afsnit om, at sydkoreanske medier og myndigheder tidligere har taget fejl i deres rapporter om Nordkorea.
/DR Nyheder/FacebookTwitterKopier linkEmner:Donald Trump (politiker)|Kim Jong-un (politiker)|Nordkorea|USA|Udenrigsministeriet




https://www.dr.dk/nyheder/kultur/nye-tiltaler-mod-r-kelly-kan-resultere-i-30-ars-faengsel

KulturNye tiltaler mod R.
Kelly kan resultere i 30 års fængselR.
Kelly bliver mødt med 11 nye anklagepunkter i en sag om seksuelle overgreb mod mindreårige.
De første sigtelser mod R.
Kelly kom i kølvandet på den opsigtsvækkende dokumentarserie 'Surviving R.
Kelly'.
(Arkivfoto) 31.
maj 2019 kl.
03.
46Bemærk: artiklen er mere end 30 dage gammelLæs opDen amerikanske sanger R.
Kelly bliver mødt med 11 nye anklagepunkter i en sag om seksuelle overgreb begået mod blandt andre mindreårige.
Det viser det endelige anklageskrift mod sangstjernen, der torsdag er offentliggjort af en domstol i den amerikanske storby Chicago.
Det skriver nyhedsbureauet AP.
Blandt de nye tiltalepunkter er blandt andet særligt skærpende omstændigheder, der kan resultere i op til 30 års fængsel.
Det er dermed de mest alvorlige anklager, sangstjernen står overfor.
I forvejen er sangstjernen tiltalt for ti tilfælde af grov seksuel udnyttelse af fire kvinder over en periode fra slutningen af 1990'erne og frem til 2010.
Tre af de fire var mindreårige, da overgrebene angiveligt fandt sted.
Kvinderne var mellem 13 og 17 år.
Samtlige af de nye tiltalepunkter omhandler én kvinde og er foregået mellem 2009 og 2010, skriver nyhedsbureauet Reuters.
Advokat: 'Det er de samme anklager'R.
Kellys advokat, Steve Greenberg, har torsdag kommenteret de nye tiltaler.
Han afviser over for AP, at de nye anklagepunkter bringer nyt til bordet i den verserende retssag mod den prisvindende sanger.
- Det er de samme anklager, bare formuleret anderledes.
Samme påståede offer, samme tidsperiode, samme fakta, siger Greenberg.
Han forventer, at sangstjernen vil blive renset for alle beskyldninger.
R.
Kelly har erklæret sig uskyldig i alle anklager om seksuelle overgreb.
Han betalte i februar en kaution på 100.
000 dollar og blev løsladt fra fængslet.
I en række interviews har han kaldt anklagerne mod ham for løgnagtige.
Sigtelsen kom i kølvandet på den opsigtsvækkende dokumentarserie 'Surviving R.
Kelly'.
I serien står en række kvinder frem og fortæller om, hvordan han misbrugte dem seksuelt.
Sangstjernen blev i 2008 frikendt i en sag, hvor han var anklaget for at have sex med en 13-årig pige.
Anklagere viste blandt andet en 27 minutter lang video, der angiveligt viste, at de to havde sex.
Retten vurderede dengang, at videoen ikke var bevis nok.
/ritzau/FacebookTwitterKopier linkEmner:R.
Kelly (musiker)|Seksualitet|Kriminalitet|Chicago




https://www.dr.dk/nyheder/penge/bestyrelsesformand-retter-hard-kritik-mod-danske-banks-tidligere-ledelse

Hvidvask i Danske BankSe temaPengeBestyrelsesformand retter hård kritik mod Danske Banks tidligere ledelseKortsigtede profithensyn vandt over langsigtet strategi, lyder det fra Karsten Dybvad.
Karsten Dybvad, der er tidligere direktør i Dansk Industri, overtog officielt posten som bestyrelsesformand i Danske Bank i december 2018.
(Arkivfoto) (Foto: Jeppe Bjørn Vejlø; Niels Ahlmann Olesen; Nils Meilvang; Julien Warnand.
© Ritzau Scanpix)31.
maj 2019 kl.
06.
05Bemærk: artiklen er mere end 30 dage gammelLæs opDen nyvalgte bestyrelsesformand Karsten Dybvad gør nu op med et helt centralt mål i Danske Bank.
Samtidig retter han markant kritik mod bankens tidligere ledelse med Ole Andersen og Thomas Borgen i spidsen, som han bebrejder for at have sat kortsigtede profithensyn over langsigtet strategisk tænkning.
Det siger han i et interview med Berlingske.
Og som noget nyt vil Karsten Dybvad derfor skrotte den årelange målsætning om at give aktionærerne faste afkast.
- Vi har ikke længere en målsætning om, at vi skal nå et bestemt absolut afkast, som nogle gav udtryk for i fortiden.
For det betyder, at du sætter et mål, som er uafhængigt af, hvordan konjunkturerne og markedet i den finansielle sektor i øvrigt bevæger sig, siger Karsten Dybvad til Berlingske.
Jorden er 'udpint'Han mener, at den tidligere ledelse har forsømt at investere tilstrækkeligt i fremtiden.
- Det er lidt ligesom, at landbrugsjorden er en lille smule udpint, så vi er nødt til at gøre en ekstra indsats.
Det gør vi så.
Karsten Dybvad, der er tidligere direktør i Dansk Industri, overtog officielt posten som bestyrelsesformand i Danske Bank i december 2018.
Hans primære opgave har været at genopbygge bankens omdømme, efter den blev centrum for en af verdenshistoriens største hvidvaskskandaler, hvor op mod 1.
500 milliarder kroner fra 2007 til 2015 blev kanaliseret gennem bankens estiske filial.
Retsligt efterspilDanske Banks tidligere topchef Thomas Borgen og flere tidligere chefer i banken er sigtet af Bagmandspolitiet.
Banken selv risikerer flere bøder i milliardklassen.
Og det har sat sine spor: Danske Banks egenkapitalforrentning er tæt på halveret på to år, ligesom man har mistet mange kunder.
Bestyrelsesformandens bud på, hvordan banken skal genvinde kundernes tillid, handler blandt andet om øget sikkerhed i alle systemer.
- Når du kigger på de sager, der har været, er der sket en tiltagende forbedring af systemerne, og vores medarbejdere er blevet bedre uddannet.
Hver gang, der kommer en ny kunde ind i banken, kører vi for eksempel en hel tjekliste igennem for at sikre os, at vi har tilstrækkelig dokumentation.
Det er, så man kan blive næsten helt forpustet - det er fuld fart nu, siger Karsten Dybvad.
/ritzau/FacebookTwitterKopier linkEmner:Danske Bank|Karsten Dybvad (erhvervsleder)|Thomas F.
Borgen (erhvervsleder)|Pengeinstitutter|Berlingske Media




https://www.dr.dk/nyheder/udland/trump-vil-straffe-mexico-indvandring-med-oget-told

UdlandTrump vil straffe Mexico for indvandring med øget toldDen øgede told vil fortsætte med at stige, indtil den illegale indvandring er stoppet, siger præsident Trump.
Donald Trump har anklaget den mexicanske regering for ikke at gøre nok for at få bugt med bølgen af centralamerikanske migranter, der rejser til USA fra blandt andet El Salvador, Honduras og Guatemala.
31.
maj 2019 kl.
02.
39Bemærk: artiklen er mere end 30 dage gammelLæs opUSA vil lægge ekstra told på fem procent på alle varer fra Mexico fra 10.
juni.
Derefter vil toldsatsen gradvist stige, indtil den illegale indvandring fra Mexico til USA er stoppet.
Det skriver den amerikanske præsident, Donald Trump, i et opslag på Twitter torsdag.
- Toldsatsen vil gradvist stige, indtil problemet med den illegale indvandring er afhjulpet.
Når det er sket, vil de øgede toldsatser bliver fjernet igen, skriver Trump.
Præsidentens tweet kommer, efter at Donald Trump tidligere torsdag fortalte journalister, at han havde planlagt en "stor meddelelse", som i spørgsmålet om den amerikansk-mexicanske grænse ville være hans "største" hidtil.
Anklager den mexicanske regeringDonald Trump har anklaget den mexicanske regering for ikke at gøre nok for at få bugt med bølgen af centralamerikanske migranter, der rejser til USA fra blandt andet El Salvador, Honduras og Guatemala.
Ifølge nyhedsbureauet AP er det uklart, hvordan USA's øgede told på mexicanske varer vil påvirke den nye handelsaftale mellem USA, Mexico og Canada.
Reaktionen fra Mexico lyder torsdag, at det vil være "katastrofalt", hvis Donald Trump gør alvor af sin trussel og indfører øgede toldsatser på mexicanske varer.
- Det er katastrofalt.
Hvis denne trussel føres ud i livet, vil det være ekstremt alvorligt, siger Jesus Seade fra det mexicanske udenrigsministerium.
Han er ansvarlig for nordamerikanske anliggender.
/ritzau/FacebookTwitterKopier linkEmner:Donald Trump (politiker)|Mexico|USA|Befolkning|Twitter




https://www.dr.dk/nyheder/politik/folketingsvalg/plejehjemmet-lukkede-men-saa-traadte-lokale-kraefter-til-hvis-ikke-vi

Hvordan går det med velfærden?
Se temaFolketingsvalgPlejehjemmet lukkede, men så trådte lokale kræfter til: 'Hvis ikke vi gør noget, dør byen'- Vi har haft en historisk voldsom nedskæring i den offentlige service, siger ekspert.
Af Signe Kammersgaard Müller, Malene Koops Grønborg og Signe Heiredal (grafik)31.
maj 2019 kl.
06.
27Bemærk: artiklen er mere end 30 dage gammelLæs op- Det har betydet kolossalt meget.
Det har både givet nye arbejdspladser og skabt noget liv.
Sådan lyder det fra Kjeld L.
Andresen, der er formand for bestyrelsen for Stauning Friplejehjem og en af initiativtagerne til det private plejehjem.
Det er 10 år siden, at Ringkøbing-Skjern Kommune besluttede, at Stauning Plejehjem skulle lukke.
Og da så det sort ud for byens fremtid, mener han.
- Hvis ikke, vi gør noget i sådan en by som vores, så dør den, siger han.
Derfor gik byens borgere sammen for at åbne Stauning Friplejehjem, som i dag er en stor succes.
Hvis ikke, vi gør noget i sådan en by som vores, så dør den.
Kjeld L.
Andresen, bestyrelsesformand, Stauning FriplejehjemOg det er ikke kun i Stauning, at indbyggerne har oplevet, at et vigtigt offentligt tilbud er forsvundet.
Antallet af beboere på private plejehjem i land- og yderkommunerne er i vækst.
Her bor i dag seks gange så mange ældre i forhold til i 2009, og det er land- og yderkommunerne, der samlet set står for mere end halvdelen af alle private friplejehjemspladser.
Dertil kommer, at næsten hver femte skoleelev i dag går i en fri- eller privatskole, og stigningen i andelen af elever i private skoler sker især i land- og yderkommunerne.
Et smertepunkt for den offentlige velfærdBegge dele er klare eksempler på en generel tendens, når det kommer til offentlige serviceydelser i Danmark.
For den offentlige velfærd har nået et smertepunkt ifølge Jørgen Goul Andersen, der er professor ved Institut for Statskundskab, Aalborg Universitet.
Fra 1992-2010 gik det fremad for de offentlige serviceydelser, der i perioden voksede med 1,8 procent.
Og det er rigtigt, rigtigt meget, ifølge professoren.
- Men fra 2010 og frem til nu har der været en vækst på 0,1 procent per indbygger.
Selvom der er brugt flere penge, er der også kommet mange flere danskere, og det har man glemt i den offentlige debat, siger han.
Jørgen Goul Andersen mener, der har været for lidt fokus på, hvordan udviklingen egentlig har været.
- Vi har reelt haft en nedskæring i den offentlige service fra 2010, som altså har været historisk voldsom.
Og hvis vi forlænger den, hvordan kommer samfundet så til at se ud?
Der er jo ikke nogen, der siger, at det er forkert, men det er trods alt en anden udvikling, og det betyder, at vi ser en udbredt utilfredshed på ældreområdet, skolerne og daginstitutionerne, siger Jørgen Goul Andersen.
Og netop den utilfredshed fører til, at borgerne i højere grad vælger private tilbud på alle områderne.
- Så siger borgerne: Hvis jeg ikke får den service, jeg forventer, så vil jeg - uanset politisk overbevisning - se, hvad jeg kan gøre for mig selv.
Og så taler vi ikke om, at det er de fem procent rigeste, der vil købe noget bedre til sig selv, men så er det måske de 20, 30 eller 40 procent af befolkningen, der vil overveje, om de kan få noget bedre ved selv at betale noget mere, siger han.
Læs også:Når børnehaven lukker, og bussen forsvinder: 5 steder, hvor borgerne tager sagen i egen håndEt perspektiv, der vil bekymre mangeSærligt i land- og yderkommunerne rammer tendensen hårdt, hvis det betyder, at områdets forskellige tilbud lukker et efter et.
For hvis først skolen eller plejehjemmet lukker, giver det færre arbejdspladser, og når sygehusvæsnet og politiet også er centraliseret til de større byer, har det en kæmpe effekt i de mindre områder.
- Så mister man virkelig noget sammenhængskraft og noget udviklingsperspektiv, for der er ikke nogen, der vil flytte dertil, siger Jørgen Goul Andersen.
- Og alt det her har ikke haft ret meget politisk opmærksomhed, men det tror jeg, det får i de kommende år.
Hvad betyder det for velfærdsstaten?
- Det kan jo betyde en aflastning af de økonomiske udgifter, at flere vælger private tilbud.
Men det kan også betyde, at folk er mere selvansvarlige for deres velfærd, og det er et brud med den velfærdsstat, vi har haft, fordi nogen melder sig delvist ud af det.
- Tidligere har man lagt vægt på, at børn fra alle samfundslag møder hinanden i daginstitutionen og skolerne.
Men hvis en ret stor del af befolkningen overvejer at købe sig til noget, der er bedre, så tror jeg, det giver et perspektiv, som vil bekymre mange.
Under alle omstændigheder er konsekvensen værd at debattere.
- Og så skal vi ikke glemme, at der er blevet tilført mange flere ressourcer til sundhedsvæsnet, og vi er blevet meget bedre til at behandle mange sygdomme.
Men de penge bliver taget fra en pulje, der sammenlagt ikke vokser, og så bliver besparelserne så meget desto større.
Kommunerne må så skære der, hvor de kan, og det rammer på både børn og ældre.
Er det et problem?
- Det er et problem, hvis man ønsker en jævn udvikling i hele landet.
Jeg tror nok, at hovedparten vil mene, at man ikke ønsker, at landet skal vokse skævt, men der er også nogen, der vil sige, at sådan er det, og de store byer er meget mere spændende, og at man ikke nødvendigvis skal holde liv i de mindre byer og landdistrikterne.
Er man utilsigtet kommet til at centralisere mere, end man egentlig ville?
Jeg tror, man vil sige, at det er man kommet til de sidste 10-15 år.
Jørgen Goul Andersen, professor, Aalborg UniversitetMen hvad så med de milliarder, som Socialdemokratiet og Venstre har lovet til velfærd de kommende år.
Hvad får det af betydning?
- Det letter presset lidt, men det virker ikke til, man er opmærksomme på den store fremgang i befolkningen.
Det vil ikke løfte velfærdsniveauet, for det vil betyde en stigning på måske 0,2 procent per indbygger, og det er noget helt andet end de 1,8 procent, som væksten lå på tidligere.
Kommunerne har de penge, de har.
Og de kan så håbe på, at deres ramme bliver lidt større fremover.
I Stauning håber friplejehjemmets formand, at der på sigt vil komme flere penge til byen.
Men han synes også, det er vigtigt, at der er frivillige, der vil løfte en del af arbejdet.
- Det var trist, da der var sorte vinduer i plejehjemmets bygning.
Det kan vi ikke have herude.
Derfor gik vi sammen om at starte friplejehjemmet, og nu har vi lige holdt 10 års jubilæum, og det er vi stolte af.
Nu håber vi, at kommunen lægger mærke til os, så vi kan få lidt penge, siger Kjeld L.
Andresen.
- Det er vigtigt, at kommunerne har de rigtige ressourcer til at fastholde daginstitutioner og skoletilbud samt andre servicefunktioner - også i yder- og landkommunerne, siger Steffen Damsgaard.
- I nogle områder ser vi oftere og oftere, at der både er et friplejehjem, en fribørnehave og en friskole.
Det er der, hvor civilsamfundet tager initiativ og ansvar, og det er en styrke ved landsbyerne.
- Men det ændrer ikke på, at det stadig er vigtigt, at man sikrer, at der er nogle basistilbud.
Hvis man vil opretholde og sikre, at der fortsat er en befolkning i landsbyerne, så skal man sørge for, at der er et plejehjem, en skole og en børnehave inden for rækkevidde.
- Man kan ikke forvente det samme niveau alle steder og i den enkelte landsby, men vi nået til en grænse, hvor der er behov for, at der skal investeres mere i servicefunktioner i landdistrikterne, hvis vi vil have et land i balance.
Sådan gjorde vi:•DR har fået hjælp af professor Jørgen Goul Andersen til at se på det offentlige forbrug.
Danmarks Statistik opgør tallene i tabellen NAN1, og tallene er trukket, så de er renset for inflation (2010-priser).
•DR har kigget på, hvad der er afsat til offentligt forbrug pr.
indbygger.
Kommer der flere indbyggere som f.
eks.
børn og ældre, er der også behov for flere penge, hvis servicen skal være den samme.
Derfor er det vigtigt at se forbruget i forhold til antallet af indbyggere.
•I gennemgangen af det offentlige forbrug under forskellige regeringer, har vi kigget på de finanslove, som den siddende regering har påvirket.
For eksempel blev Lars Løkke Rasmussen statsminister i juni 2015 og har tidligst haft afgørende indflydelse på finansloven for 2016 og frem.
FacebookTwitterKopier linkEmner:Lars Løkke Rasmussen (politiker)|Ringkøbing-Skjern Kommune|Plejeboliger|Ældrepleje|Ringkøbing




https://www.dr.dk/nyheder/politik/folketingsvalg/tosprogsprocent-boomede-efter-flygtningekrise-nu-haaber-skole-paa

FolketingsvalgTosprogsprocent boomede efter flygtningekrise: Nu håber skole på politisk indgreb Flere skoler med en stor andel af tosprogede elever oplevede, at etniske danske familier valgte dem fra.
Af Lisbeth Quass og Ditte Bannor-Kristensen31.
maj 2019 kl.
06.
00Bemærk: artiklen er mere end 30 dage gammelLæs opFor fire år siden strømmede omkring en million flygtninge og migranter ind over de europæiske grænser.
På Lindeskovskolen i Guldborgsund Kommune vendte flygtningekrisen hverdagen så meget på hovedet, at skoleleder Hans Christiansen nu håber på et politisk indgreb.
- Da flygtningene kom gående ad motorvejen i Jylland, havde vi kommunens modtagecenter her på skolen.
Og det betød, at der kom rigtig mange elever med flygtningebaggrund ind, siger han.
Tosprogede og etnisk danske elever skal blandes bedre på skolerne, mener skoleleder Hans Christiansen.
(© DR Nyheder) På kort tid har Lindeskovskolens elevsammensætning ændret sig, så 82 procent af eleverne er tosprogede.
(© DR Nyheder) Nogle af eleverne er efterkommere af indvandrere og taler flydende dansk.
Andre har været kort tid i Danmark og er sprogligt udfordrede.
(© DR Nyheder)1 / 3Tosprogede og etnisk danske elever skal blandes bedre på skolerne, mener skoleleder Hans Christiansen.
(© DR Nyheder)1 / 3På kort tid har Lindeskovskolens elevsammensætning ændret sig, så 82 procent af eleverne er tosprogede.
(© DR Nyheder)2 / 3Nogle af eleverne er efterkommere af indvandrere og taler flydende dansk.
Andre har været kort tid i Danmark og er sprogligt udfordrede.
(© DR Nyheder)3 / 3Ifølge tal fra Undervisningsministeriet er der 22 folkeskoler i Danmark, hvor mindst halvdelen af eleverne er af udenlandsk herkomst.
DR Nyheder har været i kontakt med skolelederne fra 19 af skolerne.
Ti af dem ønsker politiske tiltag for at få fordelt kommunens tosprogede elever mere ligeligt.
De etniske danskere sagde farvel førstEfter opholdet på modtagecenteret på Lindeskovskolen flyttede mange af flygtningebørnene og deres familier ind i boliger nær skolen.
Derfor fortsatte en stor del af børnene deres skolegang på skolen.
På et tidspunkt var der forældre, som begyndte at brokke sig, fortæller Hans Christiansen.
Derefter begyndte forældrene at melde deres børn ud.
Første bølge af udmeldingsblanketter kom fra de etnisk danske familier.
- Og vi kan se på vores tal, at nogle af de velfungerende tosprogede forældre også begyndte at sige 'nej, nu bliver tosprogsprocenten for stor', siger skolelederen.
På under ét år faldt antallet af elever på Lindeskovskolen med over 100.
Elevflugten har fået andelen af tosprogede elever til at stige fra omkring 50 procent til 80 procent.
I Guldborgsund Kommune diskuterer politikerne nu, om Lindeskovskolen skal lægges sammen med naboskolen for at ændre elevsammensætningen.
Den løsning støtter Hans Christiansen:- For så vil vi sænke vores tosprogsprocent helt naturligt, og børnene vil stadigvæk gå i skole med de børn, de bor tæt på.
Det gælder både de etnisk danske og de tosprogede.
De to skoler er vidt forskellige, selvom de ligger en kort køretur fra hinanden.
(© DR Nyheder)I dag bliver Lindeskovskolen ifølge Hans Christiansen fravalgt af de etnisk danske forældre allerede før indskrivningen til børnehaveklassen.
Tilbagemeldingen fra de få etniske danske forældre, der kommer for at se skolen an, er ifølge skolelederen typisk, at de har svært ved at se deres barn i en klasse, hvor der kun går få andre børn, som ikke er tosprogede.
- Jeg kan godt forstå, at man er betænkelig, når man starter i 0.
klasse, og der kun er tre, som taler dansk fra starten som modersmål, siger Hans Christiansen:- Lige så vel som jeg kan forstå, når en velfungerende tosprogsfamilie siger: 'Prøv at hør, det nytter ikke noget.
De skal ud at møde flere danske elever'.
Læs også:Nu jubler Randi: Hendes barn skal ikke på ”ghettoskolen”- Vi skal være mere danske i vores kulturIfølge skolelederen har den ændrede elevsammensætning fået det faglige niveau til at dykke.
- Det oplever vi nogle gange i de nationale test.
Når vi tager dem, kan vi se, at eleverne i 4.
klasse nærmest ligger på 2.
klassetrin.
Derfor er de nationale test ikke særlig rare at tage her på stedet, siger Hans Christiansen.
Samtidig har skolen og lærerne fået en anden rolle.
- Vi har blandt andet snakket om, at vi skal være mere danske i vores kultur her på skolen, end man skal på andre skoler, fordi vi voksne er de eneste, der kan lære dem det, siger skolelederen.
- Vi kommer jo til at mangle nogle rollemodeller i undervisningen.
Der mangler dem, der taler dansk, og dem der er indfødt i dansk kultur.
De andre børn.
De børn er væk.
De forældre skal tage sig sammen og lade være med at ødelægge livet for deres børn.
Henrik Dahl (LA), undervisningsordførerEkspert: Et etisk dilemmaUdfordringen med skoler, der bliver fravalgt af etnisk danske elever, er ikke ny.
En række kommuner har med større eller mindre succes afprøvet modeller for at påvirke skolernes elevsammensætning.
Løsningen ligger dog ikke lige til højrebenet, forklarer folkeskoleekspert og forskningschef ved VIA University College Andreas Rasch-Christensen.
- Det indeholder nogle etiske problemstillinger, siger han.
- Hvordan gør man det?
Skal man fragte dem rundt i busser og langt fra deres bopæl til en anden skole, så betyder det noget for deres nærmiljø og deres fritid.
Og hvis kommunerne ændrer på skoledistrikterne, får de tit og ofte forældrene på nakken.
Andreas Rasch-Christensen vurderer, at det kunne have en effekt, hvis politikerne på Christiansborg lavede en landspolitisk ambition om en bedre blanding af eleverne:- Den næstbedste løsning ville være at se på, hvordan ressourcerne investeres bedst muligt.
For eksempel i lærere, der har kompetencer i at undervise tosprogede, i ledere, som har erfaringer med at lede skoler med en høj koncentration af tosprogede, og i redskaber til at skabe et godt skole-hjem-samarbejde.
Læs også:Ingrid flyttede for at undgå skole med mange tosprogede: "Mine børn ville blive en minoritet"Undervisningsordfører: Forældrene er problemetUndervisningsminister Merete Riisager (LA) genopstiller ikke til folketingsvalget.
Derfor udtaler hendes partis undervisningsordfører, Henrik Dahl (LA), sig i sagen.
Han opfordrer forældre til børn af udenlandsk herkomst til at "tage deres forældreskab alvorligt" ved at sikre deres børn en god skolegang.
- Grundlaget for det her problem er, at der er nogle forældre, som ikke kan finde ud af, hvad der er fornuftigt for deres børn, og at de altså er i Danmark nu, siger Henrik Dahl.
- De forældre skal tage sig sammen og lade være med at ødelægge livet for deres børn.
Han mener, at politikerne skal blande sig fuldstændig uden om familiernes frie skolevalg og ikke for eksempel prøve at få flere etnisk danske familier til at tilvælge specifikke skoler:- Vi kan ikke pålægge de enkelte forældre at skulle stille deres børn til rådighed for et samfundseksperiment.
Det er blandt andet forsøgt tidligere:•I København har der været forsøg med "magnetskoler", hvor kommunen har reserveret pladser til tosprogede elever på skoler med mange etniske danskere og forsøgt at ændre elevfordelingen via opsøgende arbejde målrettet forældrene.
•Esbjerg Kommune har forsøgt at tiltrække etnisk danske forældre til skoler med stor andel tosprogede ved at tilbyde mere praktisk undervisning og en e-sportlinje.
•Aarhus Kommune har kørt tosprogede elever i bus til skoler med flere danske elever.
•I Holstebro har der tidligere været et loft på 18 procent tosprogede elever per klasse.
•Odense Kommune har brugt et fordelingsværktøj ved indskrivning til skole, hvor etnicitet vægter højere end søskendekriterier og afstand mellem skole og hjem.
FacebookTwitterKopier linkEmner:Befolkning|Merete Riisager (politiker)|Uddannelse|København|Odense Kommune




https://www.dr.dk/nyheder/kultur/kitt-anders-xenia-og-peter-stiller-sig-noegne-frem-foran-publikum-vi-skammede-os

KulturKitt, Anders, Xenia og Peter stiller sig nøgne frem foran publikum: 'Vi skammede os konstant'Det er ikke let at smide tøjet foran publikum, fortæller skuespillerne bag rost forestilling om lavt selvværd.
'Opvisning i lavt selvværd' er skabt af Cheer Extreme og Sort/Hvid.
Forestillingens skuespillere er Kitt Maiken Mortensen, Anders Mossling, Xenia Noetzelmann og Peter Flyvholm.
Af Kasper Madsbøll Christensen31.
maj 2019 kl.
06.
32Bemærk: artiklen er mere end 30 dage gammelLæs opDin penis er for lille.
Dine bryster hænger.
Numsen strutter ikke længere på helt samme måde, som den gjorde engang.
Lavt selvværd kommer i mange afskygninger.
Og publikum får det lave selvværd serveret helt uden omsvøb - ja, faktisk splitternøgent - når de bliver konfronteret med fire nøgne skuespillerkroppe i forestillingen 'Opvisning i lavt selvværd'.
Vi skammede os konstant - lige indtil vi mødte publikum og deres enorme respons.
Anders Mossling, skuespillerSkuespillerne, der smider tøjet, er Kitt Maiken Mortensen, Anders Mossling, Xenia Noetzelmann og Peter Flyvholm, og deres forestilling spiller som en del af teaterfestivalen CPH Stage.
Vi har sat to af skuespillerne stævne for at høre mere om, hvad de egentlig vil have ud af at smide tøjet foran publikum.
Anders Mossling, der blandt andet har arbejdet ved Det Kongelige Teater, Kulturhuset Stadsteatern og Uppsala stadsteater, lægger ud med en opsigtsvækkende afsløring.
- 'Opvisning i lavt selvværd' er egentlig slet ikke skabt til et publikum.
Det er vores eget behov, vi tilfredsstiller.
- Vi syntes faktisk, at det var pinligt at gå i gang med sådan noget navlepillende pis.
Vi skammede os konstant - lige indtil vi mødte publikum og mødte deres enorme respons.
Kitt Maiken Mortensen i 'Opvisning i lavt selvværd'.
Hun er også kendt for at være en del af teaterkollektivet Sort Samvittighed, der i foråret har høstet stor succes med forestillingen 'I et forhold' på Betty Nansen Teatret.
Utroskab og skamfuld seksualitetOg respons fra publikum har der været masser af, siden stykket blev sat op for første gang for efterhånden et par år siden.
CPH Stage kalder da også forestillingen for 'en vaskeægte in-your-face-forestilling, der interagerer med publikum på den mest charmerende måde'.
CPH StageCPH Stage er en teaterfestival, der løber fra 23.
maj til 1.
juni og slutter med uddelingen af teaterprisen Årets Reumert, der finder sted 2.
juni på Nørrebro Teater i København.
'Opvisning i lavt selvværd' spiller som en del af CPH Stage og kan ses 31.
maj og 1.
juni.
'Opvisning i lavt selvværd' har ingen instruktør, men har Ida Marie Ellekilde tilknyttet som scenograf og Tanja Diers som dramaturg.
Raphael Frisenvænge Solholm fungerer både som scenograf og lysdesigner på forestillingen.
- Vi har fået mange rørende reaktioner på stykket, fortæller Peter Flyvholm, der blev uddannet fra Statens Teaterskole i 1998 og siden har medvirket i eksempelvis tv-serierne 'Edderkoppen' og '1864'.
- Folk har blandt andet fortalt, at de skammer sig over deres seksualitet, og at de har været utro.
Lige pludselig blev det trygt for en kvinde blandt publikum at sige, at hun havde været utro, mens hendes kæreste sad ved siden af.
Han blev meget, meget bleg.
I 'Opvisning i lavt selvværd' deler forestillingens fire skuespillere fire monologer, der alle bunder i deres lave selvværd.
Skuespillerne har faktisk lavet et manifest til forestillingen, der blandt andet handler om, at de slet ikke må spille skuespil, når de spiller den.
- Vi er skuespillere, der har været i branchen i mange år, men vi har sat os selv for, at vi ikke må spille, som vi har gjort på normale scener.
Vi skal gå ind i det private lag, fortæller Peter Flyvholm.
Og hvis folk har lyst til at dele noget, så bliver det budt velkomment.
Dog uden at de fire skuespillere går ind i en dybere snak om det.
Som Peter Flyvholm siger:- Vi er skuespillere - ikke terapeuter.
Anders Mossling er født i Vallentuna, Sverige og er uddannet skuespiller fra Scenstudion i Stockholm.
På tv har han blandt andet medvirket i 'Broen'.
'Jeg har fået det bedre af at spille den'Den historie, Peter Flyvholm selv fortæller i 'Opvisning i lavt selvværd', tager udgangspunkt i, at han er 'alkoholikerbarn'.
- Jeg har for eksempel en stor bekræftelsessyge - alle skal elske mig.
Vi prøver i forestillingen gennem os selv at finde ud af, hvor det lave selvværd stammer fra.
Anders Mossling supplerer:- Jeg har fået det bedre af at spille forestillingen.
Det hjælper, når man ikke længere føler, at man er helt alene om det.
Undervejs i forestillingen ryger skuespillernes tøj stykke for stykke.
Det foregår omgivet af publikum, der sidder i umiddelbar nærhed af skuespillerne, fortæller Peter Flyvholm.
Der er både flygtninge- og klimakrise, men min penis er for lille, og det giver mig dårligt selvværd.
Det er jo dét narcissistiske helvede, vi sætter på spidsen i 'Opvisning i lavt selvværd'.
Peter Flyvholm, skuespiller- Det er enormt selvudleverende og også sjovt.
Men vi værner meget om, at det også får en større kontekst og en alvor - selv om det også er latterligt og grotesk.
- Der er både flygtninge- og klimakrise, men min penis er for lille, og det giver mig dårligt selvværd.
Det er jo dét narcissistiske helvede, vi sætter på spidsen.
For at kunne komme ud over det og videre - så vi kan se verden i et lidt større perspektiv.
Der er mange - især unge - mennesker, der befinder sig i denne her sump.
Anders Mossling supplerer:- Men det gælder også mange ældre mennesker.
Vi kæmper med det, til vi dør.
En offentlig terapi-sessionSkuespillerne håber, at de med 'Opvisning i lavt selvværd' kan være med til at afmystificere det tabu, det lave selvværd kan være.
- Det er sådan set blevet én eller anden form for offentlig terapi-session, hvor vi så stiller os frem.
Det er nærmest et AA-møde, uden at vi har tænkt det sådan.
Det bliver en slags confession room, hvor vi bare er dem, der bryder isen, slutter Peter Flyvholm.
Og gruppen er ikke færdig med at bryde isen endnu.
Deres næste projekt handler om dødsangst og skal spilles i en skov.
Det kan du læse mere om her.
'Opvisning i lavt selvværd' kan opleves 31.
maj og 1.
juni under CPH Stage.
Læs også:En verden af lak og læder: Unge dansere provokerer med sex og liderlighedFacebookTwitterKopier linkEmner:Teater|Sundhed og velvære|Det Kongelige Teater|Statens Scenekunstskole|Uppsala




