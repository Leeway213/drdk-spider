https://www.dr.dk/nyheder/penge/korrespondent-finanstilsynet-vil-skrue-op-kontrol-og-sanktioner-efter-danske-bank-sag

Hvidvask i Danske BankSe temaPengeKorrespondent: Finanstilsynet vil skrue op for kontrol og sanktioner efter Danske Bank-sagFinanstilsynet vil have langt flere ressourcer og magt til at udskrive store bøder.
Tilsynet med bankerne har indtil nu været baseret på tillid til, at bankerne gav korrekte oplysninger til Finanstilsynet.
Det gjorde Danske Bank, her repræsenteret af tidligere direktør Thomas Borgen, ikke.
Af Sally Frydenlund Larsen29.
jan.
2019 kl.
23.
34Bemærk: artiklen er mere end 30 dage gammelLæs opDet var en ordentlig mursten, der landede på politikernes bord i dag, da Finanstilsynet præsenterede sin redegørelse af tilsynets egen indsats i Danske Banks store hvidvasksag.
Finanstilsynets bestyrelse konkluderer selv, at Finanstilsynet har levet op til sine forpligtelser i tilsynet med Danske Bank i perioden 2007 til 2018, selv om banken nu efterforskes i flere lande for omfattende hvidvask i bankens estiske filial over en niårig periode.
Læs også:Minister vil have et stærkere FinanstilsynTilsynet understreger dog samtidig, at det "ikke gav det ønskede resultat", når tilsynet spurgte ind til problemerne med hvidvaskkontrol i banken, fordi banken ikke svarede retvisende.
Den 142 sider lange rapport rummer derfor 23 forslag til initiativer, der kan styrke tilsynet med hvidvask.
DR's erhvervskorrespondent Jakob Ussing forklarer her de tre mest markante forslag:1Mindre tillid, mere kontrolFinanstilsynet.
En af hovedpointerne i rapporten er, at Finanstilsynet vil skrue op for kontrollen med bankerne, fortæller Jakob Ussing.
- Hidtil har det været sådan, at Finanstilsynet stillede en masse spørgsmål til bankerne, hvis man fik mistanke eller tip om noget, men så valgte man i udgangspunktet at stole på, at det var korrekte oplysninger, som banker har sendt den anden vej.
I Danske Bank-sagen fik Finanstilsynet adskillige gange forkerte oplysninger fra banken, og derfor skal tilsynet fremover i stigende grad baseres på kontrol fremfor tillid, forklarer erhverskorrespondenten.
- Finanstilsynet har lært, at det bliver nødt til at have en skrappere kontrol og nogle gange følge op flere gange og kontrollere de svar, det får fra bankerne.
Der lægges op til fremover at foretage 55 inspektioner om året mod 35 inspektioner årligt i dag.
2Flere ressourcer(ARKIV) Penge, den 10.
december 2013.
Topskattelettelser, nyt pensionsfradrag og højere lønninger står på listen over mulige økonomiske gevinster i privatøkonomien i det nye år.
Det skriver Ritzau, onsdag den 2.
januar 2019.
.
 © drDR’s erhvervskorrespondent Jakob UssingJakob Ussing er erhvervskorrespondent i DR Nyheder.
Han dækker alt fra danske virksomheder til globale giganter – og fra internationale begivenheder til de danske erhvervshistorier, der har størst betydning herhjemme.
Læs mereEt af rapportens mest konkrete forslag handler om kroner og øre, fortæller Jakob Ussing.
- Et af de mest markante forslag er, at man beder om 30 millioner kroner ekstra i 2019, og fremadrettet om at få 20 millioner kroner ekstra om året.
Alene til en skrappere hvidvaskkontrol.
De penge skal først og fremmest bruges til at ansætte flere, så man kan lave flere inspektioner og styrke kontrolindsatsen, forklarer erhvervskorrespondenten og tilføjer:- Dertil kommer mange millioner til blandt andet nye IT-systemer, så tilsynet i alt ønsker 287 millioner kroner ekstra over fem år.
Det svarer til at øge budgettet med knap en femtedel.
Det er ikke penge, som skal findes hos staten, da Finanstilsynets udgifter er betalt af de finansielle virksomheder, der er underlagt tilsyn.
Jakob Ussing vurderer, at der umiddelbart er politisk opbakning til den finansielle saltvandsindsprøjtning til tilsynet.
- Det er i hvert fald noget, vi har hørt bredt fra de politisk partier, at de bakker op om at tilføre flere ressourcer, som jo betales af den finansielle sektor selv, siger han.
3Magt til at udskrive hurtige bøderIgennem en årrække er Danske Bank blevet brugt til at hvidvaske op mod 53 milliarder danske kroner igennem deres estiske filial i Tallinn.
Her er det Kilvar Kessler fra det estiske finanstilsyn, der var den første offentlige instans til at rette blikket mod Danske Bank.
En anden ting, som ifølge Jakob Ussing nyder opbakning fra Christiansborg, er Finanstilsynets forslag om, at det skal kunne udskrive såkaldte administrative bøder for brud på hvidvaskreglerne.
Som det er nu, skal Finanstilsynet politianmelde hvidvasksager til Bagmandspolitiet, hvis det opdager, at en bank har brudt hvidvaskreglerne.
Herefter er det op til Bagmandspolitiet at retsforfølge banken eller udskrive bøder, hvis efterforskningen kommer frem til den konklusion.
- Den nuværende proces kan tage mange år, konstaterer Jakob Ussing og forklarer:- Det, tilsynet ønsker, er at kunne udskrive administrative bøder, så Finanstilsynet på et meget tidligere tidspunkt i forløbet kan gå ind og sige, at her er der helt klart sket en overtrædelse af hvidvaskreglerne, og derfor får I den her bøde, som så kan lukke sagen hurtigere, hvis ellers banken accepterer bøden.
FacebookTwitterKopier linkEmner:Finanstilsynet|Danske Bank|Pengeinstitutter|Økonomisk kriminalitet|Bagmandspolitiet




https://www.dr.dk/sporten/fodbold/italien/dansk-landsholdsspiller-skal-til-laere-italiensk-skifter-til-genoa-paa

ItalienDansk landsholdsspiller skal til at lære italiensk: Skifter til Genoa på lejeaftaleMidtbanespilleren Lukas Lerager forlader franske Bordeaux for at fortsætte karrieren i den italienske Serie A.
Tiden i den blå Bordeaux-trøjen er ovre for nu for  Lukas Lerager.
29.
jan.
2019 kl.
22.
00Bemærk: artiklen er mere end 30 dage gammelLæs opFodboldlandsholdsspilleren Lukas Lerager skifter fra franske Bordeaux til Serie A-klubben Genoa i Italien.
Det bekræfter begge klubber på Twitter.
Der er i første omgang tale om en lejeaftale for resten af sæsonen, men Genoa har sikret sig en købsoption på den danske midtbanespiller.
Læs også:Leragers drømmekasse grundlagde sikker dansk testsejr25-årige Lerager startede sin seniorkarriere i AB, men drog i 2013 til Viborg, hvor han udviklede sig gennem tre år.
I 2016 hentede belgiske Zulte Waregem danskeren, som imponerede så meget, at franske Bordeaux stod klar med en kontrakt i sommeren 2017.
Det var også i 2017, han fik sin debut på det danske landshold, med hvem han også var til VM i Rusland i 2018.
/ritzau/FacebookTwitterKopier linkEmner:Lukas Lerager (fodboldspiller)|Italien|Fodbold|Twitter|Belgien




https://www.dr.dk/nyheder/penge/butikker-maa-dreje-noeglen-om-men-webbutik-holder-mie-larsens-i-live

PengeButikker må dreje nøglen om: Men webbutik holder Mie Larsens i live- Man værdsætter ikke den service, som man får i en tøjbutik, siger Preben Mouritsen, der netop har lukket sin forretning.
Den 1.
februar er Skivebutikken Mou & Co.
historie, mens Mie Larsen (t.
h.
) har succes med sin kombinerede forretning og webbutik, Hollys Dollroom.
Af Mathias Sommer og Natacha Tjørnholm29.
jan.
2019 kl.
21.
47Bemærk: artiklen er mere end 30 dage gammelLæs opTorsdag lukker et langt kapitel for 60-årige Preben Mouritsen.
Efter 25 år som butiksindehaver i Skive midtby, drejer Preben Mouritsen nøglen om i sin tøjforretning Mou & Co, der ligger midt på Skives gågade, Frederiksgade.
- Omsætningen har været nedadgående i nogle år nu, og jeg var nået til et punkt, hvor den indsats, jeg måtte yde, ikke længere stod mål med det afkast, jeg fik ud af det, siger Preben Mouritsen.
Det er først og fremmest presset fra netbutikkerne, som har skåret skiver af omsætningen hos Mou & Co, der særligt har henvendt sig til de unge.
- Vores målgruppe på unge mellem 15 og 25 bruger meget tid på nettet, og der er helt sikkert mange, som sidder stille og roligt om aftenen og bestiller de varer, de mangler, siger Preben Mouritsen, der ærgrer sig over, at hans butik ikke længere er et mødested for modeorienterede unge skibonitter.
- Jeg tror, at det, der sker i dag, er, at man ikke værdsætter den service, som man får i en tøjbutik.
Jeg har arbejdet i tøjbranchen i 42 år, og det ærgrer mig, at det er den vej, det er gået, siger Preben Mouritsen, der allerede fredag starter i et nyt job som udekørende sælger.
Handlen går på nettetPå fire år er danskernes samlede tøjhandel steget med en halv milliard kroner til nu at udgøre cirka 16 milliarder kroner om året.
Men det er ikke en stigning, som kan mærkes ude på de lokale gågader.
Flere og flere køber nemlig deres tøj på nettet.
Ifølge en kortlægning af Institut for Centerplanlægning vil tre fjerdedele af de danske byer miste det brede butiksliv inden 2030, hvis halvdelen af danskernes forbrug som ventet flytter på nettet.
Ifølge Danmarks Statistisk udgjorde nethandlen i november 10 procent af detailhandlens samlede omsætning.
Mie Larsen kombinerer med webbutikGår man længere ned ad Frederiksgade og til venstre ad Nørregade i Skive, finder man en butik, der modsat Mou & Co.
er lykkedes med at få plusser på bunden af regnskabet.
Det skyldes ikke mindst, at tøjforretningen Hollys Dollroom kombineres med en webbutik.
I 2007 slog Mie Larsen dørene op til Hollys Dollroom, samtidig oprettede hun en netbutik.
- Jeg tænkte dengang i tidernes morgen, at det ville blive min overlevelse på sigt.
På det tidspunkt fandtes der kun fem webshops, der solgte modetøj, så det har selvfølgelig også givet mig et forspring, siger Mie Larsen.
Det er stadig den største del af omsætningen, som lægges i den fysiske butik, men med hollysdollroom.
com har Mie Larsen løftet butiksvinduet ud i cyberspace:- Webshoppen er helt sikkert en styrke; fordi folk sidder hjemme om aftenen og tjekker, hvilken størrelse vi har, og hvad der eventuelt er på lager.
Og så kommer de her i løbet af dagtimerne og prøver det, de har fundet, siger hun.
- Det betyder selvfølgelig også, at der er ordrer i shoppen om morgenen, når jeg kommer.
Det får vi så pakket inden klokken 10, så det kan komme afsted samme dag, fortsætter hun.
Ifølge nye tal fra Danmark Statistik er fysiske butikkers bidrag til nethandlen steget fra 30 procent i 2016 til 40 procent i 2018.
Udviklingen skyldes, at fysiske butikker i stigende grad supplerer deres salg med netsalg.
FacebookTwitterKopier linkEmner:Detailhandel|ICP A/S|Skive|Tøj|Virksomhedsøkonomi




https://www.dr.dk/sporten/haandbold/vm-herrer/video-fraekke-vip-uheldige-selvmaal-og-klassekasser-vm-gav-os-mere-end

VM herrerVIDEO Frække vip, uheldige selvmål og klassekasser: VM gav os mere end dansk guldfestUdover dansk VM-guld var der også masser af andre opsigtsvækkende episoder ved håndboldslutrunden.
Af Kasper Heide Lund og Arnela Muminovic29.
jan.
2019 kl.
20.
28Bemærk: artiklen er mere end 30 dage gammelLæs opVM 2019 bliver næppe en herrehåndboldslutrunde, vi kommer til glemme i Danmark, efter det blev til guld på hjemmebane.
Udover dansk guldfest så bød slutrunden dog også på en masse håndboldlækkerier og -tosserier.
Vi har samlet alt det bedste i videoen i toppen af artiklen.
FacebookTwitterKopier link




https://www.dr.dk/nyheder/politik/50000-borgere-tvinger-folketinget-til-tage-stilling-til-en-klimalov

Politik50.
000 borgere tvinger Folketinget til at tage stilling til en klimalovEn enig opposition vil have hastebehandlet spørgsmålet om en ny klimalov.
Over 50.
000 borgere vil have Folketinget til at indføre en klimalov.
Samtlige oppositionspartier støtter forslaget.
Af Nicolas S.
Nielsen29.
jan.
2019 kl.
21.
23 | opdateret 29.
jan.
2019 kl.
21.
49Bemærk: artiklen er mere end 30 dage gammelLæs opKlimaet er en vigtig politisk dagsorden, der skal handles på nu.
Det er et af budskaberne i et borgerforslag, som på under to uger har opnået 50.
000 underskrifter, der betyder, at forslaget nu fremsættes som et beslutningsforslag i Folketinget.
Det betyder med andre ord, at Folketingets partier tvinges til at forholde sig til spørgsmålet.
Bag forslaget står "92-gruppen", der er et "forum for bæredygtig udvikling" og er et samarbejde mellem 24 danske miljø- og udviklingsorganisationer.
Seks principper i ny klimalovForslagsstillerne bag borgerforslaget har formuleret seks principper, som de ønsker, en ny klimalov skal indeholde:Klimaloven skal indeholde følgende:Danmark skal yde sit bidrag til at nå Paris-aftalens mål.
Der skal sættes femårige delmål mindst 15 år frem.
Klimahensyn skal integreres i andre politikker.
Klimarådet skal styrkes og sikres uafhængighed.
Danmark skal satse på udvikling af grønne løsninger.
Danmark skal være drivkraft i international klimapolitik.
Oppositionen har allerede nu meldt ud, at den støtter borgerforslaget, ligesom partierne vil have behandlet spørgsmålet hurtigt i Folketinget.
Det oplyser Socialdemokratiets klimaordfører Jens Joel på vegne af de rød-grønne partier, der nu indkalder til en hurtig forespørgsel om loven.
- Vi har brug for en hurtig behandling i Folketinget, så vi får debatten inden et folketingsvalg, siger han.
Læs også:Lektor: Borgerforslag virker trods adskillige afslagVil have klimalov med seks principperKonkret foreslår forslagsstillerne at indføre en ny klimalov, der følger seks principper.
For det første skal Danmark yde sit bidrag til at nå Paris-aftalens mål, ligesom der skal sættes femårige delmål mindst 15 år frem i tiden.
Forslagsstillerne ønsker også, at klimahensyn skal integreres i andre politikker.
Det skal blandt andet ske ved, at der i forbindelse med nye lovforslag, hvor regeringen "bør sikre, at der udarbejdes en særskilt beregning af forslagets konsekvenser for klimaet," lyder det i forslaget.
Forslagsstillerne foreslår også at styrke Klimarådet og sikre dets uafhængighed, og så skal Danmark satse på udvikling af grønne løsninger.
Endelig skal Danmark være drivkraft i international klimapolitik, lyder det i forslaget.
Jens Joel glæder sig over opbakningen.
- Det er fantastisk at se, at der er så stor opbakning til forslaget om en styrket klimalov.
Jeg er fuldstændig enig i hensigten og glæder mig til at diskutere emnet i Folketingssalen, siger han.
Et af de seks principper i et forslag til en ny klimalov er at styrke Klimarådet.
Her ses Klimarådets tidligere formand Peter Birch Sørensen.
Regeringen besluttede i slutningen af sidste år, at han ikke længere skulle bestride posten.
Å og RV glæder sigOgså i Alternativet er der glæde, fortæller klimaordfører Rasmus Nordqvist.
- Det er den klimastemme, vi har brug for.
Selve forslaget burde jo være basen i regeringens politik, siger han og fortsætter:- Særligt klimafinansiering er et punkt, vi har prøvet at rejse med resten af Folketinget.
Desværre har der ikke været ekko endnu.
Det håber vi, det høje råb fra befolkningen vil give, siger Rasmus Nordqvist.
I Det Radikale Venstre hæfter klimaordfører Ida Auken sig blandt andet ved, at forslaget vil styrke Klimarådet.
Rådet har på det seneste været i vælten, efter det fremlagde en ny rapport, hvor regeringens klimapolitik blev kaldt "urealistisk" og "uambitiøs".
Kort tid efter valgte regeringen at skifte formand i Klimarådet.
Siden har den nu tidligere formand Peter Birch Sørensen, professor i økonomi ved Københavns Universitet, hævdet, at regeringen bad Klimarådet droppe sin kritik.
Det har regeringen afvist.
- Vi går meget ind for at styrke Klimarådet.
Uafhængigheden er helt afgørende.
- Det er noget, der lægger et godt tryk på politikerne.
Det, der rigtig rykker, er, når befolkningen er klare i mælet, siger Ida Auken.
Det har i dag ikke været muligt at få en kommentar fra energi- og klimaminister Lars Christian Lilleholt (V).
Heller ikke Mikkel Dencker, der er klimaordfører for Dansk Folkeparti, er vendt retur på DR Nyheders henvendelser.
FacebookTwitterKopier linkEmner:Folketinget|Ida Auken (politiker)|Jens Joel (politiker)|Venstre|Miljøpolitik




https://www.dr.dk/sporten/haandbold/kvindeligaen/silkeborg-voel-haler-ind-paa-aarhusianere-i-slutspilskampen

KvindeligaenSilkeborg-Voel haler ind på aarhusianere i slutspilskampenDet var ikke kønt, men det var spændende, da Silkeborg-Voel slog Aarhus United i kvindernes håndboldliga.
Aarhus Uniteds Sofie Flader spillede godt, men brændte en del chancer, da østjyderne var på besøg hos Silkeborg-Voel.
(Arkivfoto) 29.
jan.
2019 kl.
21.
06Bemærk: artiklen er mere end 30 dage gammelLæs opKvaliteten var mildest talt svingende, da Silkeborg-Voel tog imod Aarhus United i kvindernes bedste håndboldrække, men det blev spændende hele vejen til slutfløjt.
Her var hjemmeholdet bedst til at holde hovedet bare en smule koldt, og det resulterede i en sejr på 25-24 til Silkeborg-Voel.
I tabellen haler silkeborgenserne på syvendepladsen ind på netop Aarhus United, der er nummer seks.
Aarhusianerne er dog fortsat tre point foran.
Læs også:Aarhus United har samlet en million kroner ind: Nok til at komme af DHF's sorte listeVigtigere er det dog for Silkeborg-Voel, at afstanden til den niendeplads, der betyder et misset slutspil, blev øget til tre point.
I en afvekslende første halvleg på et teknisk ikke prangende niveau fulgtes de to hold ad til 6-6 knap midtvejs, hvorefter mandskaberne på skift gik i stå angrebsmæssigt.
Hjemmeholdet var foran 8-6, men holdt så en scoringspause på otte minutter, hvor aarhusianerne bragte sig foran med 10-8.
Herefter var det østjydernes tur til at diske op med flere fejl og afbrændere.
I halvlegens sidste godt otte minutter scorede Aarhus United kun en enkelt gang, og Silkeborg-Voel kunne gå til pause foran 13-11.
Det tekniske niveau fra starten af anden halvleg blev ikke hævet voldsomt, og gæsterne fra Aarhus United sled stadig med at finde et stabilt niveau, så det lille hul på måltavlen kunne lukkes.
Silkeborg-Voel leverede heller ikke en fejlfri indsats, og en dum dobbeltudvisning knap midtvejs gav Aarhus United en let vej til kontakt.
Læs også:Nykøbing Falster er pokalmester efter sejr over OdenseDet gav gæsterne et lille overtag, men som det var gennem hele kampen, var det kun for en stund.
Med ni minutter igen var der udlignet til 22-22, og det handlede tydeligvis om, hvilket hold der kunne minimere de tekniske fejl og dårlige beslutninger mest i slutfasen.
Den disciplin lykkedes hjemmeholdet bedst med og tog sejren på et enkelt mål.
/ritzau/FacebookTwitterKopier linkEmner:Aarhus United|Silkeborg-Voel KFUM|Aarhus|Silkeborg|Håndbold




https://www.dr.dk/nyheder/indland/eksperter-kommune-sloerer-mange-oplysninger-om-paedofilisag

De skjulte overgrebSe temaIndlandEksperter: Kommune slører for mange oplysninger om pædofilisag Det er vigtigt at lære så meget som muligt af en stor pædofilisag, mener eksperter.
I rapporten fra Kommunernes Landsforening er flere passager overstreget.
DR er kommet i besiddelse af den fulde rapport, og flere eksperter mener, at flere af de overstregede passager skal frem.
Af Mette Mayli Albæk og Maria Lyhne Høj29.
jan.
2019 kl.
20.
07Bemærk: artiklen er mere end 30 dage gammelLæs opFor at kunne lære så meget som muligt af en pædofilisag er det vigtigt, at alle kort bliver lagt på bordet.
Sådan lyder det fra en række eksperter og forældre til børn, der er blevet seksuelt misbrugt i en børnehave i Albertslund.
De opfordrer derfor Albertslund Kommune til at offentliggøre en rapport om forholdene i børnehaven, som blev lavet i kølvandet på anholdelsen af den pædofile pædagogmedhjælper Per Pedersen i foråret 2017.
Per Pedersen er siden blevet idømt en forvaringsdom for overgreb mod 28 børn, heraf 23 børn fra børnehaven.
- Den her sag kan man lære rigtig meget af, fordi man kan se i rapporten, hvad der blev gjort og ikke gjort i institutionen.
Det er meget vigtig læring fremadrettet og selvfølgelig også for, at både forældre og kolleger kan forstå, hvad der er sket, og hvordan det kunne gå så vidt, siger Bente Boserup, seniorkonsulent i Børns Vilkår.
Læs også:Kritik af kommune: Børn har fået al for sen hjælp efter pædofilisagHalvanden time om at skifte bleerDa sagen kom frem, blev personalet i børnehaven interviewet af Kommunernes Landsforening, KL, til en rapport bestilt af Albertslund Kommune.
DR Nyheder har fået aktindsigt i den 52 sider lange rapport, hvor lange passager er overstreget.
På trods af at der i rapportens kommissorium står, at "undersøgelsens resultater skulle kunne anvendes som læring i en bredere sammenhæng", har hverken de ansatte, børnehavens forældrebestyrelse, forældre til børn i sagen eller medier fået adgang til de passager, der handler om kollegernes syn på den dømte.
DR Nyheder er kommet i besiddelse af den fulde rapport, og her konkluderer KL, at ledelsen og medarbejdere ikke kan bebrejdes, at de ikke opdagede overgrebene, men at der - set i bakspejlet - er episoder, som medarbejderne i dag kan tolke anderledes.
Blandt de overstregede passager står:- Han kunne være halvanden time om at skifte bleer.
- En anden kollega - har “set ham sidde alene med ét barn, med armen rundt om barnet på en meget intim måde.
Kollegaen påtalte det overfor ham.
Den sigtede blev rasende.
”- En anden kollega havde undret sig over, at der var flere, der tissede i bukserne.
I rapporten står der også, at "der blev set igennem fingre med, at pædagogmedhjælperen var usædvanligt lang tid om at skifte ble og tage børnene op fra lur".
I børnehaven blev børnene ofte skiftet i hold, så når der tales om, at gerningsmanden kunne være halvanden time om at skifte bleer, er det altså ikke kun på et barn.
Flere pædagoger har fortalt DR, at det normalt tog andre 30-45 minutter at skifte bleer.
Læs også:Efter omfattende pædofilisag: Spejderkorps indfører sovereglerVigtig læringOplysningerne er nye for Ole Christensen, formand for forældrebestyrelsen i den børnehave, hvor overgrebene har fundet sted.
- Det er selvfølgelig nyt for mig, at han er så lang tid om at skifte bleer og så lang tid om at have sovebørn.
Jeg synes, det er ærgerligt, at man kan have den observation, uden at man kommer videre med det.
Det må være et spørgsmål, man skal tage med ledelsen.
Om det er den rigtige måde at gøre det på, siger Ole Christensen.
Han understreger, at han ikke bebrejder de andre pædagoger, at Per Pedersen ikke blev opdaget.
Men rapporten er vigtig for at lære fremadrettet, siger han.
DR Nyheder har vist de overstregede passager til lokalformand i pædagogernes fagforening BUPL, Michael Egelund, der har fulgt sagen tæt.
Han mener, at de overstregede passager bidrager til unødig mystik.
- Når jeg får et stykke papir, hvor noget er streget over med sort, så interesserer jeg mig voldomt for det, jeg ikke kan læse.
Der skabes en meget stor nysgerrighed, og de sorte passager bliver udfyldt med vores fantasi, myter og historier, siger Michael Egelund.
- Det er er ikke en god form i mit perspektiv at strege passagerne ud.
Jeg har svært ved at forstå, hvorfor de er streget ud, siger Michael Egelund.
Hvis rapporten bliver lagt frem, er det dog vigtigt, at den bliver brugt nuanceret.
- Hvis andre skal lære noget af sagen, er der relevante ting i rapporten.
Men den må ikke give anledning til, at alle pludselig ser mønstre, der giver anledning til mistanker mod nogen, der passer deres arbejde og har den vigtige kropslige relation til børnene, som de har stærkt behov for, siger Michael Egelund.
Læs også:Angst og traumer har ramt børn i historisk stor pædofilisagUlovlig tilbageholdelseIfølge professor i forvaltningsret, Sten Bønsing, har Albertslund Kommune ikke lov til at tilbageholde de oplysninger, der handler om, hvordan den pædofilidømtes kolleger har opfattet ham.
- Jeg mener ikke, at der er nogen af de her tilbageholdte oplysninger, som er så følsomme eller personlige, at man kan undtage dem fra aktindsigt.
Der er tale om forholdsvis banale beskrivelser af arbejdsgange og problemer, der har været i institutionen, siger Sten Bønsing.
De skjulte overgrebDR1 Dokumentaren 'De skjulte overgreb' kan ses her på DR TVSagen handler om 48-årige Per Pedersen, der i 2018 blev idømt forvaring for seksuelle overgreb mod 28 børn.
Overgrebene blev begået i en børnehave i Albertslund og i en spejderklub i Brøndby.
Per Pedersen havde filmet sine overgreb og erkendte sig skyldig.
Han har gennemgået de overstregede passager og sammenholdt dem med de juridiske begrundelser, som Albertslund Kommune kommer med.
- Det er en del af offentlighedsprincippet i Danmark, at beslutninger og handlinger hos offentlige myndigheder skal kunne stå på mål i offentligheden, og at interesserede borgere skal kunne vurdere, om der er foregået det rigtige i en sag.
Jeg mener, at det er uberettiget og i strid med offentlighedsloven, at man tilbageholder de her oplysninger fra aktindsigt, siger Sten Bønsing.
Læs også:Fagforening efter stor pædofilisag i børnehave: Vi kan aldrig helgardere osKommune vil genvurdereI Albertslund Kommune siger borgmester Steen Christiansen, at man nu vil revurdere, om flere passager fra rapporten kan offentliggøres.
- Hvis DR har eksperter, der siger, at dele af det materiale kan offentliggøres, så vil vi selvfølgelig genvurdere situationen på baggrund af de informationer, siger Steen Christiansen, borgmester i Albertslund Kommune.
Forældrebestyrelsen og flere af de forældre med børn i sagen synes, det er underligt, at de skal høre fra journalister, at den mand, der voldtog deres barn, kunne være halvanden time om at skifte bleer.
Kan du forstå, hvis de gerne ville have haft det at vide af kommunen?
- Ja, det kan jeg godt forstå fra et forældresynspunkt.
Omvendt har vi også som kommune et ansvar for den samlede mængde af oplysninger, og hvad vi kan gå videre med i forhold til folks retssikkerhed.
Det er det, vi har lagt til grund, siger Steen Christiansen.
Nogen kunne jo tænke, at det ser grimt ud for en kommune, at kolleger til en pædofil havde lagt mærke til, at han var usædvanligt længe om at skifte ble, eller at mange børn tissede i bukserne.
Har I tilbageholdt de her informationer med vilje?
- Overhovedet ikke.
Den her sag griber i hjertet hos alle, der bliver konfronteret med det.
Vi har kun en ambition: At børn og forældre får de bedste muligheder for at komme videre.
I rapporten fremgår også personfølsomme passager om den tidligere ledelse i børnehaven.
Disse passager, mener hverken forældrebestyrelsen eller eksperter, skal lægges frem.
FacebookTwitterKopier linkEmner:Albertslund Kommune|Steen Christiansen (politiker)|Sten Bønsing (forsker)|Pædofili|Albertslund




https://www.dr.dk/nyheder/regionale/bornholm/vinterliv-paa-christiansoe-hvad-laver-man-naar-postbaaden-er-sejlet

BornholmVinterliv på Christiansø: Hvad laver man, når postbåden er sejlet?
Ingen turister, ingen biograf, intet indkøbscenter.
Danmarks østligste ø-samfund er gået i vinterhi.
Familien Juhl Zafnes bor året rundt på Christiansø, hvor de bestyrer den lokale købmand.
Her i vintermånederne holder købmanden åbent få timer om dagen.
 DR Bornholm)Af Laura Barfoed Mikkelsen og Morten Volff29.
jan.
2019 kl.
20.
00Bemærk: artiklen er mere end 30 dage gammelLæs opØstersøen rusker i siden af postbåden "Peter", der har stævnet ud fra Gudhjem med retning mod Christiansø, som ligger 18 kilometer nordøst for Bornholm.
I disse vintermåneder er postbåden øens livslinje.
Den sejler kun én gang om dagen.
Så hvis man vil til Christiansø, hedder det klokken ti om formiddagen.
Men der er ikke nogen, der skal med, udover DR's udsendte journalist, som tager rejsen i selskab med tomme affaldscontainere.
Den sidste turist har for længst forladt Christiansø.
Tidligere på sommeren stod der en lang kø af turister på Gudhjem havn for at få en færgebillet, men da varmen forsvandt, og vintermørket lagde sig som et tæppe over Østersøen, så stoppede turisterne også med at komme.
Havnen i Gudhjem, hvor postbåden "Peter" sejler ud én gang om dagen i retning mod Christiansø.
 DR Bornholm)Efter knap en time ombord på postbåden kommer de gule kasernebygninger og Christiansøs fæstning fra 1600-tallet til syne.
Det ligner næsten et sted, Astrid Lindgren kunne have fundet på i et af sine eventyr.
Selvom solen står skarpt på himlen ligesom på en sommerdag, er der ingen mennesker at få øje på, da båden endelig lægger til kaj med dagens leverance af post og affaldscontainer.
Ingen sejlskibe ligger i havnen, og ingen telte er slået op på teltpladsen.
Kroen lukket, og det samme er kiosken, hvor man normalt kan købe en souvenir med sig hjem.
Vinteren er for alvor kommet til Christiansø.
De tomme klippeøerDer er også godt med plads, når man bevæger sig væk fra kajen og over mod den gangbro, som forbinder Christiansø med Frederiksø.
Her har journalisten sit første møde med en af øens fire skolelærere, før kursen går mod købmanden, som er det eneste sted, der har åben.
Jacob Uno Pescettni har langt mørkt hår, sidder i sine fjeldrævsbukser.
Han skal først møde på arbejde klokken et, så han kan godt lige nå at snakke.
Han fortæller, at man på Christiansø laver det samme som alle andre steder om vinteren, men at kontrasten mellem sommer og vinter bare er meget tydeligere end andre steder.
- På den her årstid møder man kun folk, man kender.
Så hvis der er nogle andre, der har forvildet sig herover, så ved man det med det samme, siger han.
I vinterperioden kan man kun forlade Christiansø klokken et - uden at kunne komme tilbage samme dag.
Så når passagerfærgen Ertholmen så sejler igen til april, så hejser man flaget, fortæller han.
- Det giver et noget andet liv herover, når det sker, men det gør også, at man ikke føler sig så isoleret.
Samtidig kan isolationen også være lidt fantastisk.
Når postbåden "Peter"sejler klokken 13, så kan man ikke komme herfra.
En stille og isoleret vinterPå Christiansø er der hverken biograf, museum eller sportsklubber, der kan give noget ud over det sædvanlige i de ellers mørke vintertimer.
Men det stille og isolerede liv er, hvad man gør det til.
For skolelærer Jacob Uno Pescttni er det lige så meget opskriften på det simple liv.
- Det er rart bare at gå rundt og være sig selv, uden der er en masse turister.
Christiansø-boerne arrangerer fællesspisning i vintermånederne.
Her kan de nyde hinandens selskab, når der nu ikke er turister i vinterhalvåret.
 © DR bornholm)Folkeskolelæreren ser selv fordele ved både vinteren og sommeren:- Men jeg vil nødig undvære nogle af delene.
Jeg synes, sommeren absolution har sin charme, da man har en masse musik og liv herover, og omvendt har vinteren sin charme, fordi man har det for sig selv.
Mere tid til samværOg for de fleste, der bor på Christiansø, er det faktisk meget rart at bo på øen om vinteren.
Der er ro og tid til fordybelse i modsætning til om sommeren, hvor havnen er fyldt op med lystbåde, og teltpladsen er fyldt op med telte.
Det er i hvert fald holdningen, når man besøger den gamle købmandshandel på Christiansø.
Claus Juhl Zafnes står bag disken, og Laura Juhl Zafnes er lige kommet tilbage efter at have været ude og dele pakker ud til øens beboere.
Christiansøs børn spiller blandt andet brætspil, når vinteren gør sit indtog på øen.
Der er hverken biograf eller sportsklubber på Christiansø, så man har kun det sjov, man selv laver.
 © (c) DR Bornholm)Hun oplever, at den kolde vintertid giver mere samvær blandt øens beboere.
- Så har vi mere tid til at være sammen med hinanden, siger Laura Juhl Zafnes, der udover at være postbud også er hjemmehjælper og massør.
Og samvær er netop også rammen for øens aktiviteter i vinterhalvåret.
ChristiansøChristiansø tilhører øgruppen Ertholmene, som ligger omkring 18 kilometer fra Bornholm, og her bor omkring 90 mennesker.
Det lille samfund i Østersøen er lidt atypisk, da det er Forsvarsministeriet, som ejer området og derfor også har ansvaret for øens befolkning.
Forsvaret har i den forbindelse ansat en administrator.
Han er den øverste myndighed på øen og står for øens daglige virke, og administratoren er også med til at vedligeholde driften af vandværk, elværket med mere.
Den lidt atypiske samfundskonstruktion betyder også, at befolkningen ikke stemmer ved kommunal- og regionsvalget, da der i sagens natur ikke er en borgmester eller kommunalbestyrelse på øen.
Der arrangeres nemlig både filmaften i forsamlingshuset og brætspil på biblioteket, og det sætter Laura Juhl Zafnes' søn Bertram pris på, når man nu ikke kan gå til fodbold eller håndbold, som mange af landets andre børn gør, når de går i 5.
klasse.
- Der er ikke så mange ting, man kan gå til, men så spiller man brætspil sammen nogle dage, og andre gange spiller vi hockey i gymnastiksalen med de andre børn, siger han.
Tre patienter om dagenDen store kontrast mellem sommer og vinter har også betydning for arbejdsforholdene på øen.
Laura Juhl Zafnes skifter nemlig branche, når temperaturen stiger.
Fra at være hjemmehjælper, postbud og massør om vinteren til at stå for øens teltplads i sommerperioden.
Men det passer hende godt.
- Jeg nyder det rigtig meget.
Hver dag er forskellig hele året rundt.
Det, synes jeg, er en stor fornøjelse, siger hun.
Og Laura Juhl Zafnes er ikke den eneste, hvor arbejdsforholdene ændrer sig afhængig af, hvad kalenderen siger.
I de gule kaserner holder øens eneste læge, Lars Buch, til.
På loftet af Christiansøs eneste gymnastiksal holder nogle af de voksne sig beskæftiget med en racerbane.
 © (c) DR Bornholm)Han står ude foran klinikken med bare tæer i sandalerne, inden han skal hjem og spise frokost med konen.
Her om vinteren har han kun tre patienter om dagen, hvor han om sommeren kan have op til 11 patienter.
- Det gør, at jeg har meget tid til min patienter om vinteren, og det nyder jeg rigtig meget, siger han.
Det betyder også, at han kan gå rundt og hygge sig med sit eget mikrobryggeri, som han driver sammen med sin kone.
- Jeg kan gode lide vinteren, fordi der er mere ro og fred, og så har jeg lidt mere tid til min hobbyer, siger han til den udsendte reporter, inden journalisten skynder sig til færgen.
Klokken er nemlig ved at være et, og hun skal nå at komme ombord på postbåden, inden den er sejlet fra Christiansø.
FacebookTwitterKopier linkEmner:Astrid Lindgren (forfatter)|Christiansø|Turisme|Gudhjem|Radikale Venstre




https://www.dr.dk/nyheder/udland/kinesisk-telegigant-sagsoegt-af-usa-5-gange-huawei-har-vaeret-i-vaelten

HuaweiSe temaUdlandKinesisk telegigant sagsøgt af USA: 5 gange Huawei har været i væltenKrisen mellem kinesiske Huawei og de amerikanske myndigheder er blevet intensiveret.
Huawei har været i vælten adskillige gange det seneste år.
Af Emil Søndergård Ingvorsen29.
jan.
2019 kl.
20.
31Bemærk: artiklen er mere end 30 dage gammelLæs opMed en omsætning på mere end 500 milliarder kroner er den kinesiske telegigant Huawei en af de allerstørste spillere på det internationale marked.
For ikke nok med at de sælger millioner af mobiltelefoner og tablets årligt, så har de også næsen dybt nede i adskillige landes og store virksomheders telekommunikationsnetværk.
Det har dog ikke været en dans på roser det seneste år for Huawei, som er blevet ramt af flere alvorlige sager.
Læs også:USA rejser tiltale for svindel mod Huawei og finansdirektørDet kulminerede sent i aftes dansk tid, da de amerikanske myndigheder tiltalte Huawei, to af virksomhedens datterselskaber samt Huaweis finansdirektør, Meng Wanzhou, der lige nu sidder fængslet i Canada.
Ligeledes står de også anklaget for at have stjålet forretningshemmeligheder fra T-Mobile.
Den sag skal dog køre særskilt.
Herunder kan du scrolle gennem fem sager, hvor Huawei har været direkte involveret:De amerikanske anklagere beskylder Huawei for at bruge et Hong Kong-selskab til at sælge udstyr i Iran i strid med USA's sanktioner.
Ifølge den amerikanske anklagemyndighed lavede Huawei forretninger i Iran via en virksomhed i Hong Kong.
Her fik finansdirektør Meng Wanzhou angiveligt de amerikanske banker til at tro, at de to virksomheder var adskilt.
Huawei har afvist alle anklager gennem forløbet.
Herunder kan du se et sammendrag fra 21Søndag sidste år, hvor Huaweis vicedirektør demonstrerer, hvordan deres teknik kan genkende ansigter fra overvågningsvideoer.
Lande har afvist HuaweiHerhjemme har de danske myndigheders samarbejde med Huawei også været heftigt debatteret.
Banedanmark har ifølge Politiken valgt at annullere sin kontrakt med Huawei-udstyr, der omhandlede køb af kritisk netværksudstyr.
Det er dog ikke den historie, som har fyldt mest i den politiske debat.
I 2013 indgik de nemlig en aftale med TDC om, at Huawei fra i år opbygger og driver det største og vigtigste mobilnetværk i Danmark, TDC's avancerede 4G-netværk.
Frygten for, at kineserne vil få adgang til kritisk dansk infastruktur, har fået politikere til at advare om at føre aftalen ud i livet.
Men på trods af debatten står aftalen stadig til troende.
Flere andre landes myndigheder har dog allerede brudt deres bånd med Huawei.
I USA har præsident Trump nedlagt forbud mod brug af Huawei-komponenter i offentlige myndigheder og deres leverandører.
Desuden er både New Zealand, Australien og Storbritannien blandt landene, der har udelukket Huawei fra at levere teknologi til et kommende 5G-netværk.
En kontroversiel mobilgigant•Huawei er i dag en gigantisk virksomhed, der sælger produkter og services i 170 lande verden over.
•Huaweis kerneaktiviteter er fremstilling af telekommunikationsnetværk, services for virksomheder og myndigheder og fremstilling af blandt andet mobiltelefoner og tablets.
•Tidligere har Australien, USA og Canada blacklistet selskabet, af frygt for at den kinesiske stat eller andre aktører kan anvende Huaweis netværk til cyber-spionage.
•Huawei har afvist alle disse påstande og understreget, at selskabet er uafhængigt af myndighederne og ikke driver spionage.
•I 2013 indgik TDC en aftale med Huawei, som fra i år opbygger og driver det største og vigtigste mobilnetværk i Danmark, TDC's avancerede 4G-netværk.
•I 2018 har USA lagt pres på sine allierede for ikke at købe Huaweis produkter til kritisk it-infrastruktur, da selskabets forbindelser til Kina anses for at være en sikkerhedsrisikoFacebookTwitterKopier linkEmner:Donald Trump (politiker)|Huawei|TDC|USA|Erhverv




https://www.dr.dk/mitliv/sascha-taaler-ikke-bestemte-lyde-jeg-faar-lyst-til-slaa-hende-men-hun-spiser-jo-bare-sit

Mit LivSascha tåler ikke bestemte lyde: 'Jeg får lyst til at slå hende – men hun spiser jo bare sit æble'Knitrende slikposer, gulerodens knæk og popcornens knas trigger Saschas misofoni.
Af Klip: Eline Jul Jørgensen, Andreas Nygaaard, Tilrettelæggelse: Louise Hørlyk Sloth og Redaktør: Steffen M.
Skjærlund29.
jan.
2019 kl.
19.
14Bemærk: artiklen er mere end 30 dage gammelLæs op31-årige Sascha Faber mærker vrede, ubehag og angstlignende følelser, når hun hører bøvsen og smasken fra mennesker.
For hun lider af misofoni.
For nogle er gumlen med lukket mund og vejrtrækninger nok til at skabe ubehag i kroppen.
For Sascha Faber er det særligt kæresten og datteren, der trigger det, hvilket gør hende ked af det.
Heldigvis kan høretelefoner tage meget af støjen.
FacebookTwitterKopier link




https://www.dr.dk/musik/ej-er-den-allerede-slut-dine-yndlingssange-er-blevet-20-sekunder-kortere-og-det-er-helt-med

Musik'Ej, er den allerede slut?
': Dine yndlingssange er blevet 20 sekunder kortere - og det er helt med viljeStreamingtjenester er en del af grunden til, at hits i dag er kortere end for få år siden.
Drakes sange er blevet 11 procent kortere fra albummet 'Views' (2016) til 'Scorpion' (2018).
Ariana topper i øjeblikket hitlisterne med sangen '7 Rings', der er under tre minutter lang.
Af Marie Søndergaard29.
jan.
2019 kl.
18.
45Bemærk: artiklen er mere end 30 dage gammelLæs opDu gad sikker godt, at din yndlingssang aldrig ville slutte, men fortsætte i en uendelighed.
Det ser dog ud til, at det går lige præcis den modsatte vej med de mest populære hits i dag.
Mediet Quartz har nemlig lavet en undersøgelse af den gennemsnitlige længde af sangene på hitlisten Billboard Hot 100, og det viser sig, at numrene er blevet 20 sekunder kortere fra 2013 til 2018.
I 2013 var den gennemsnitlige sang på hitlisten tre minutter og 50 sekunder, mens den sidste år var tre minutter og 30 sekunder.
Samtidig er sange på to minutter og 30 sekunder eller kortere steget fra én procent til seks procent på de fem år.
Se forskellen herunder:(© Grafik: Pernille Bækholm Sloth)Quartz konkluderer i undersøgelsen, at de kortere sange er en konsekvens af de populære streamingtjenester, der hitter stort blandt den yngre generation af musikelskere.
Musikere får nemlig penge for hver afspilning af deres sange, og derfor vil de gerne have fansene til at lytte til så mange sange som muligt.
Jo kortere sange, jo flere kan man nå at lytte til.
På Kendrick Lamars album 'Good Kid, M.
A.
A.
D City' fra 2013 var numrene i gennemsnit fem minutter og 37 sekunder lange.
På albummet 'Damn' fra 2017 var de i gennemsnit tre minutter og 57 sekunder lange.
Her ses han under sin koncert på Roskilde Festival i 2015.
Den konklusion er adjunk på Roskilde Universitet og ekspert i digitalisering i musikbranchen, Rasmus Rex Pedersen, til dels enig i.
Han mener dog, der kan være flere grunde til de kortere sange.
Et stream tæller efter 30 sekunder, så hvis man hører mindre end 30 sekunder af en sang, får kunstneren bag ingen afregning.
Rasmus Rex Pedersen, ekspert i digitalisering i musikbranchen- Et stream tæller efter 30 sekunder, så hvis man hører mindre end 30 sekunder af en sang, får kunstneren bag ingen afregning.
Efter de 30 sekunder er det afregningsmæssigt ligegyldigt, hvor langt nummeret er, så der er på den måde ingen motivation for, at det skal være langt, andet end det kan give lytteren en god oplevelse, fortæller Rasmus Rex Pedersen.
Fra radio til streamingHan mener også, at de kortere sange kan være et resultat af den måde, vi opdager musik på i dag.
Tidligere hørte man det nyeste Craig David-nummer for første gang i radioen, mens man i dag opdager Ariana Grandes nye single på en streamingtjeneste som Spotify.
Ariana Grandes nyeste single, '7 Rings', topper i skrivende stund Billboard Hot 100.
Den har en længde på to minutter og 58 sekunder.
Hør den herunder:Ariana Grande - 7 rings- Der er stor forskel på, hvad der virker i radioen og på en playliste.
I radioen er det en fordel at have en lang intro og outro, så radioværten kan tale ind over introen og selv bestemme, hvornår man fader nummeret ud, siger Rasmus Rex Pedersen og fortsætter:- På streaming er der ikke behov for en lang passage, og man taler tit om, at lyttere på streaming er vant til, at der er musik hele tiden, og man nemt kan komme videre til næste nummer.
Man bliver nødt til at fange lytteren hurtigt, så man ikke går videre til næste nummer med det samme.
Læs også:Nu kan du blokere din hadekunstner på Spotify - men er det overhovedet en god idé?
Det er vigtigt at komme ind til kernen af nummeret hurtigst muligt, så man fanger lytterenRasmus Rex Pedersen, ekspert i digitalisering i musikbranchenHvis lytteren skipper videre til det næste nummer, kan det desuden betyde, at musikeren bliver nedprioriteret i de anbefalinger, som lytteren får på streamingtjenesten – det vil sige færre afspilninger og færre penge.
- Det er vigtigt at komme ind til kernen af nummeret hurtigst muligt, så man fanger lytteren, siger Rasmus Rex Pedersen, som samtidig understreger, at korte sange – især inden for popmusik – som sådan ikke er noget nyt.
- Der har længe været et mantra blandt musikproducere om, at det gælder om at komme hurtigt hen til omkvædet i popnumre, så tendensen har været der hele tiden, men er blevet endnu mere radikal i denne streamingtid.
FacebookTwitterKopier linkEmner:Ariana Grande (musiker)|Billboard|Spotify|Pop og rock|Roskilde Universitet




https://www.dr.dk/nyheder/udland/flertal-kraever-may-genforhandler-akilleshael-men-eu-afviser-blankt

BrexitSe temaUdlandFlertal kræver, at May genforhandler akilleshæl - men EU afviser blanktEU afviser, at det omstridte 'backstop' kan genforhandles.
Den britiske premierminister, Theresa May, skal tilbage til EU og genforhandle backstop'et, mener et politisk flertal i Storbritannien.
Af Per Bang Thomsen29.
jan.
2019 kl.
22.
01 | opdateret 29.
jan.
2019 kl.
22.
43Bemærk: artiklen er mere end 30 dage gammelLæs opDen britiske premierminister, Theresa May, skal rejse tilbage til Bruxelles og genforhandle det omstridte ’backstop’ med resten af EU-landene.
Det mener et flertal af politikerne i det britiske underhus, efter at der her til aften er blevet stemt om en række ændringsforslag til premierministerens omstridte skilsmisseaftale med EU.
Ifølge det politiske flertal skal dette ’backstop’ – der kort og godt skal forhindre, at der nogensinde igen kommer kontrol ved grænsen mellem Irland og Nordirland – erstattes med ”alternative foranstaltninger”, som også skal forhindre grænsekontrol mellem de to nabolande.
Her kan du se, hvorfor backstop'et skaber så stor utilfredshed i Storbritannien:EU afviser genforhandlingÆndringsforslaget var blevet fremsat af den konservative parlamentariker Graham Brady, og det blev vedtaget med stemmerne 317 for og 301 i mod.
Derfor skaber 'backstop' så meget vredeDen store knast er det såkaldte ’backstop’, der er en del af den brexitaftale, som tidligere premierminister, Theresa May, indgik med EU-landene i november sidste år.
Det er en slags politisk sikringsordning, der skal garantere, at det aldrig bliver nødvendigt at udstationere toldere ved grænsen mellem Irland og Nordirland.
Sikringsordningen skal ifølge aftalen træde i kraft, hvis det ikke lykkes Storbritannien og EU at blive enige om en frihandelsaftale inden for de kommende godt to år.
Hvis dette ’backstop’ bliver taget i brug, skal Storbritannien forblive i en toldunion med EU, men det har fået mange britiske politikere til at slå alarm, fordi de frygter, at briterne derved aldrig for alvor kan komme til at forlade EU.
Det har fået mange til at kræve, at den sikringsordning bliver taget af bordet.
Fra EU's side har man gentagne gange sagt, at man ikke ønsker at aktivere dette 'backstop', men afviser at genforhandle det.
Tidligere på dagen havde premierministeren, der også er leder af Det Konservative Parti, selv meddelt, at hun vil genforhandle den skilsmisseaftale, som hun indgik med de resterende 27 EU-lande i november sidste år.
Hun går efter at sikre "juridisk bindende ændringer" til aftalen, der blev nedstemt af det britiske parlament for to uger siden, og hun opfordrede parlamentarikerne til at stemme for Graham Bradys forslag.
Efter aftenens afstemning understregede hun, at der nu er "et stort og bæredygtigt" politisk flertal for en skilsmisseaftale, hvis der bliver lavet ændringer ved backstop’et.
Men hun erkendte også, at der er ”begrænset appetit” for at ændre ved skilsmisseaftalen i resten af EU.
Fra EU’s side har man nemlig konsekvent afvist at genforhandle skilsmisseaftalen.
Og den pointe gentog formanden for Det Europæiske Råd, Donald Tusk, her til aften efter afstemningerne i London.
- Udtrædelsesaftalen er og bliver den bedste - og eneste - måde at sikre, at Det Forenede Kongerige forlader Den Europæiske Union på en ordentlig måde, lyder det fra en talsmand for EU-præsidenten.
- Backstop'et er en del af udtrædelsesaftalen, og udtrædelsesaftalen kan ikke genforhandles.
Her stemmer de britiske parlamentarikere for, at premierministeren skal tilbage til EU og genforhandle backstop'et:Ændringsforslag nedstemtAftenens afstemning var ventet med spænding, da den kunne få stor indflydelse på premierministerens brexit-kurs.
Udover spørgsmålet om backstop'et skulle der også stemmes om en række andre ændringsforslag, heriblandt det såkaldte ’forslag G’, som var blevet fremsat af den konservative politiker Dominic Grieve.
Ideen var, at parlamentet langt hen ad vejen skulle overtage kontrollen med brexit-processen, men det blev nedstemt med stemmerne 321 mod 301.
Det samme gjorde et forslag, der var blevet fremsat af det store oppositionsparti, Labour.
Målet var her at forhindre et såkaldt hårdt brexit, hvor Storbritannien forlader EU-samarbejdet uden en overgangsaftale, og i stedet søge en form for toldunion med EU.
Men det ændringsforslag blev nedstemt med stemmerne 327 mod 296.
Både modstandere og tilhængere af brexit demonstrerede ude foran det britiske parlament her til aften.
Det var også tilfældet for et ændringsforslag fra parlamentets to skotske partier.
De ønskede at udskyde Storbritanniens EU-farvel, der efter planen skal finde sted den 29.
marts i år, samt fjerne muligheden for et såkaldt hårdt brexit – det vil sige, at Storbritannien forlader EU uden nogen overgangsaftale – fra bordet.
Til gengæld var der opbakning til en ikke-bindende hensigtserklæring om ikke at gennemføre et hårdt brexit, hvor man forlader EU uden en aftale.
Det mødte til gengæld glæde fra EU's side.
- Vi byder det britiske parlaments ambition om at undgå et no deal-scenarie velkommen - og vi deler det også, lyder det fra Donald Tusks talsmand.
Den britiske premierminister understregede efter dagens afstemning, at hun vil arbejde sammen med de andre partier i det britiske parlament om aftalen.
Labour-lederen, Jeremy Corbyn, har hidtil afvist at mødes med premierministeren.
Men det er han klar til nu, hvor parlamentet ifølge Labour-lederen "har afvist no deal-muligheden, som premierministeren støttede".
- Jeg se frem til at mødes med hende og fremlægge vores synspunkter, sagde han efter afstemningerne.
Labours leder, Jeremy Corbyn, er nu klar til at mødes med den britiske premierminister.
Der er blot to måneder til, at briterne efter planen skal forlade EU-samarbejdet.
Men fra EU's side er man åben for at udskyde den dato.
Det skal dog vedtages ved enstemmighed, og der skal ifølge Donald Tusk ligge en "begrundet anmodning" til grund for det.
Indtil da fortsætter man fra EU's side med at forberede sig på "alle udfald, herunder et no deal-scenarie".
FacebookTwitterKopier linkEmner:Donald Tusk (politiker)|EU|Jeremy Corbyn (politiker)|Storbritannien|EU-forhold




https://www.dr.dk/nyheder/udland/minut-minut-hoejdepunkter-fra-brexitafstemningen-i-det-britiske-parlament






https://www.dr.dk/nyheder/politik/minister-vil-have-et-staerkere-finanstilsyn

Hvidvask i Danske BankSe temaPolitikMinister vil have et stærkere FinanstilsynRasmus Jarlov vil ikke gå efter Finanstilsynet, fordi intet tyder på pligtforsømmelse.
Erhvervsminister Rasmus Jarlov vil give Finanstilsynet flere penge.
29.
jan.
2019 kl.
20.
03Bemærk: artiklen er mere end 30 dage gammelLæs opErhvervsminister Rasmus Jarlov (K) vil have et stærkere finanstilsyn mod hvidvask.
Det siger han, efter at Finanstilsynet har fremlagt redegørelse om hvidvasksagen i Danske Bank.
- Jeg ser ingen anledning til at gå efter Finanstilsynet i denne sag, for der er ingen forhold, der kaster mistanke om, at Finanstilsynet skulle have begået pligtforsømmelser, siger han.
- Men det er klart, at der er behov for et stærkere tilsyn og et stærkere finanstilsyn.
Det er en opgave, der skal løses, lyder det fra ministeren, der vil give tilsynet flere penge.
Politikere fra både S og SF undrer sig over, at Finanstilsynet har frikendt sig selv for at have begået fejl i sagen om hvidvask i Danske Bank.
Læs også:Finanstilsynet frikender sig selv i sag om hvidvask i Danske Bank- Det er grotesk, at man ikke kan se, at man skulle have gjort mere, siger Jeppe Kofod (S).
- Finanstilsynet må anerkende, at de har et medansvar, fordi de ikke har udført deres opgave aggressivt nok.
De kunne jo være, man skulle have kontrolleret de oplysninger, Danske Bank kom med, siger han.
SF's finansordfører Lisbeth Bech Poulsen mener, at man står tilbage med et billede af, at tilsynet ikke har været krasbørstigt nok, og at man har haft for stor tillid til dem, der skulle kontrollere.
/ritzau/FacebookTwitterKopier linkEmner:Det Konservative Folkeparti|Finanstilsynet|Jeppe Kofod (politiker)|Lisbeth Bech Poulsen (politiker)|Pengeinstitutter




https://www.dr.dk/nyheder/indland/finn-lider-af-tandlaegeskraek-jeg-har-undgaaet-tandlaegen-i-25-aar

IndlandFinn lider af tandlægeskræk: 'Jeg har undgået tandlægen i 25 år'Ifølge forsker kan tandlægeskræk udvikle sig til en fobi.
Af Marie Allerslev Eriksen29.
jan.
2019 kl.
18.
30Læs opFinn Hasforth fra Lyngby er en af de mange danskere, som har svært ved at komme afsted til tandlægen.
Men i foråret 2018 fik han hjælp fra sin kone til at møde op på en klinik i København.
- Jeg er glad for, at min kone fik skubbet til mig sidste sommer og sagde, at nu gad hun ikke se på det mere.
Se mere om Finn herI Sundhedsmagasinet følger vi Finn Hasforth igennem de mange tandlægebehandlinger.
Her får han sit nye tandsæt og smil at se for første gang.
Du kan se programmet her på DR TV.
Efter at have undgået tandlægen i femogtyve år, ventede der Finn Hasforth flere omfattende behandlinger.
STIL SPØRGSMÅLHvorfor er vi så bange for at lægge os i tandlægestole, hvordan slipper man af med tandlægeskrækken og kan det overhovedet betale sig at gå til tandlægen?
Ekspert i tandlægeskræk Rod Moore svarer på spørgsmål fra klokken 20 på DR.
dk.
Stil dit spørgsmål her.
Han har været igennem flere paradentosebehandlinger, har fået sat tre kroner på i undermunden og fjernet seks tænder og rodstumper.
Derudover har Finn Hasforth fået behandlet overmunden, hvor han har fået to broer sat på, der skal erstatte flere manglende tænder.
Han har også fået to kroner på fortænderne, som skal hjælpe ham til at få sit smil tilbage.
- Jeg tænker særligt over mit smil og mine tænder, hvis jeg er sammen med fremmede mennesker.
Finn Hasforths tænder før og efter behandling.
Finn Hasforth har svært ved at forklare, hvorfor der skulle gå så længe før han fik taget sig sammen og gik til tandlægen.
- Havde jeg bare det rigtige svar, så ville jeg komme med det.
Men det er kun fordi, at det er nemt at skubbe foran sig.
Desværre.
Forsker: Tandlægeangst stiger i DanmarkIfølge Rod Moore, doktor i odontologi og projektleder for Forskning- og Behandlingscenter for Tandlægeskræk ved Tandlægeskolen i Aarhus lider flere danskere af fobisk angst for tandbehandling.
- Tandlægeskræk anvendes ofte i daglig tale som et begreb, der dækker over alt mellem nervøsitet for at gå til tandlægen og fobisk angst for tandlægebesøget.
Når man taler om tandlægeangst, så er der tale om mere end bare nervøsitet.
Folk med fobisk angst for tandbehandling undgår tandlægen helt, også selvom de har ondt.
Rod Moore uddyber, at det er forbundet med stor flovhed for mange i en ond cirkel af angst, flovhed og undgåelse.
Derfor bliver det svært, at vende tilbage til tandlægen.
Rod Moores råd til dig med tandlægeskrækErkend din angst.
Husk, at du er en af de mange, der er bange - og det er ikke flovt at være bange.
Fortæl tandlægen, når du er bange.
Stil krav til tandlægen.
Lav præcise aftaler om behandlingen, så I har de samme forventninger.
Bed ham eller hende holde pauser, hvis du har brug for det.
Du har ret til at være med til at bestemme behandlingstempoet.
Det er vigtigt at møde veludhvilet op til behandling.
Vælg den bedste behandlingstid for dig, hvor du er udhvilet, eller hvor tandlægen har mindst travlt.
Forbered dig ved at indøve en eller anden form for afslapningsøvelse.
Har du lært afspændingsøvelser (yoga, fødselsforberedelser), kan du også anvende disse teknikker i tandlægestolen.
F.
eks.
kan du bruge et musikbånd specielt til afslapning under behandlingen efter aftale med tandlægen.
Mange tandlæger har et udvalg af musik.
Ellers brug dit eget musik.
Sig fra, når det gør ondt.
Husk, at du er den eneste, der ved, hvornår det gør ondt.
Bed om lokal bedøvelse eller lattergas, når du har brug for det.
Det er i orden at bede tandlægen om et håndspejl, hvis du gerne vil følge med i, hvad tandlægen laver.
Tag en ven/veninde med til tandbehandling, hvis det gør dig mere tryg.
Tal med tandlægen om dine problemer.
Forvent, at han eller hun forstår dig.
Hvis ikke tandlægen vil eller kan forstå dine problemer, har du ret til at skifte tandlæge.
Kilde: Tandlægeskræk, Rod Moore- Folk med tandlægeangst har ofte en enorm skyldfølelse over for sig selv og over for tandlægen.
De bekymrer sig over, hvad tandlægen mon tænker om dem.
Ifølge Rod Moore er der i dag lidt flere, som har ekstrem tandlægeangst end tidligere.
- Vi har ikke et svar på hvorfor, det er sådan, men min hypotese er, at flere lider af stress nu om dage end for 20 år siden, og at det kan påvirke deres tandlægeangst.
Dermed er der flere, som måske tidligere havde tendens til at være mindre angst, som i dag får en mere ekstrem angst, fordi de er mere stressede til hverdag.
Finn har det bedre med tandlægebesøgene i dagFinn Hasforth siger, at det især har været bekymringen for smerter i forbindelse med tandlægebesøget, som har afholdt ham fra at gå til tandlægen.
Rod Moore beskriver, at Finns frygt for at smile til fremmede er et tegn på flovhed, som mange med fobi for tandlægebesøgene oplever.
Det er en flovhed, som ifølge Rod Moore også kan have afholdt Finn fra tandlægebesøgene.
Finn Hasforths nye tandlæge har været meget opmærksom på Finn, og det har været en stor hjælp for ham.
- Han var dygtig til at fortælle mig, hvad han gjorde, og han spurgte meget ind til, hvordan jeg havde det, når jeg sad i stolen.
Finn Hasforth har ikke lidt af store smerter i de femogtyve år, hvor han har undgået tandlægen.
For ham har det vigtige været at kunne få smilet tilbage.
Inden behandlingen af overmunden er der især én person, som han glæder sig til at smile til.
- Jeg glæder mig til at give min kone et ordentligt smil.
Det var hende, som fik skubbet mig afsted, og det skal hun have stor tak for.
Da behandlingen er slut, lover han sin tandlæge, at han vil overholde deres fremtidige aftaler.
Det kan du se i videoen her:I quizzen nedenunder kan du teste, hvor meget du ved om dine tænder.
FacebookTwitterKopier linkEmner:Tandpleje|København|Tandlægeskolen|Videnskab|Aarhus




https://www.dr.dk/nyheder/indland/indretning-af-boernehave-havde-betydning-paedofilisag

IndlandIndretning af børnehave havde betydning for pædofilisagDet var i børnehaven her i Albertslund, at en pædagogmedhjælper gennem en lang årrække krænkede og voldtog børn.
Af Mette Mayli Albæk og Maria Lyhne Høj29.
jan.
2019 kl.
18.
00Bemærk: artiklen er mere end 30 dage gammelLæs opIndretningen af Børnehuset Rosenly i Albertslund, hvor den 48-årige pædofilidømte Per Pedersen gennem en lang årrække seksuelt misbrugte børn, havde betydning for overgrebene.
Det fastslår både politiet, fagforeningen BUPL, gerningsmanden selv og en undersøgelse af arbejdsgangene i børnehaven, som Kommunernes Landsforening, KL, har lavet.
- Rosenlys bygning er uhensigtsmæssig og utidssvarende.
Det er umuligt at opfylde de sikkerhedsmæssige behov, der er i en institution for opsyn i alle rum.
Flere medarbejdere har oplyst, at soverummet og det tilhørende puslerum bør indrettes, så det er mere gennemsigtigt, står der i KL-undersøgelsen.
Den blev lavet i kølvandet på anholdelsen af Per Pedersen i foråret 2017.
I en politiafhøring af Per Pedersen, som DR har fået indsigt i, fortæller gerningsmanden om indretningen af børnehaven.
Per Pedersen begik overgreb i puslesituationer, og når børnene skulle sove lur.
I 2013 blev soverummet i børnehaven flyttet.
I alt 23 børn blev krænket og voldtaget i børnehaven.
- Han bekræftede, at det ændrede noget for ham, at man flyttede soverummet fra det gamle puderum til det nuværende soverum, fordi det blev flyttet væk fra vinduerne ud til den store legeplads.
Det nuværende soverum lå mere skærmet, står der i politirapporten.
Læs også:Angst og traumer har ramt børn i historisk stor pædofilisagDøre er blevet skiftet udKøbenhavns Vestegns Politi, som efterforskede sagen mod Per Pedersen, har været i børnehaven for at lave gerningsstedsundersøgelser.
- Den børnehave kunne godt have været indrettet mere hensigtsmæssigt for at undgå de her ting.
Jeg tænker, at man næppe ville indrette en børnehave på samme måde i dag, siger politikommissær Ole Nielsen, der har ledet efterforskningen.
Da Per Pedersen blev anholdt, tog man straks dørene ind til puslerummet og soverummet af og erstattede dem med døre med vinduer i.
- Hvis du går ud og kigger andre steder, så er der ret forskellige tendenser gennem tiden om, hvordan man skal gå til det.
Jeg kan ikke svare dig på, hvorfor vi ikke har sat vinduer i dørene før, siger Kristina Koch Sloth, direktør for Børn, Sundhed og Velfærd i Albertslund Kommune.
I pædagogernes fagforening BUPL mener lokalformand Michael Egelund, at der i dag burde være vinduer i alle døre ind til puslerum.
- Når man indretter børnehaver i dag, er man meget opmærksom på, at det skal være en gennemsigtig praksis, så man kan se hinanden og ikke er alene i lang tid i et rum langt væk.
Institutionen her er meget utidssvarende, siger Michael Egelund.
FacebookTwitterKopier linkEmner:Kommunernes Landsforening|Børne- og Ungdomspædagogernes Landsforbund|Sjælland|Fagforeninger|Politi




https://www.dr.dk/nyheder/udland/fem-anholdt-efter-doedbringende-mudderskred-i-brasilien

UdlandFem anholdt efter dødbringende mudderskred i Brasilien272 savnes stadig efter mudderskreddet i fredags.
Af Sally Frydenlund Larsen og Andreas Lindqvist (video)29.
jan.
2019 kl.
18.
01Bemærk: artiklen er mere end 30 dage gammelLæs opDet brasilianske politi har nu anholdt fem personer i forbindelse med fredagens mudderskred i byen Brumadinho.
Tre af de anholdte er ansat i mineselskabet Vale, som også ejer den dæmning, der kollapsede og udløste katastrofen.
Firmaet er verdens største producent af jernmalm og nikkel.
Desuden er to ingeniører fra et datterselskab blevet anholdt, og computere og dokumenter i sækkevis er blevet beslaglagt.
Siden ulykken har der været protester uden for mineselskabets hovedkontor i Rio de Janeiro, hvor ordet ”mordere!
” står skrevet på muren med graffiti.
Det skriver BBC.
En demonstrant smurt ind i mudder uden for Vales hovedkvarter i Rio de Janeiro.
Håbet svinderImens fortsætter redningsarbejdet i Brumadinho, hvor 60 lig indtil videre er fundet i mudderet.
272 personer er stadig savnet.
I dagene efter katastrofen gravede redderne overlevende frem af mudderet, men her fire dage senere forventer de brasilianske myndigheder kun at finde lig.
En stor del af de savnede er ansatte ved mineselskabet.
Muddermasserne ramte mineselskabets kantine, netop som den var fuld af ansatte, der spiste frokost.
På en gravplads i byen Brumadinho gør de grave klar til de mange ofre for mudderkatastrofen.
Sagen har fået stor opmærksomhed fra landets regering, som ønsker, at de ansvarlige bliver fundet og retsforfulgt.
- Hvis der var forsømmelser, dumdristighed eller uagtsomhed blandt nogen i firmaet, så skal den person stilles til ansvar som kriminel, siger Brasiliens vicepræsident, Hamilton Mourão, til mediet Globo.
Katastrofen kan også ses på mineselskabets bundlinje, og værdien af aktier i selskabet er faldet 25 procent siden ulykken.
FacebookTwitterKopier linkEmner:Ulykker|Mineindustri|Brasilien|BBC|Rio de Janeiro




https://www.dr.dk/sporten/haandbold/vm-herrer/ekspertens-bud-her-er-fem-kommende-stjerner-til-haandboldlandsholdet

VM herrerEkspertens bud: Her er fem kommende stjerner til håndboldlandsholdetDR Sportens håndboldekspert, Lars Krogh Jeppesen, giver sit bud på de næste landsholdsstjerner.
Lars Krogh Jeppesens bud på fem kommende landsholdsstjerner.
Fra venstre mod højre: Lasse Møller, Emil Nielsen, Niclas Kirkeløkke, Jacob Holm og Lasse Andersson.
Af Anders Melchior Frigaard29.
jan.
2019 kl.
18.
29 | opdateret 29.
jan.
2019 kl.
18.
46Bemærk: artiklen er mere end 30 dage gammelLæs opI 2020 skal herrehåndboldlandsholdet både forsvare OL-guldet fra Rio de Janeiro i 2016 og spille EM, der afholdes i Norge, Sverige og Østrig.
Det danske herrelandshold vandt i overbevisende stil det netop afholdte verdensmesterskab, så der er næppe brug for forstærkninger af truppen.
Selvom flere af de danske verdensmestre er oppe i årene, så vurderer DR Sportens håndboldekspert, Lars Krogh Jeppesen heller ikke, at der vil ske de store udskiftninger i truppen, men han synes, at der er stor konkurrence om pladserne og mange gode spillere at vælge mellem for landstræner Nikolaj Jacobsen.
Under VM-slutrunden spillede flere nye spillere sig ind på Nikolaj Jacobsens hold.
Stregspillerne Anders Zachariassen og Simon Hald og fløjen Johan Hansen imponerede Lars Krogh Jeppesen, og han vurderer, at de er kommet for at blive.
Men der står flere unge spillere klar og banker på for at få en plads i Nikolaj Jacobsens landsholdstrup, påpeger han.
1Lasse Andersson (bagspiller, 19 landskampe, 24 år, FC Barcelona)Lasse Andersson har været gennem et langt skadeforløb, hvilket blandt andet var årsag til, at han ikke blev udtaget til VM.
- Kan han holde sig fri af skader, så er der ingen tvivl om, grundet hans kompetencer i begge ender af banen, at han kommer til at være en spiller på det danske landshold i fremtiden.
Han har en enorm skudstyrke, både fra luften og jorden.
- Der er en grund til, at han blev hentet af FC Barcelona.
2Niclas Kirkeløkke (bagspiller, 28 landskampe, 24 år, GOG - skifter til Rhein-Neckar Löwen til sommer)Niclas Kirkeløkke missede VM på grund af en skade, som han fik kort før slutrunden.
- Han har et slangehug af et skud, og han har et eksplosivt spil, men han kan også dække op i forsvaret.
Der ligger et meget stort potentiale i ham.
Løsningen på højrebacken på landsholdet fremadrettet hedder Niclas Kirkeløkke.
3Jacob Holm (bagspiller, 14 landskampe, 23 år, Füchse Berlin)Jacob Holm kæmper med Niclas Kirkeløkke til en landsholdstræning.
- En atypisk spiller, der har vanvittige kompetencer i mand-mod-mand spillet.
Han har også et godt skud, men han er ikke lige så stor som flere af de andre spillere.
En spiller, der er anderledes end de fleste andre, men bestemt en meget spændende spiller.
4Emil Nielsen (målmand, 3 landskampe, 21 år, Skjern - skifter til Nantes til sommer)Målmand Emil Nielsen skifter efter denne sæson fra Skjern Håndbold til franske Nantes.
- Vi har set, hvad han kan præstere i den danske liga.
Nu skal han til Nantes i den franske liga.
Et skifte, som jeg er meget spændt på og måske også lidt nervøs for.
Han kommer virkelig ud af sin comfort zone, og jeg glæder mig til at se, om han er klar til det.
Men vi ved, at han har evnerne og kan stå store kampe, så det bliver spændende at følge ham.
5Lasse Møller (bagspiller, 9 landskampe, 22 år, GOG)Lasse Møller spiller til daglig i GOG.
- Den kommende stjerne.
Jeg er overbevist om, at hvis han havde kunne holde sig fri af skader, ville han have været en del af VM-truppen.
Han spillede fantastisk i starten af sæsonen og gik så ud med en knæskade, som nok var grunden til, at han ikke kom med til VM.
- Fantastisk skud, fantastisk blik for spillet i så ung en alder, hurtig på benene.
Han kan stadig arbejde med fysikken, men kan han fortsætte sin udvikling og gå fri af skader, så ligger der en meget stor fremtid for den her unge mand.
Et af de allerstørste talenter, vi har lige nu.
Han kan blive en meget komplet håndboldspiller.
FacebookTwitterKopier linkEmner:Anders Zachariassen (håndboldspiller)|Niclas Kirkeløkke (håndboldspiller)|Rhein-Neckar Löwen|Håndbold|Frankrig




https://www.dr.dk/nyheder/indland/endnu-en-person-sigtet-i-sag-om-formodet-millionsvindel-i-socialstyrelsen

Millionsvindel i SocialstyrelsenSe temaIndlandEndnu en person sigtet i sag om formodet millionsvindel i SocialstyrelsenAdvokat bekræfter, at han repræsenterer en person, der er sigtet i Britta Nielsen-sagen.
64-årige Britta Nielsen er mistænkt for at have svindlet for 111 millioner kroner, mens hun var ansat i Socialstyrelsen.
Af Anna Sol Jørgensen29.
jan.
2019 kl.
18.
41 | opdateret 29.
jan.
2019 kl.
19.
15Bemærk: artiklen er mere end 30 dage gammelLæs opBagmandspolitiet (SØIK) har sigtet endnu en person i sagen om formodet millionsvindel i Socialstyrelsen.
Det bekræfter advokat Andro Vrlic, der repræsenterer den sigtede, overfor DR Nyheder.
- Som man også kan se af retslisten, så er der en sag om navneforbud for retten i morgen.
Jeg har ikke yderligere kommentarer til sagen, siger han.
Sagen kortMistanken mod Britta Nielsen opstod, da en kommune i august opdagede uregelmæssigheder i udbetalinger af deres tilskud fra Socialstyrelsen.
En undersøgelse skabte mistanke om, at den 64-årige kontorfuldmægtig havde overført penge til sig selv gennem mange år.
Det skal være sket ved, at hun har indsat sine egne kontooplysninger før udbetalinger og oplyst forkerte beløb til tilskudsmodtagere.
Derefter skal hun have indsat de rigtige kontooplysninger, så svindlen ikke blev opdaget.
Hun blev efterlyst internationalt og anholdt i Sydafrika i november.
Af retslisten fra Københavns Byret fremgår det, at retsmødet kommer til at foregå i morgen tidlig klokken ni, og det kommer til at handle om navneforbud.
SØIK ønsker ikke at udtale sig om sagen af hensyn til efterforskningen.
I forvejen er den svindelmistænkte Britta Nielsen og hendes søn, der er sigtet for hæleri i sagen, frivilligt gået med til at blive fængslet.
Også Britta Nielsens to døtre er sigtet for groft hæleri i sagen og har været det siden oktober, hvor sagen kom frem.
Ifølge politiet har de og sønnen modtaget en betydelig del af deres mors formodede svindeludbytte.
Britta Nielsen selv er sigtet for groft databedrageri ved fra 2002 til 2018 at have trukket mindst 111 millioner kroner ud til sig selv fra tilskudsadministrationen under Socialministeriet.
Det er uklart, hvordan Britta Nielsen forholder sig til sigtelsen.
Alle børnene nægter sig skyldige.
Beløbet voksede og voksedeDa mistanken mod den 64-årige kvinde opstod, steg beløbet på få dage med mere end 100 millioner kroner.
Det fremgår af en aktindsigt i de skriftlige orienteringer om sagen, som løbende blev sendt til børne- og socialminister Mai Mercado (K).
Dokumenterne viser forløbet omkring den formodede svindelsag, før offentligheden blev informeret om sagen.
Den 24.
september var Britta Nielsen mistænkt for at have svindlet for mindst 6,3 millioner kroner.
I dagene efter den første orientering voksede og voksede beløbet.
Den 2.
oktober 2018 var beløbet således oppe på 111 millioner kroner.
Bagmandspolitiet bekræftede i november, at de mener, at nogle af de 111 millioner kroner var brugt på hestekøb og ejendomme.
Politiet har beslaglagt Britta Nielsens hus i Hvidovre, et sommerhus i Sverige, en medsigtets andelsbolig, ligesom at der er beslaglagt penge på kvindens bankkonti.
Der er også beslaglagt mindst to biler.
Da Britta Nielsen blev anholdt i Sydafrika, blev der også beslaglagt omkring 300.
000 kroner i kontanter, som den svindelmistænkte havde på sig.
FacebookTwitterKopier linkEmner:Britta Troelsgaard Nielsen (embedsmand)|Det Konservative Folkeparti|Mai Mercado (politiker)|Kriminalitet|Hvidovre




https://www.dr.dk/nyheder/regionale/nordjylland/nedrivning-af-faldefaerdige-nabohuse-faar-ikke-dit-eget-hus-til-stige

NordjyllandNedrivning af faldefærdige nabohuse får ikke dit eget hus til at stige i værdi  Det sætter ikke gang i boligmarkedet på landet at rive usælgelige rønner ned, viser rapport.
De skæmmer landskabet, men man får ikke nødvendigvis så meget ud af at fjerne gamle rønner i landsbyerne.
(© Faaborg-Midtfyn Kommune)Af Klaus Videbæk29.
jan.
2019 kl.
17.
30Bemærk: artiklen er mere end 30 dage gammelLæs opHvert år bliver der brugt mange millioner på at rydde op i faldefærdige og usælgelige huse på landet, men selvom det kan pynte i landskabet, så har det ingen effekt på de lokale boligpriser.
Det viser en ny rapport fra Statens Byggeforskningsinstitut ved Aalborg Universitet.
Her har man undersøgt konsekvenserne af at nedrive 1.
138 boliger med støtte fra den statslige pulje til landsbyfornyelse.
Kun i to ud af 35 kommuner er der registreret en lille stigning i priserne på naboejendommene.
- Man skal huske på, at grunden til, at der ligger tomme boliger i de her områder, er, at folk flytter væk, at der er mange ældre, og at man taber arbejdspladser.
Det, at man fjerner huse, er ikke nok til at vende udviklingen, siger seniorforsker ved byggeforskningsinstituttet Jesper Ole Jensen.
Faldefærdige huseForskellige estimater anslår, at der er mindst 10.
000 faldefærdige huse, der står til nedrivning.
Ikke alle husene er dog tomme.
Gennemsnitsprisen på en nedrivning ligger ifølge Landdistrikternes Fællesråd på omkring 135.
000 kroner.
Mange andre grunde til nedrivningerI 2018 alene lå den statslige ramme for landsbyfornyelse på 57,8 millioner kroner, og også på Finansloven for 2019 er der afsat mange millioner til landsbyerne.
Rapportens konklusioner betyder dog ikke, at pengene er spildt.
Selvom nedrivningerne ikke sætter gang i hussalget på landet, så er naboerne ofte meget glade for at komme af med de faldefærdige huse.
- Man kan godt have positive effekter og oplevelser i nogle lokalsamfund, men det giver sig ikke nødvendigvis udslag i stigende boligpriser, for der er for mange andre ting, der trækker den anden vej, siger Jesper Ole Jensen.
Derudover har kommunerne som oftest andre grunde til at skille sig af med husene.
- De steder, vi har fjernet ejendomme, har det været berettiget, at vi gjorde det, og det er rart at kunne have muligheden for at gøre det igen, hvis det er en ren øjebæ, siger Rebild Kommunes borgmester, Leon Sebbelin (R).
Arkivfoto.
En af dem handler om at undgå ejendomsspekulation, hvor udlejere køber tomme ejendomme og lejer dem ud til udsatte familier, som så kommer til at belaste den kommunale økonomi senere hen.
- Det er den nok primære årsag til, at der er en del af kommunerne, der bruger midler her, siger Jesper Ole Jensen.
Rart at kunne slippe for en ’øjebæ’Et af de steder, hvor man i de senere år har brugt penge på at rive rønner på landet ned, er i Rebild Kommune i Himmerland.
Og det fortryder den radikale borgmester Leon Sebbelin ikke.
- Hvis du kommer kørende ind i en landsby eller for den sags skyld ud i det åbne land, og der ligger nogle faldefærdige huse, så sender det et træls signal for en kommune som Rebild, der gerne vil have bosætning i hele kommunen, siger han.
I Rebild Kommune får man ikke længere tilskud til at rive huse ned fra staten.
Men på kommunens eget budget for 2019 har man fortsat afsat en million kroner til formålet, og det bliver der ikke ændret på trods rapportens konklusioner, siger borgmesteren.
- De steder, vi har fjernet ejendomme, har det været berettiget, at vi gjorde det, og det er rart at kunne have muligheden for at gøre det igen, hvis det er en ren øjebæ, siger han.
Leon Sebbelin tilføjer, at også usunde huse, der for eksempel tiltrækker rotter, kan være årsag til nedrivninger.
Læs også:Nedrivningspulje skal rydde op i landdistrikterFacebookTwitterKopier linkEmner:Leon Sebbelin (politiker)|Radikale Venstre|Rebild Kommune|Ejendomshandel|Jylland




https://www.dr.dk/nyheder/penge/finanstilsynet-frikender-sig-selv-i-sag-om-hvidvask-i-danske-bank

Hvidvask i Danske BankSe temaPengeFinanstilsynet frikender sig selv i sag om hvidvask i Danske BankFinanstilsynet har ikke fundet fejl i sit tilsyn med Danske Bank i stor hvidvasksag.
Danske Banks estiske afdeling har hvidvasket 1500 milliarder kroner i perioden 2007 til 2018 (arkivfoto) 29.
jan.
2019 kl.
17.
47Bemærk: artiklen er mere end 30 dage gammelLæs opFinanstilsynet finder selv, at det har levet op til sin forpligtigelse i forhold til tilsynet med Danske Bank i hvidvask-perioden 2007 til 2018.
- Bestyrelsen vurderer, at Finanstilsynet igennem hele perioden 2007-2018 har levet op til sine forpligtelser som ansvarlig tilsynsmyndighed for Danske Bank og ageret i overensstemmelse med ansvarsfordelingen på hvidvaskområdet mellem Finanstilsynet og det estiske finanstilsyn, skriver bestyrelsesformand David Lando i en meddelelsen.
Læs også:Danske Bank-sagen: Fransk domstol forventer at rejse sigtelse for hvidvaskFinanstilsynet har fået stor kritik for ikke at have opdaget, at omkring 1500 milliarder kroner flød uhindret gennem Danske Banks estiske afdeling over flere år.
Samtidig har det været påtalt, at Finanstilsynets tidligere formand havde en fortid i Danske Bank.
Finanstilsynet henviser til, at tilsynet i Estland skulle kontrollere den estiske afdeling.
- Det må dog konstateres, at indsatsen med at spørge ind, inddrage oplysningerne fra EFSA's, det estiske finanstilsyn hvidvasktilsyn med den estiske filial og gå mere i detaljen for at få retvisende oplysninger ikke gav det ønskede resultat, da oplysningerne i sidste ende alligevel ikke i alle tilfælde var retvisende, skriver Finanstilsynet.
Sidstnævnte refererer til, at Danske Bank i flere tilfælde oplyste Finanstilsynet om, at der var styr på sagerne i Estland.
Finanstilsynet fremlægger desuden et idekatalog med 23 initiativer, der skal styrke tilsynet med hvidvask.
/ritzau/FacebookTwitterKopier linkEmner:Danske Bank|Finanstilsynet|Pengeinstitutter|Estland|Økonomisk kriminalitet




https://www.dr.dk/nyheder/politik/kisteglad-mette-frederiksen-om-dfs-pensionsudmelding-saa-kan-vi-faa-det-gennemfoert

Længere til pensionSe temaPolitik'Kisteglad' Mette Frederiksen om DF's pensionsudmelding: Så kan vi få det gennemførtDer vil nu blive indkaldt til møde om en differentieret pensionsalder, siger statsministeren.
Socialdemokratiets formand Mette Frederiksen vil meget gerne lave en aftale om en differentieret pensionsalder før et valg, selvom hun har lagt op til at vente til efter det kommende folketingsvalg.
Af Thomas Klose Jensen29.
jan.
2019 kl.
17.
01Bemærk: artiklen er mere end 30 dage gammelLæs opDansk Folkeparti har i dag meldt sig på banen med støtte til Socialdemokratiets forslag om indførelse af en differentieret pensionsalder.
Dermed er vejen nu banet for, at det kan blive til virkelighed, vurderer Socialdemokratiets formand Mette Frederiksen.
Læs også:Ringberg: Thulesen Dahl presser Løkke ved at støtte S-udspil om pension- Når Dansk Folkeparti i dag melder ud, at de støtter en tidlig folkepension for de nedslidte, så kan vi også få det gennemført, siger hun.
- Jeg er jo kisteglad som socialdemokrat i dag.
Vil have aftale inden et valgDansk Folkeparti slår dog på tromme for, at der skal findes en aftale allerede inden et folketingsvalg, hvor Socialdemokratiet først vil finde aftalen efter et valg, hvis statsministerposten lander hos Mette Frederiksen.
Men Socialdemokratiet er villig til at handle nu, lyder det fra statsministerkandidaten.
- Hvis vi kan lave en aftale inden valget, så skal vi gøre det, for der er folk, der er i klemme, som har behov for vores hjælp, siger hun.
Indkaldt til forhandlingerStatsminister Lars Løkke Rasmussen (V) har reageret på støttepartiets udmelding ved at love at indkalde til et møde om en differentieret pensionsalder.
Statsministeren forklarer dog, at regeringen allerede i 2011 undersøgte mulighederne for en differentieret pensionsalder, men stødte hovedet mod muren.
Derfor vil det blive svært at lave en objektiv ordning, forklarer han, men understreger, at regeringen er villig til at lytte til de øvrige partier.
- Vi indkalder partierne til et møde, og så må vi bede dem om at gøre sig klar til det møde.
Hvad er det præcis for nogle forslag, de har?
Hvordan skal de finansieres?
Hvad tænker de om det?
Det bliver dog ikke statsministeren, der indkalder til mødet.
Først skal det nemlig afklares, hvilket ministerium emnet hører under, og det bliver så den pågældende minister, der indkalder til møde.
Mette Frederiksen forklarer, at hun er villig til at gå til forhandlingsbordet og finde en løsning.
- Jeg har lagt op til, hvis jeg skal være statsminister, at der skal være en ordentlig forhandling efter et valg med inddragelse af arbejdsmarkedets parter, men får jeg overhovedet mulighed for at løse det her problem nu, så lad os gøre det, siger hun.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Socialforhold




https://www.dr.dk/nyheder/indland/minister-vil-have-redegoerelse-fra-kommuner-i-paedofilisag

IndlandMinister vil have redegørelse fra kommuner i pædofilisagKommuner har været inkompetente i deres behandling af pædofilisag, siger Mai Mercado.
Mai Mercado (K) vil bede Albertslund og Brøndby Kommune om at redegøre for deres sagsbehandling i en omfattende pædofilisag.
Af Mette Mayli Albæk29.
jan.
2019 kl.
16.
00Bemærk: artiklen er mere end 30 dage gammelLæs opAlbertslund og Brøndby Kommune kan se frem til et brev fra børne- og socialminister Mai Mercado (K) i kølvandet på den omfattende pædofilisag, som bliver afdækket i DR1-dokumentaren 'De skjulte overgreb'.
Ministeren vil bede kommunerne om en redegørelse, efter at flere eksperter har kritiseret de to kommuner for ikke at leve op til lovgivningen og for ikke at hjælpe sagens ofre hurtigt nok.
- En ting er at opdage, at ens barn har været udsat for seksuelle overgreb.
En anden ting er at opdage, at man ikke får den hjælp, som står tydeligt beskrevet i lovgivningen, at man har ret til.
Det er jo helt forfærdeligt, siger Mai Mercado.
Læs også:Efter overgreb på 23 børn: Der gik et år, før børnene kom til psykologLovpligtigt med børnehuseNår en kommune har mistanke eller viden om et seksuelt overgreb mod et barn, og politiet er involveret, er det lovpligtigt at bruge de såkaldte børnehuse i forbindelse med en børnefaglig undersøgelse af barnet.
I sagen fra den københavnske vestegn er den 48-årige Per Pedersen blev idømt forvaring for at have krænket og voldtaget 28 børn i en periode på 20 år.
Overgrebene blev begået i en børnehave og i en spejderklub, og Per Pedersen filmede overgrebene.
Først et år efter anholdelsen af Per Pedersen fik det første barn fra Albertslund Kommune psykologhjælp.
Børnepsykologer konstaterede, at den dengang 4-årige dreng havde angst og traumer som følge af overgrebene.
Flere andre børn fra sagen har fået konstateret lignende lidelser.
De skjulte overgrebDR1 Dokumentaren 'De skjulte overgreb' kan ses her på DR TVSagen handler om 48-årige Per Pedersen, der i 2018 blev idømt forvaring for seksuelle overgreb mod 28 børn.
Overgrebene blev begået i en børnehave i Albertslund og i en spejderklub i Brøndby.
Per Pedersen havde filmet sine overgreb og erkendte sig skyldig.
- Loven lægger meget klart rammen for, at man skal sende børnene til børnehuset i det her tilfælde.
Det er beskæmmende, at det ikke er sket her.
Kommunerne har potentielt ødelagt de her børns liv.
Det har ikke været et spørgsmål om ond vilje fra kommunernes side, men et spørgsmål om inkompetence, siger Mai Mercado.
Hun vil nu afvente, at de to kommuner redegør for forløbet i deres sagsbehandling.
S: Regeringen må følge opBorgmester i Albertslund Kommune, Steen Christiansen (S), erkender, at kommunen har fejlet i sagen.
- Det ultimative ansvar ligger hos kommunalbestyrelsen og mig, det er der ikke nogen tvivl om.
I praksis ligger ansvaret for at overholde lovgivningen hos ledelsen af familieafdelingen.
Jeg må konstatere, at den nødvendige viden ikke været tilstede og man ikke har gjort det, man skulle.
Det er stærkt beklageligt, siger borgmester Steen Christiansen.
Læs også:'Vi vil undersøge, om vi har et erstatningsansvar': Borgmester beklager forløb i pædofilisagHos Socialdemokraterne mener socialordfører Pernille Rosenkrantz-Theil, at det er alt for vagt, at ministeren beder kommunerne om en redegørelse.
- En lovgivning virker jo kun, hvis man også som regering tager lovgivning så alvorligt, at man tvinger kommunerne til at rette ind.
Så længe ministeren bare sidder og beder om redegørelser og ser til, så kommer vi jo ingen vegne, siger Pernille Rosenkrantz-Theil.
I 2013 blev det politisk besluttet at nedsætte regionale børnehuse som en del af en stor overgrebspakke.
I børnehusene sidder specialister klar til at udrede børn, der har været udsat for overgreb.
Pernille Rosenkrantz-Theil mener, det er nødvendigt at kulegrave, hvordan kommunerne generelt håndterer seksuelle overgreb på børn.
- Børnehusene var et kæmpe skridt i den rigtige retning, men det er ved at være fem-seks år siden nu, så selvfølgelig skal vi ind og kigge efter, hvordan det fungerer, siger Pernille Rosenkrantz-Theil.
Kalder ministre i samrådOgså i Dansk Folkeparti vil socialordføreren havde klare svar fra regeringen på, hvordan man vil sikre sig, at kommunerne overholder loven.
- Det er fuldstændig uacceptabelt, at børnene og deres forældre har skullet vente så lang tid på hjælp.
Da vi lavede overgrebspakken, var der bred politisk enighed om, at børnehusene ville gøre en stor forskel.
Jeg vil have et svar fra socialministeren og justitsministeren på, hvad regeringen vil gøre.
Derfor kalder jeg dem begge i samråd, siger Karin Nødgaard, socialordfører i Dansk Folkeparti.
FacebookTwitterKopier linkEmner:Det Konservative Folkeparti|Mai Mercado (politiker)|Pernille Rosenkrantz-Theil (politiker)|Børnepasning|Albertslund




https://www.dr.dk/nyheder/politik/trump-har-gjort-indtryk-forsvarsbudgettet-oeges-med-45-milliarder-kroner

PolitikTrump har gjort indtryk: Forsvarsbudgettet øges med 4,5 milliarder kroner:Med tillægsaftalen bruger Danmark 1,5 procent af BNP på Forsvaret.
Forsvarsbudgettet i 2019 lander med tillægsaftalen på 23,6 milliarder kroner.
Af Thomas Klose Jensen29.
jan.
2019 kl.
17.
14 | opdateret 29.
jan.
2019 kl.
17.
48Bemærk: artiklen er mere end 30 dage gammelLæs opForsvarsbudgettet får et nøk opad med en ny tillægsaftale til forsvarsforliget på 4,5 milliarder kroner.
Det oplyser Forsvarsministeriet.
Dermed bruger Danmark i alt 1,5 procent af sit bruttonationalprodukt på Forsvaret i 2023.
- Vi har fundet de her penge, så vi får løftet det til 1,5 procent.
Det, synes jeg, er meget tilfredsstillende, siger forsvarsminister Claus Hjort Frederiksen (V).
1,5 milliarder er nye ressourcerDet er dog kun de omkring 1,5 milliarder kroner, der tilføres i 2023, der er egentlige nye midler.
Det ekstra løft finansieres gennem rammen til offentlige investeringer, men det er ikke aftalt, hvad pengene egentlig skal bruges til.
- Vi starter en proces, hvor vi ser på, hvad pengene så skal bruges til.
Og som det også fremgår (af forligsteksten, red.
), så har partierne forskellige ønsker til den proces, og det må vi så tage fat i, siger Claus Hjort Frederiksen.
De resterende tre milliarder kroner er en række udgifter, som allerede eksisterer, men som ikke tidligere har været regnet med.
Forsvarsministeriet skriver, at det er Nato selv, der har opfordret medlemslandene til at kigge nærmere på, hvorvidt alle "forsvarsrelaterede udgifter" blev indberettet til Nato.
Trump har sat turbo på diskussionNato har en samlet målsætning om, at medlemslandene bruger 2,0 procent af BNP på Forsvaret i 2024.
USA, som selv bruger næsten 3,6 procent af sit BNP på militær, har presset kraftigt på for at få de øvrige medlemmers forsvarsbudget op.
Og Claus Hjort Frederiksen lægger ikke skjul på, at særligt præsident Donald Trump har haft en betydning for udviklingen.
- Det er jo åbenbart for enhver, at Donald Trump har sat turbo på den diskussion, og det har selvfølgelig gjort et indtryk, siger Claus Hjort Frederiksen.
- Vi har hele tiden anerkendt, at selvfølgelig er det ikke de amerikanske skatteydere, der skal bære broderparten af udgifterne til Europas forsvar, så vi har jo sådan set fra starten af accepteret, at vi skal betale noget mere.
Et år efter aftale til 12,8 milliarder kronerDenne nye såkaldte tillægsaftale kommer næsten præcis et år efter, at regeringen sammen med Dansk Folkeparti, Det Radikale Venstre og Socialdemokratiet blev enige om forsvarsaftalen for 2018-2023.
Helt overordnet betød forsvarsaftalen, at der blev afsat 12,8 milliarder kroner ekstra til Forsvaret over de kommende fem år frem til 2023.
Læs også:Forsvarsforlig er landet: Øget støtte til politiet og mere bekæmpelse af cyberangrebHerunder blev der afsat 1,4 milliarder kroner til cybersikkerhed, etableret en ny brigade på 4.
000 soldater, der kan indsættes som led i en Nato-koordineret indsats, antallet af værnepligtige blev øget med op til 500 årligt, og endelig blev der ansat 700 nye medarbejdere.
Region Syddanmark fik omkring 400, Region Midtjylland 200, mens Bornholm fik cirka 100 nye arbejdspladser.
Forsvarsaftalen betød, at Danmark kom op på at bruge 1,3 procent af BNP på Forsvaret.
FacebookTwitterKopier linkEmner:Donald Trump (politiker)|NATO|Økonomi|Forsvarspolitik|Bornholm




https://www.dr.dk/nyheder/regionale/oestjylland/laegerne-improviserede-og-opfandt-ny-metode-96-aarige-martha-fik-ny

ØstjyllandLægerne improviserede og opfandt ny metode: 96-årige Martha fik ny hjerteklapDet lykkedes at give 96-årige Martha Marie Jensen en ny hjerteklap gennem armhulen i lokalbedøvelse.
Operationen tog en halv time, og Martha Marie Jensen var på benene med sin nye hjerteklap efter en time.
Af Emma Schlægelberger og Sarah Friis Elkjær29.
jan.
2019 kl.
15.
45Bemærk: artiklen er mere end 30 dage gammelLæs opNår kroppen er for gammel til en fuld bedøvelse og hjertet driller, så må lægerne ind imellem improvisere sig frem til nye metoder.
96-årige Martha Marie Jensen fra Kjellerup har derfor fået en ny hjerteklap efter en helt ny metode, hvor lægerne indopererede klappen gennem armhulen.
Det har givet Martha Marie Jensen et nyt liv.
- Det betyder en hel del.
Før døjede jeg med at gå, og nu kan jeg gå, hvorhen det skal være næsten.
Førhen skulle jeg hvile tre gange for at gå en kvart kilometer op på kirkegården, hvor min mand ligger, siger hun.
Før den nye hjerteklap gav hjertet nemlig en del udfordringer.
- Jeg har været på Aarhus og Silkeborg sygehus mange gange, fordi jeg fik vand på lungerne, da hjertet ikke var, som det burde være, så jeg er glad for, at det er sket, siger Martha Marie Jensen.
I dag springer jeg.
Martha Marie Jensen fortæller om livet før og efter den nye hjerteklap:Netop en bedre livskvalitet og et længere liv er de positive effekter ved en ny hjerteklap, og derfor er det meget positivt, at flere patienter kan få tilbudt en ny hjerteklap.
Det siger Christian Juhl Terkelsen, der er overlæge på hjerteafdelingen på Aarhus Universitetshospital, hvor lægerne opfandt den nye metode.
En gang imellem må man improvisere, og det lykkedes umiddelbart.
Christian Juhl Terkelsen, overlægeI en del år har lægerne kunne sætte hjerteklapper ind gennem lysken ved lokalbedøvelse hos patienter, der ikke kan tåle en normal operation.
Men hos cirka fem til ti patienter om året er karrene i lysken tillukkede, og samtidig er patienterne for skrøbelige til fuld bedøvede.
De kan nu også få tilbudt samme operation som Martha Marie Jensen gennem armhulen.
- Det nye er, at vi måtte forsøge at få klapperne ind på en anden måde.
Hos Martha valgte vi at gå ind via venstre arm i lokalbedøvelse, og man kan se, at effekten er slående, siger Christian Juhl Terkelsen.
I Martha Marie Jensens alder vil hun nemlig ikke kunne tåle en fuld bedøvelse med en gammeldags operation.
Det gør man normalt ikke hos patienter over 80 år.
- En gang imellem må man improvisere, og det lykkedes umiddelbart.
På en halv time var klappen sat i, på en time efter var hun oppe og gå, og efter tre dage var hun udskrevet, siger han.
Fakta: Sådan foregår en stentklap-operation•En meget tynd wire føres op til den forsnævrede hjerteklap igennem pulsåren via lysken eller armhulen (lokalbedøvelse) eller gennem hjertespidsen, kravebenet eller brystbenet (fuld bedøvelse).
•For enden af wiren sidder den kunstige hjerteklap fast på en lille stent, som er et metalnet, der enten er foldet sammen omkring en ballon eller er selvudvidende.
•Når ballonen pustes op eller den selvudvidende stent afsættes, bliver den gamle hjerteklap presset til side, stenten med den kunstige hjerteklap udvider sig og fastlåses.
Kilde: Aarhus UniversitetshospitalFacebookTwitterKopier linkEmner:Hjertekarsygdomme|Aarhus Universitetshospital|Læger|Regionshospitalet Silkeborg|Aarhus




https://www.dr.dk/sporten/haandbold/vm-herrer/forbund-holder-guldbonus-til-vm-holdet-hemmelig

VM herrerForbund holder guldbonus til VM-holdet hemmeligDansk Håndbold Forbund ønsker ikke at fortælle, hvad søndagens VM-guldtriumf giver i bonus til holdet.
De danske håndboldherrer får bonus efter søndagens VM-guld, men Dansk Håndbold Forbund vil ikke offentliggøre tallene.
29.
jan.
2019 kl.
15.
51Bemærk: artiklen er mere end 30 dage gammelLæs opSpillere og trænere på det danske herrelandshold i håndbold kan se frem til en bonus, efter at holdet med søndagens finalesejr på 31-22 over Norge vandt VM-guld.
Det oplyser Morten Stig Christensen, generalsekretær i Dansk Håndbold Forbund (DHF), men han vil ikke afsløre noget om størrelsen på bonussen.
- Vi har en aftale om, at vi ikke offentliggør de tal, fordi vi ikke gider at have spekulationer om det ene og det andet.
Læs også:DHF vil ikke fortælle om offentligt støttet VM-økonomi- Så jeg kan ikke sige noget om tallene.
Jeg kan bare bekræfte, at der selvfølgelig er bonus til spillerne, som der også har været til andre slutrunder, siger Morten Stig.
Også landstræner Nikolaj Jacobsen får en bonus, men heller ikke den kan afsløres i kroner og øre.
Der har været stor ros til landstræner Nikolaj Jacobsen for at føre herrerne til VM-guld.
- Træneren har vi en helt selvstændig aftale med, og som ansat kan jeg ikke udlevere de ting.
- Det er to helt forskellige forhold, fordi træneren er direkte ansat og medarbejder her i forbundet.
- Spillerne bliver kaldt ind til landskampe, og der har vi en aftale med Håndbold Spiller Foreningen, som varetager den del på alle spilleres vegne.
- Der er kæmpe forskel på måden, det er skruet sammen på.
Jeg vil ikke komme ind på, hvordan hverken den ene eller anden kontrakt er skruet sammen, siger Morten Stig.
Læs også:VIDEO Se de danske VM-helte få en fabelagtig hyldestHan fortæller, at det har været politikken i mange år, og at aftalen om ikke at offentliggøre tallene skal overholdes af både Håndbold Spiller Foreningen og DHF.
- Der er bonus til spillerne, og den er bedst, når de vinder guld, lyder det mest oplysende svar fra DHF-bossen om størrelsen på bonussen.
/ritzau/FacebookTwitterKopier linkEmner:Dansk Håndbold Forbund|Nikolaj Jacobsen (håndboldtræner)|Håndbold Spiller Foreningen|Håndbold|Norge




https://www.dr.dk/sporten/badminton/rutinerede-og-yngre-kraefter-skal-forsvare-dansk-em-titel-i-badminton

BadmintonRutinerede og yngre kræfter skal forsvare dansk EM-titel i badmintonAnders Antonsen og Viktor Axelsen er et par af de spillere, der skal forsvare den danske EM-titel.
Anders Antonsen er en af de spillere, der på hjemmebane skal forsvare den danske EM-titel for blandede hold i badminton.
Af Rasmus Dalgaard29.
jan.
2019 kl.
15.
14Bemærk: artiklen er mere end 30 dage gammelLæs opDet danske badmintonlandshold skal på hjemmebane forsøge at forsvare EM-titlen fra 2017 og 2015 for blandede hold.
Udtagede singlespillereViktor Axelsen, OdenseAnders Antonsen, Aarhus ABRasmus Gemke, SkovshovedMia Blichfeldt, SolrødLine Kjærsfeldt, SkælskørJulie Dawall, VærløseI den forbindelse har Badminton Danmark udtaget de bedste danske badmintonspillere, men der er også blevet plads til yngre spillere, som kan få mesterskabserfaring, fortæller landstræner Kenneth Jonassen i en pressemeddelelse.
- Det er klart, at når vi er værter for EM for blandede hold, har vi en ambition om at genvinde titlen og samtidig give de danske fans en god oplevelse.
Så vi har udtaget det hold, som, vi mener, stærkt nok til at spille med om guldet på finaledagen.
Udtagede doublespillereAnders Skaarup Rasmussen, HøjbjergKim Astrup, SkælskørMads Kolding, HolbækFrederik Søgaard, SkælskørDavid Daugaard, GreveMathias Christiansen, GreveNiclas Nøhr, SolrødSara Thygesen, SkovshovedMaiken Fruergaard, SolrødRikke Søby, GreveAlexandra Bøje, HøjbjergChristinna Pedersen, Skovshoved- Vi har også mulighed for at tage nogle af vores unge spillere med, og den mulighed har vi valgt at gøre brug af, da det er med til at give dem mesterskabserfaring, som er godt for deres udvikling, siger Kenneth Jonassen.
Det går løs 13.
februar i Frederiksberg-hallerne, hvor første modstander bliver Frankrig, inden danskerne de følgende dage skal op imod Holland og Spanien.
FacebookTwitterKopier linkEmner:Viktor Axelsen (badmintonspiller)|Badminton|Badminton Danmark|Frankrig|Frederiksberg




https://www.dr.dk/nyheder/viden/kroppen/ikke-nok-lufte-ud-saadan-faar-du-styr-paa-dit-indeklima

KroppenIkke nok at lufte ud: Sådan får du styr på dit indeklimaTemperaturen skal være jævn i alle rum.
Og så er det en god idé at sortere dine rengøringsprodukter, lyder to af seks råd fra ekspert.
Det er ikke nok at åbne ét vindue, når du lufter ud.
Du skal sørge for gennemtræk, siger forsker.
Af Allan Nisgaard og Grafik: Solvej Nygaard Gregersen29.
jan.
2019 kl.
15.
45Bemærk: artiklen er mere end 30 dage gammelLæs opDøjer du ofte med hovedpine og træthed?
Så kan dit indeklima være en af årsagerne.
Det er især et problem for lærere og elever i folkeskoler.
Sidste år havde 25 procent af skolerne dårligt indeklima.
Det viser en ny optælling, som Dansk Byggeri har lavet af Arbejdstilsynets anmærkninger omkring dårligt indeklima i folkeskoler.
Problemet bliver større, når der også er dårligt indeklima i hjemmet.
Det kan gå udover helbredet og i værste tilfælde føre til sygdomme som for eksempel astma, allergi og hjertekartesygdomme.
Her får du nogle råd til at skabe godt indeklima.
1Lav gennemtræk flere gange om dagenFor de fleste er det almindeligt at huske at lufte ud.
Det er nemlig vigtigt at udskifte luften i hjemmet.
- Det er en god idé at lufte ud tre gange om dagen i fem til 10 minutter.
Og så er det vigtigt, at du lufter ud, når du laver mad, hvor der kommer fugtophobning, siger Torben Sigsgaard, der er professor ved Institut for Folkesundhed ved Aarhus Universitet.
Og det er ikke nok at åbne et enkelt vindue i huset eller lejligheden, understreger Torben Sigsgaard:Læs også:Klamt indeklima på hver tredje skole: Børn er ikke sikret som voksne- Du skal lave gennemtræk, da det giver et meget større luftskifte.
Der sker faktisk ingenting, når du bare lukker et enkelt vindue op.
Det er noget, folk ofte overser.
2Hav en jævn temperatur i alle rumDet kan være fristende at skrue ned for varmen i de rum, du alligevel ikke opholder dig i særlig ofte.
Så kan du nemlig spare penge på varmen.
Men det er en dårlig idé, forklarer Torben Sigsgaard:- Undersøgelser viser, at mange hjem har dårlig ventilation.
Og så ser vi samtidig en tendens til, at man vil spare på varmen og kun varme de rum op, man er i.
- Men det kan fører til fugtophobning i de koldere rum, fortsætter Torben Sigsgaard.
I den sidste ende kan det give fugtskader og problemer med skimmelsvamp.
Torben Sigsgaard pointerer, at det også er vigtigt, du vedligeholder ventilationssystemerne i hjemmet, hvis du vil have et godt indeklima.
3Drop de mange rengøringsprodukterVi kommer ikke udenom, at det er vigtigt at gøre rent.
Det skal gerne ske jævnligt, og så skal du huske at gøre hovedrent nogle gange om året, hvor du kommer helt ind i krogene og får fjernet støvet.
Men inden du går i gang, bør du kigge dine rengøringsprodukter igennem.
- Vi kan se på de senere års forskning, at mange rengøringsmidler, heriblandt sprayflasker, kan øge risikoen for astma.
Så du bør overveje, hvor mange du skal have af dem, siger Torben Sigsgaard.
- God gammeldags rengøring kan gøres med knofedt.
Sørg for at have så få rengøringsmidler som muligt.
Og de skal gerne være miljømærket, fortsætter han.
4Tør ikke tøj i boligenDu skal lufte ud, når du har været i bad, eller når du laver mad.
Vanddampen skaber nemlig fugt.
Og det er også et problem, hvis du hænger tøj op inde i boligen.
- Undgå at hænge tøj op i hjemmet, da det igen øger fugtigheden.
De fleste boliger er ikke bygget til, at du tørre tøj indendørs, siger Torben Sigsgaard og fortsætter:- Du kan i øvrigt sagtens tørre tøj udenfor eller i garagen om vinteren.
Det bliver stadig tørt, selvom der kan gå lidt længere tid.
5Planter er nyttige, men ikke nødvendigeMange har planter i hjemmet, fordi de har hørt, at de renser luften for rummets kemikalier.
Og den er sådan set god nok.
En undersøgelse fra NASA viser, at planter har en positiv effekt og kan fjerne skadelige dampe fra for eksempel maling og lim.
- Men det er ikke i en grad, at det kommer til at betyde noget for indeklimaet, siger Torben Sigsgaard.
- Så hvis du har planter, skal du have dem, fordi du synes, de er kønne at se på.
Og det giver jo også en positiv fornemmelse, fortsætter han.
6Undersøg dit hjem for usynlig dræberStår du og skal købe hus, så vær opmærksom på niveauet af den radioaktive luftart radon.
Det er ofte noget, folk glemmer at tage højde for.
Radon findes naturligt i undergrunden og siver op i huse.
Du kan hverken se, lugte eller smage det.
Men ikke desto mindre er radon, ifølge verdenssundhedsorganisationen WHO, den næstvigtigste medvirkende årsag til lungekræft efter rygning.
- Vi har den ikke med i vores anbefalinger, fordi man ikke kan vide, om der er forhøjet Radonniveau i ens bolig, og det virker over mange årtier.
Men det er muligt at få det undersøgt.
Og det er en god idé at gøre, hvis man har hus i et område med forhøjet risiko, siger Torben Sigsgaard.
Her kan du læse, om dit hus ligger i en risikozone, og hvordan du måler radon i dit hjem:På radonguiden.
dk kan du læse om, hvordan du måler radon i dit hjem.
Du kan også finde råd på Bolius side om radon, hvor du kan se, om dit hjem har et højt niveau af radon.
10 gode råd fra Rådet for Sundt Indeklima1Luft ud flere gange dagligt (5 – 10 min.
pr.
gang) - og når der er særlige behov2Indreguler ventilationen og vedligehold ventilationssystemerne3Tør dit tøj udendørs4Luft grundigt ud efter badet5Hav en jævn og passende temperatur i alle rum6Få udbedret vandskader omgående7Anvend få og miljømærkede rengøringsmidler8Ryg IKKE indendørs9Indret rengøringsvenligt, gør jævnligt rent10Gør hovedrent en gang om åretFacebookTwitterKopier linkEmner:WHO|Folkeskolen (Danmark)|Bolig|Sundhed og velvære|Tøj




https://www.dr.dk/nyheder/udland/den-irske-undergrundshaer-tager-skylden-bilbombe-i-nordirland

Udland'Den Irske Undergrundshær' tager skylden for bilbombe i NordirlandDen nationalistiske oprørsgruppe blev nedlagt i 1998, men siden er udbrydergrupper skudt frem.
Bilbomben gik af foran en retsbygning den 19.
januar.
Af Anna Sol Jørgensen29.
jan.
2019 kl.
15.
08Bemærk: artiklen er mere end 30 dage gammelLæs opDen nationalistiske oprørsgruppe IRA, også kaldet Den Irske Undergrundshær, har taget skylden for en bilbombe, der blev detoneret i Nordirland for godt en uge siden.
Det oplyser gruppen i en udtalelse sendt til den nordirske avis Derry Journal.
- Vil vil fortsætte med at slå ned på kronens styrker og personale og deres imperialistiske etablering, skriver gruppen i meddelelsen og fortsætter:- Vi vil også advare dem, der samarbejder med briterne om, at de skal stoppe med det samme.
Der vil ikke blive givet flere advarsler.
Bomben gik af 19.
januar udenfor en retsbygning i byen Londonderry, hvor ingen kom til skade.
Fire mænd er efterfølgende blevet anholdt, og politiet har siden efterforsket, hvorvidt de anholdte er en del af gruppen "New IRA".
Læs også:Politiet efterforsker 'New IRA': Fire personer anholdt efter bilbombeIRA var oprindeligt en irsk oprørsgruppe, der kæmpede mod britisk overherredømme, og gruppen udgjorde en central del af borgerkrigen, der endte med en opdeling af Irland.
Med fredsaftalen, der skulle stoppe volden i Nordirland, fra 1998 nedlagde gruppen sig selv.
Men siden er der opstået en række udbrydergrupper, der med halvmilitære metoder kæmper mod britisk indflydelse.
Brexit har ingen indflydelseUrolighederne i Nordirland er blusset op i forbindelse med forhandlingerne om Storbritanniens skilsmisse med EU.
Hvis det ikke lykkes den britiske premierminister, Theresa May, at få landet en skilsmisseaftale med EU, kan det nemlig betyde, at der igen skal oprettes grænsekontrol mellem Nordirland og Irland, fordi landene ikke længere vil være i samme union.
Den grænse blev ellers gjort usynlig efter fredsaftalen fra 1998.
Og udsigten til, at grænsekontrol kan blive en realitiet igen, fik allerede i starten af januar det nordirske politi, The Police Service of Northern Ireland, til at bede om forstærkning til at håndtere eventuelle uroligheder.
Forleden meddelte Irlands premierminister, Leo Varadkar, at det kan blive nødvendigt at sende irske soldater til grænsen mod nord.
Frygten er, at et brexit uden aftale om forholdet mellem Nordirland og Irland kan genstarte den blodige konflikt mellem de irske nationalister i Nordirland, der ønsker et forenet Irland, og unionister, der ønsker, at Nordirland bliver i Storbritannien.
Men sidste uges bilbombe har intet at gøre med brexit, lyder det fra IRA.
- Al den her snak om brexit, hårde grænser og bløde grænser har intet at gøre med vores handlinger, og IRA går ingen steder.
Vores kamp fortsætter, lyder det i udtalelsen til Derry Journal.
Nordirland forlader EU-samarbejdet sammen med England, Skotland og Wales den 29.
marts.
FacebookTwitterKopier linkEmner:Nordirland|Storbritannien|Theresa May (politiker)|IRA|EU-forhold




https://www.dr.dk/nyheder/udland/ukraine-soger-ind-i-eu-i-2024

UdlandUkraine søger ind i EU i 2024Samtidig med oplysningen om EU-ansøgningen siger præsidenten, at han genopstiller.
Ukraines præsident, Petro Porosjenko, siger, at han vil sende en ansøgning til EU om optagelse i 2024.
)29.
jan.
2019 kl.
14.
41Bemærk: artiklen er mere end 30 dage gammelLæs opUkraines præsident, Petro Porosjenko, siger, at han vil sende en ansøgning til EU om optagelse i 2024, og han siger samtidig, at han genopstiller som præsident i fem år mere.
Den 53-årige præsident, som blev en af Ukraines rigeste mænd på chokoladeproduktion, kom til magten i kølvandet på Maidan-protesterne i 2014 og Ruslands annektering af Krim.
Petro Porosjenko siger, at en af hans største opgaver er kampen mod korruption, og en ny korruptionsdomstol er blevet oprettet.
Hans forgænger på præsidentposten, Viktor Janukovitj, er for nylig in absentia blev idømt 13 års fængsel af en domstol i Ukraine.
Han blev dømt for forræderi i forbindelse med det provestlige oprør i Ukraine i 2014.
Læs også:Eks-præsident Janukovitj dømt for forræderi i UkraineIfølge anklagen bad Janukovitj i 2014 Ruslands præsident, Vladimir Putin, om at sende tropper til Ukraine, efter at han selv var flygtet til Rusland.
Ekspræsidentens handlinger åbnede døren til Ruslands annektering af Krim og til separatisternes oprør i det østlige Ukraine, mener den ukrainske domstol.
Viktor Janukovitj er 68 år, og det menes, at han befinder sig i Rusland, skriver AFP.
Sagen mod ham begyndte i 2017.
Krisen omkring Viktor Janukovitj blev udløst af Ukraines bestræbelser på at blive optaget i EU.
/ritzau/FacebookTwitterKopier linkEmner:Petro Porosjenko (politiker)|Rusland|Ukraine|Vladimir Putin (politiker)|EU




https://www.dr.dk/nyheder/indland/malthe-thomsen-blev-renset-anklager-om-overgreb-fundet-doed-27-aar-gammel

IndlandMalthe Thomsen blev renset for anklager om overgreb: Fundet død 27 år gammelDen 27-årige pædagog, der i 2014 gennemlevede et mareridt i New York, er død af en blodprop i hjertet.
Af Maja Lærke Maach29.
jan.
2019 kl.
15.
18Bemærk: artiklen er mere end 30 dage gammelLæs opDanske Malthe Thomsen, som blev anklaget og senere renset for krænkelser af børnehavebørn i New York, er død i en alder af 27 år.
Det oplyser Malthe Thomsens mor, Gitte Thomsen, til DR Nyheder.
Malthe Thomsen døde ifølge moren af en blodprop i hjertet.
Han blev fundet død i lørdags på sit værelse på filmhøjskolen, European Film College, i Ebeltoft.
- Selvom hans sjæl flyver videre, gav hans krop op.
Det er den ultimative pris, han har betalt, siger Gitte Thomsen til DR Nyheder:- Han var så meget mere end et offer fra sagen i New York både før, under og efter.
Vi skylder ham, at han skal tales op.
Hans liv skal være en hyldest til det levede liv.
De fire år efter sagen blev taget fra hans unge liv, men han havde 22 år inden, og han havde rejst sig og blomstrede op på den højskole.
Han havde det rigtig godt, fortæller moren.
Malthe Thomsens historie kom frem i medierne i sommeren 2014, efter en kvindelig kollega havde anklaget den dengang 22-årige unge danske mand for krænkelser af børn i den amerikanske børnehave, hvor han var i praktik som pædagogmedhjælper.
Anklagemyndigheden fandt aldrig beviser mod ham, og sagen blev droppet i november 2014.
Det var derfor, han stod frem.
Han gjorde det ikke for pengene, men for at hjælpe andre og gøre en forskelGitte Thomsen, Malthe Thomsens mor.
Skiftede spor efter sagenMalthe Thomsen havde siden sagen i New York forsøgt at starte forfra med sit liv og komme på fode igen efter fire års kamp, der i juni sidste år endte med, at han indgik et forlig med kvinden bag de falske anklager og modtog et ukendt millionbeløb i erstatning.
Gitte Thomsen fortæller til DR Nyheder, at Malthe Thomsen havde formået at komme godt videre med sit liv efter den opslidende sag, der tog hårdt psykisk på både ham og familien.
Læs også:Anklaget for krænkelser af børn: Malthe Thomsen får erstatning efter fire års mareridtDa Malthe Thomsen kom hjem fra New York i november 2014 efter fem måneders mareridt, færdiggjorde han sin pædagoguddannelse, men han kunne ikke længere se sig selv i faget på grund af overgrebssagen.
I september sidste år begyndte Malthe Thomsen på filmhøjskolen, og her fandt han ifølge moren sin rette hylde.
- Hans netværk var enormt, og han havde en kanon humor og kunne se skæve vinkler på alting.
Han gjorde et kæmpe indtryk på folk, siger Gitte Thomsen.
Malthe Thomsen var pædagogstuderende i New York og blev tilbageholdt i storbyen i næsten et halvt år, indtil anklagemyndigheden droppede sagen mod ham.
Her ses han foran retten i New York med sin mor, Gitte Thomsen.
Ville hjælpe andre mandlige pædagogerHun fremhæver, hvordan det var vigtigt for Malthe Thomsen at fortælle åbent om sagen for at kunne hjælpe andre mandlige pædagoer.
- Det var derfor, han stod frem.
Han gjorde det ikke for pengene, men for at hjælpe andre og gøre en forskel, siger Gitte Thomsen.
Hans sag har også betydet, at forhør i New York nu altid skal filmes for dokumentationens skyld, og det er Malte Thomsens fortjeneste, siger moren.
Malthe Thomsen selv blev under et seks timer langt forhør presset til at tilstå overgrebene, da politiet påstod, man havde videomateriale, som kunne fælde ham.
Det viste sig ikke at passe.
Malthe Thomsen lagde over for medierne aldrig skjul på, at sagen havde givet ham psykiske vanskeligheder og søvnbesvær, men han så lyst på fremtiden, fortalte han i juni sidste år, da DR Nyheder talte med ham.
- Det er virkelig en ny start, jeg ser det som en anden chance.
Jeg har virkelig været langt nede.
Jeg kan mærke, at det letter nu og giver mig noget tro på, at der er noget godt i vente, sagde han.
Tidslinje - Malthe Thomsen-sagen•På skolen i New York var alle glade for Malthe Thomsen.
Derfor kom det som et chok for den unge dansker, da en kollega i juni 2014 anklagede ham for at have forgrebet sig på 13 børn i børnehaven.
•Skolen interviewede de øvrige pædagoger på hans stue, og der blev indsat en observatør på stuen, uden at den danske pædagogstuderende vidste det.
•Undersøgelsen frikendte Malthe Thomsen fuldstændig, og den kvindelige kollega blev fyret.
•Malthe Thomsen gennemlevede et mareridt i USA, da amerikansk politi tilbageholdt ham i New York i fem måneder, indtil han blev renset for anklagerne om overgreb.
•I løbet af de fem måneder blev han først presset af politiet til at tilstå krænkelserne, fordi anklagemyndigheden påstod, man havde videomateriale som bevis for de påståede overgreb.
•Dernæst blev han varetægtsfængslet i det berygtede Riker-fængsel og modtog dødstrusler, så han måtte sidde i isolation.
•En dommer valgte til sidst at løslade ham mod kaution.
Han fik en fodlænke på og måtte ikke forlade Manhattan.
•Det kostede familien over en million kroner at føre sagen i USA.
Først i november 2014 droppede anklagemyndigheden sagen, og han kunne rejse hjem til Danmark med sine to mødre.
•I september 2016 indgik han et forlig med anklagemyndigheden og fik 500.
000 kroner i erstatning.
Hans advokat havde krævet 48 millioner kroner.
•I juni 2018 indgik han et forlig med kvinden bag de falske anklager og fik tilkendt et ukendt millionbeløb i erstatning.
FacebookTwitterKopier linkEmner:New York|Anklagemyndigheden|USA|Hjertekarsygdomme|Økonomi




https://www.dr.dk/sporten/badminton/badmintonspillere-om-ny-aftale-mads-oeland-har-forhandlet-gennem-hele-konflikten

BadmintonBadmintonspillere om ny aftale: ’Mads Øland har forhandlet gennem hele konflikten’Badminton Danmark ønsker ikke at samarbejde med Mads Øland.
Alligevel er landsholdsaftalen indgået med forening, hvor han er direktør.
Mads Øland er badminton-spillernes mand, og det ser han ud til at blive ved med at være.
Af Rasmus Dalgaard29.
jan.
2019 kl.
16.
39Bemærk: artiklen er mere end 30 dage gammelLæs opDa eliten i dansk badminton tirsdag mødtes i Idrættens Hus i Brøndby, var det for at underskrive en aftale, der afslutter en længerevarende konflikt med Badminton Danmark.
Begge parter er enige om, at aftalen er med til at sikre fremtiden for dansk badminton, men de er tilsyneladende ikke helt enige om, hvordan den nye aftale er kommet i hus, og hvordan den fremadrettet skal holdes i hævd.
Læs også:Antonsen satte verdens bedste til vægs og smed trøjen: 'Det er helt absurd'Søndag fortalte Badminton Danmark, at den såkaldte badmintonkonflikt var løst, og at man var blevet enig om en kollektiv aftale med de danske elitespillere.
I pressemeddelelsen meddeler Badminton Danmarks direktør, Bo Jensen, blandt andet, at den kollektive aftale er kommet i hus, fordi man har forhandlet udenom Danske Elitesportsudøveres Forening (DEF-sport) og foreningens formand, Mads Øland, da Ølands person har været en forhindring i forhandlingerne.
Læs også:Badminton Danmark-direktør: Ny mægler var afgørende for aftaleMen hos badmintonspillerne undrer man sig over den udlægning, for Mads Øland har siddet med ved bordet, indtil aftalen kom i hus, og spillerne har hele tiden set Mads Øland som deres repræsentant ved bordet, fortæller badmintonspilleren Jan Ø.
Jørgensen.
- Mads har været med til forhandlingerne.
Det er ingen hemmelighed.
Også de afgørende i de seneste 14 dage.
Mads har repræsenteret os hele vejen, og vi er ekstremt glade for hans vejledning, siger Jan Ø.
Jørgensen, der selv har deltaget i flere møder og modtaget referat af samtlige møder.
Det fremgår af pressemeddelelsen fra Badminton Danmark, at det er Martin Juul Christensen, der er advokat hos Fagbevægelsens Hovedorganisation, som har været forhandlingsleder og truffet de endelige beslutninger, men det er en udlægning, som badmintonspillerne ikke kan nikke genkendende til.
- Det er nu en gang Mads, der har forhandlet for os gennem hele forløbet, siger Jan Ø.
Jørgensen.
Det nyoprettede Badminton SpillerforeningenI begyndelsen af december måned brød forhandlingerne sammen, da det ifølge Badminton Danmark ikke var muligt at lave en aftale, så længe Mads Øland sad for bordenden på vegne af spillerne.
MADS ØLANDFødt: 1965 i Farsø.
Klubber som aktiv: Viborg i 1985, KB, Vanløse og B931985: Medlem af Spillerforeningens bestyrelse, hvor han senere bliver formand.
1997: Indstiller karrieren og bliver direktør i Spillerforeningen.
Uddannet kulturgeograf fra Aarhus Universitet og er bachelor i idræt fra Københavns Universitet.
Derudover bestyrelsesmedlem i den internationale spillerforening, FIFPro, og direktør i Danske Elitesportsudøveres Forening.
- Vi ser ikke et perspektiv i at fortsætte forhandlingerne med Mads Øland, for vi har et hensyn at tage til elitearbejdet i dansk badminton, og det er et hensyn, som også rækker langt ud i fremtiden, lød det dengang fra Bo Jensen til Ritzau.
Derfor har det også været et krav fra Badminton Danmark, at man ikke ville lave en kollektiv aftale med badmintonspillerne, hvis DEF-sport, der har Mads Øland i spidsen, skulle være aftalepart.
Af den grund er den nye kollektive aftale mellem Badminton Danmark og spillerne indgået mellem Badminton Danmark og det nyoprettede Badminton Spillerforeningen, og Badminton Danmark fortæller på sin hjemmeside, at ”DEF-sport ikke er aftalepartner i den nye kollektive aftale”.
Men Badminton Danmarks forsøg på at fryse DEF-sport og Øland ude virker ikke til for alvor at være lykkedes.
Badminton Spillerforeningen er nemlig en forening, der er blevet stiftet mandag i denne uge, og den er underlagt DEF-sport.
Direktøren i foreningen hedder Mads Øland, MMA-kæmperen Mark O.
Madsen er formand, og badmintonspilleren Hans-Kristian Vittinghus er næstformand, og det er den samme ledelse, der sidder i DEF-sport, bekræfter Jan Ø.
Jørgensen.
Læs også:Konflikten er afsluttet: Badminton Danmark og spillere indgår ny aftale- Ja, det er fuldstændig korrekt.
Badminton Spillerforeningen ligger under DEF-sport.
Det har været et krav fra Badminton Danmark, at aftalen ikke lå hos DEF Sport.
Men det er de samme mennesker, der sidder i Badminton Spillerforeningen – den hedder bare noget andet, siger han og bliver bakket op af sin landsholdskollega Hans-Kristian Vittinghus.
- Badminton Spillerforeningen er oprettet under DEF-sport, så vi har samme bestyrelse og så videre, så det er mest af alt en teknikalitet, siger Vittinghus.
Læs også:Axelsen raser mod forbund: 'De er dobbeltmoralske med deres trusler'Badmintonspillerne finder forløbet bemærkelsesværdigt, og Jan Ø.
Jørgensen fortæller, at det endnu ikke er fastlagt, hvordan fremtidige forhandlinger kommer til at foregå mellem spillerne og Badminton Danmark.
Han kender heller ikke til, at Badminton Danmark fremadrettet skal forhandle med spillerrepræsentanter i et samarbejdsudvalg, som Badminton Danmark skriver på sin hjemmeside.
- Vi oprettede Badminton Spillerforeningen mandag, så hvordan det skal foregå er slet ikke på plads endnu.
Men det er hip som hap.
Hvis Bo Jensen føler, at alt det her er vigtigt for ham, så lad det være sådan, siger Jan Ø.
Jørgensen.
Jan Ø.
Jørgensen og resten af de danske elitespillere i badminton indgår tirsdag en ny aftale med Badminton Danmark.
Badminton Danmark har ikke ønsket at svare på spørgsmål, men meddeler følgende til DR Sporten:- Badminton Danmark ønsker ikke at kommentere på formalia ift.
de afsluttende forhandlinger, men vil blot konstatere, at der nu foreligger en ny landsholdsaftale, som udelukkende er kommet i stand takket være Martin Juul Christensen store indsats som forhandlingsleder.
- Det er en aftale, vi indholdsmæssigt er meget tilfredse med, og som skaber grundlag for, at vi kan genoptage det gode samarbejde med spillerne til gavn for dansk badminton.
Den nye aftale mellem spillerne og Badminton Danmark løber over seks år.
FacebookTwitterKopier linkEmner:Badminton|Badminton Danmark|Danske Elitesportsudøveres Forening|Hans-Kristian Vittinghus (badmintonspiller)|Brøndby




https://www.dr.dk/nyheder/udland/britiske-politikere-skal-stemme-om-syv-brexitforslag

BrexitSe temaUdlandBritiske politikere skal stemme om syv brexitforslagFormanden i Underhuset har valgt syv ændringsforslag, som parlamentet skal stemme om i aften.
Det er Underhusets formand, John Bercow, til højre i billedet, der bestemmer, hvilke forslag der skal til afstemning i aften.
29.
jan.
2019 kl.
16.
39Bemærk: artiklen er mere end 30 dage gammelLæs opUnderhuset i det britiske parlament skal stemme om op mod syv ændringsforslag til den brexitplan, som premierminister Theresa May har forhandlet med EU, og som blev nedstemt tidligere på måneden.
Følg afstemningen på dr.
dkDu kan følge aftenes brexit-afstemning her på dr.
dk fra klokken 19.
00.
Det oplyser parlamentsformand John Bercow før afstemningen i aften.
Listen omfatter de to mest omtalte forslag, der har været fremme i medierne op til afstemningen.
Det ene forslag handler om foranstaltningerne ved den irske grænse og det såkaldte 'backstop'.
Læs også:May vil bede EU om at genåbne Brexit-forhandlingerBagstopperen er tidligere blevet omtalt som et sikkerhedsnet, der skal sikre, at der ikke kommer en hård grænse mellem Irland og Nordirland.
Flere politikere frygter, at den midlertidige løsning kan ende med at fange briterne i EU's toldunion.
Derfor skaber det såkaldte 'backstop' så stor debat:Forlængelse af skilsmisseaftaleEt andet forslag er stillet af Yvette Cooper fra oppositionspartiet Labour.
Hun vil have afsat tid til en debat om en ny lov, der kan udskyde brexit i ni måneder, hvis der ikke er en aftale.
Ligger der ikke en færdig aftale 26.
februar, skal parlamentet kunne anmode regeringen om at bede EU om en forlængelse af skilsmisseforhandlingerne, hedder det i forslaget.
De folkevalgte har haft mulighed for at komme med ændringsforslag op til afstemningen, og det er parlamentsformanden, der beslutter, hvilke der skal til afstemning.
Briterne skal efter planen forlade EU 29.
marts 2019.
/ritzau/FacebookTwitterKopier linkEmner:Storbritannien|Theresa May (politiker)|EU|Nordirland|EU-forhold




https://www.dr.dk/nyheder/politik/samuelsen-faar-en-naese-haandtering-af-krigsudredning

PolitikSamuelsen får en næse for håndtering af krigsudredningUdenrigsminister får næse for håndtering af kommende krigsudredning af indsatsen i Kosovo, Afghanistan og Irak.
Udenrigsminister Anders Samuelsen har været kaldt i samråd om, at han har givet forskere tilladelse til at citere fortrolige oplysninger.
Nu får han en såkaldt næse i sagen.
29.
jan.
2019 kl.
13.
42 | opdateret 29.
jan.
2019 kl.
14.
08Bemærk: artiklen er mere end 30 dage gammelLæs opEt flertal i Folketinget tildeler udenrigsminister Anders Samuelsen (LA) en politisk næse.
Partierne bag næsen kalder den en lille en af slagsen.
Den får han for at give forskere bag en krigsudredning tilladelse til at bringe citater fra fortrolige møder i et af Folketingets nævn.
Flertallet består af regeringens støtteparti, Dansk Folkeparti, samt Socialdemokratiet og Enhedslisten.
Sagen handler om en udredning af den danske deltagelse i krigene i Kosovo, Irak og Afghanistan.
Den offentliggøres 5.
februar.
Hvad er en næse?
Betegnelsen "en næse" kommer formentlig af det gamle ord "nesæ", der betød skam eller vanære.
En politiker, en embedsmand eller en myndighed kan få en næse for at begå fejl i sagsbehandlinger eller for at tage beslutninger mod bedre vidende.
Statsrevisorerne kan også give næser til ministre, ministerier, styrelser og tilsyn på baggrund af rapporter fra Rigsrevisionen.
Næsen baseres på en skriftlig beretning, og størrelsen på næsen er afhængig af, hvilken ordlyd der i den forbindelse anvendes.
Hvis det er ord som "kritisabelt" eller "utilfredsstillende", er det en lille næse.
Den store næse kommer med formuleringer som "kraftig kritik" og "alvorlig påtale".
Næser får sjældent parlamentariske eller andre politiske konsekvenser.
Derimod kan et flertal i Folketinget tvinge en minister til at gå af ved at udtrykke et mistillidsvotum.
Rekordholderen af næser er tidligere udenrigsminister Uffe Ellemann-Jensen (V), der blev tildelt 80 næser.
SAnders Samuelsen er ikke tidligere blevet tildelt en næse af Folketinget.
Kommission erstattet af udredningKrigsudredningen var resultatet af et meget omdiskuteret forløb, hvor den nye regering under Lars Løkke Rasmussen (V) nedlagde Irak- og Afghanistankommissionen.
Den var, med en kommissions ret til at indkalde vidner under ansvar, nedsat for at kulegrave Danmarks deltagelse i de to angrebskrige mod henholdsvis Irak og Afghanistan.
Danmark fulgte USA ind i landene efter terrorangrebet 11.
september 2001 i USA.
Kommissionen blev dog lukket, da den ifølge daværende justitsminister Søren Pind (V) "havde karakter af personforfølgelse".
Læs også:Flertal vil give Anders Samuelsen en næseKommissionen blev erstattet med en udredning.
Her har forskere fået adgang til den nedlukkede kommissions dokumenter.
De har desuden interviewet de nøglepersoner, der har valgt at stille op.
Samuelsen har beklagetForskerne bag udredningen har dermed haft mindre vidtgående beføjelser.
Det har medført den kritik, at undersøgelsen skulle være udvandet.
Et mindretal i udvalget bestående af Alternativet, De Radikale og SF understreger behovet for størst mulig åbenhed.
De vil give forskere mulighed for at citere fra møder i Udenrigspolitisk Nævn.
Men kun så længe det ikke skader sikkerhedspolitiske interesser.
Anders Samuelsen er i øjeblikket i Ukraine.
Der er han for at vise støtte, da Rusland tilbageholder 24 ukrainske søfolk.
Han var derfor ikke til stede, da han fik næsen.
Han har beklaget, at kommunikationen ikke har været "fyldestgørende og tilstrækkelig præcis".
Det fremgår ifølge beretningen til næsen.
/ritzau/FacebookTwitterKopier linkEmner:Anders Samuelsen (politiker)|Lars Løkke Rasmussen (politiker)|Venstre|Irak|Krige og væbnede konflikter




https://www.dr.dk/sporten/fodbold/rosenborg-traener-om-afsonende-bendtner-han-ser-fit-ud

FodboldRosenborg-træner om afsonende Bendtner: 'Han ser fit ud'Nicklas Bendtner fik mandag besøg af Rosenborgs nye cheftræner, der roser den fodlænkebærende dansker.
Nicklas Bendtner fik en voldsdom på 50 dages fængsel i Københavns Byret i 2018.
29.
jan.
2019 kl.
14.
29Bemærk: artiklen er mere end 30 dage gammelLæs opImens holdkammeraterne i Rosenborg er på vej på træningslejr i Portugal, må angriberen Nicklas Bendtner holde sig i gang sammen med træneren Thomas Jørgensen i Danmark, da Bendtner afsoner en fængselsstraf med fodlænke i sin lejlighed i København.
Den danske angriber er dog langt fra glemt i den norske klub, der stadig betaler hans løn.
Mandag eftermiddag fik Bendtner besøg af Rosenborgs nye cheftræner, Eirik Horneland.
Det skriver den norske avis Adresseavisen, der følger Rosenborg tæt.
Horneland var tilfreds med udbyttet af besøget hos Bendtner, som efter trænerens opfattelse er god til at passe sin træning.
Blå bog Navn: Nicklas BendtnerFødselsdato:16.
januar 1988 (31 år)Klub: Rosenborg BKLandskampe: 81 kampe / 30 målTidligere klubber: Nottingham Forest, VFL Wolfsburg, Juventus (lån), Sunderland (lån), Birmingham (lån), Arsenal.
Kilde: Transfermarkt.
com- Vi fik snakket om, hvor vi står, og hvor han står.
Det var en fin samtale.
Læs også:Fodlænket Bendtner om voldsdom: 'Jeg ville ønske, det aldrig var sket'- Nicklas så fit ud.
Han træner meget, og han træner godt sammen med Thomas Jørgensen.
Det var også planen.
- Han er meget klar på at vende tilbage.
Nicklas er en spiller, som har været gennem meget, og som ved, hvad det kræver for at holde niveauet i alle de år.
Han er professionel, siger Rosenborg-træneren.
Horneland understreger, at Bendtner vil blive behandlet på lige fod med holdkammeraterne, når danskeren i slutningen af februar har afsonet sin dom på 50 dages fængsel.
- Ens behandling er nødvendigt, når man skal opbygge et godt kollektiv.
Alle skal behandles med respekt.
Vi skal arbejde på en måde, hvor alle bliver behandlet retfærdigt, siger Eirik Horneland.
Nicklas Bendtner påbegyndte afsoningen af sin voldsom 3.
januar.
FacebookTwitterKopier linkEmner:Nicklas Bendtner (fodboldspiller)|København|Portugal




https://www.dr.dk/nyheder/indland/merete-eldrup-stopper-paa-tv2

IndlandMerete Eldrup stopper på TV2Den administerende direktør bliver dog på sin post, til hendes afløser er fundet.
Merete Eldrup vil fremover hellige sig til bestyrelsesarbejde.
Af Emil Søndergård Ingvorsen29.
jan.
2019 kl.
14.
11 | opdateret 29.
jan.
2019 kl.
14.
17Bemærk: artiklen er mere end 30 dage gammelLæs opTV2's administrerende direktør, Merete Eldrup, har på et bestyrelsesmøde i dag meddelt, at hun ønsker at forlade sin stilling.
Det skriver TV2 i en pressemeddelelse.
Hun bliver dog som administrerende direktør, indtil TV2 har fundet hendes afløser.
Merete Eldrup har været øverste chef i TV2 i 11 år, men ønsker nu at bruge sin tid på bestyrelsesarbejde.
Om sin afgang siger Merete Eldrup:- Jeg har elsket min tid på TV2, og det er derfor også en meget svær beslutning, jeg har truffet.
Jeg har dog den indstilling, at man har godt af at rykke sig selv nye steder hen, og selvom det kan være svært at finde den helt rette timing for den slags store beslutninger, så er nu et godt tidspunkt.
Både for TV2, som økonomisk, indholdsmæssigt og strategisk står rigtigt stærkt, og for mig selv, siger hun og fortsætter:Læs også:TV2-direktørers løn stiger mere end hos DR- Jeg ønsker at være mere aktiv i bestyrelsesarbejde og tror på, at jeg vil få glæde af at skrue mit arbejdsliv sammen på en ny måde de kommende år, siger Merete Eldrup, der i dag er medlem af bestyrelsen hos Nykredit, Rambøll og Gyldendal.
Bestyrelsesformand Jimmy Maymann sender rosende ord til den afgående direktør.
- I en situation som denne glædes man over, at TV2 har et stærkt ledelsesteam og en masse dygtige medarbejdere, og vi ser derfor fortrøstningsfuldt på fremtiden på trods af, at vi mister en dygtig direktør i Merete.
Det glæder mig, at hun bliver på posten, indtil vi har fundet den rette afløser, hvilket illustrerer hendes professionalisme og veneration for TV2, siger han i pressemeddelelsen.
FacebookTwitterKopier linkEmner:Jimmy Maymann (erhvervsleder)|Merete Eldrup (erhvervsleder)|TV 2 (tv-kanal)|Gyldendal|Nykredit




https://www.dr.dk/nyheder/politik/lokke-indkalder-til-mode-om-forskellig-pensionsalder

Længere til pensionSe temaPolitikLøkke indkalder til møde om forskellig pensionsalderDF støtter Socialdemokratiets plan om en differentieret pensionsalder.
Regeringen er åben over for idéer.
(Arkiv)V Statsminister Lars Løkke Rasmussen (V), da Københavns Professionshøjskole, sammen med statsminister Lars Løkke Rasmussen (V) og forfatter Jens Andersen, sætter fokus på Kim Larsen hos Københavns Professionshøjskole, hvor Kim Larsen selv læste til lærer, på Frederiksberg mandag den 28.
januar 2019.
Foto: Philip Davali/Ritzau Scanpix 29.
jan.
2019 kl.
13.
37Bemærk: artiklen er mere end 30 dage gammelLæs opSocialdemokratiets plan om en differentieret pensionsalder bør indføres, ligegyldigt om blå blok står med et flertal efter et valg eller ej.
Det har Dansk Folkepartis formand, Kristian Thulesen Dahl, slået fast i dag, og regeringen er lydhør over for partiernes ønsker, siger statsminister Lars Løkke Rasmussen (V).
- Hvis partierne har nogle konkrete ønsker til, hvordan vi tager hånd om folk, der er nedslidte, så lytter vi gerne til det, siger han.
Det kræver dog, at både S og DF bliver tydelige omkring, hvordan de ønsker det gennemført.
'Vi kan ikke kigge 40 år tilbage'Ifølge Løkke undersøgte Venstre nemlig muligheden for en differentieret pensionsalder allerede i 2011, men partiet stødte hovedet mod muren.
- Socialdemokratiet har fremsat nogle principper, der har til formål at gøre alle glade, men som har lidt svært ved at hænge sammen i virkelighedens verden, siger Lars Løkke.
Læs også:S får støtte fra Thulesen Dahl: DF går til valg på at ændre pensionsalder for nedslidte- Danmark er ikke der i dag, hvor vi kan kigge 40 år tilbage og kortlægge folks arbejdsliv.
- Så at lave en objektiv ordning er meget svært.
Men hvis partierne har nogle konkrete bud, så vil vi gerne lytte.
Statsministeren understreger, at står man i den situation, at man er nedslidt, skal man ikke arbejde.
Så bør man i stedet komme på seniorførtidspension, som ifølge Løkke giver den enkelte tre gange så mange penge, som man vil få med pensionsudspillet fra S.
Seniorførtidspensionen fungerer ikkeDa regeringen indførte seniorførtidspensionen i 2011, havde den vurderet, at cirka 8.
000 ville gøre brug af ordningen, men det er kun blevet til 700.
Det viser ifølge statsministeren, at ordningen ikke fungerer som ønsket, og regeringen vil derfor lytte til de andre partiers planer for området.
- Vi indkalder partierne til et møde, og så må vi bede dem om at gøre sig klar til det møde.
Hvad er det præcis for nogle forslag, de har?
Hvordan skal de finansieres?
Hvad tænker de om det?
Lars Løkke indkalder ikke selv til mødet.
Først lyder opgaven at finde ud af, hvilket ministerium emnet hører under, og så indkalde den pågældende minister til mødet.
Det blev ikke præciseret, hvornår mødet vil finde sted.
Socialdemokratiet præsenterede sit pensionsudspil for en uge siden.
/ritzau/FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Venstre|Socialdemokraterne|Socialforhold




https://www.dr.dk/nyheder/politik/ringberg-thulesen-dahl-presser-loekke-ved-stoette-s-udspil-om-pension

Længere til pensionSe temaPolitikRingberg: Thulesen Dahl presser Løkke ved at støtte S-udspil om pensionDF binder sig til at ændre pensionssystemet, men ikke som S havde håbet på, vurderer politisk analytiker.
Kristian Thulesen Dahl lægger med dagens melding et vist pres på statsminister Lars Løkke Rasmussen, vurderer politisk analytiker.
Af Nicolas S.
Nielsen29.
jan.
2019 kl.
15.
12Bemærk: artiklen er mere end 30 dage gammelLæs opDagens melding fra DF-formand Kristian Thulesen Dahl er markant og vigtig for en stor gruppe af nedslidte personer på arbejdsmarkedet.
Men den vækker også opsigt på Christiansborg, hvor Dansk Folkeparti nu giver statsminister Lars Løkke Rasmussen (V) noget at tænke over.
Det er vurderingen fra Jens Ringberg, DR Nyheders politiske analytiker, der har fulgt debatten om en differentieret pensionsalder.
- Kristian Thulesen Dahl lægger pres på Lars Løkke Rasmussen og blå blok med sin melding – og med forslaget om at der allerede nu skal forhandles om differentieret pension, siger Jens Ringberg.
Konkret vil Dansk Folkeparti gå til valg på at få indført en differienteret pension, således at nedslidte grupper på arbejdsmarkedet får mulighed for at gå på folkepension tidligere end den officielle pensionsalder.
Det samme foreslog Socialdemokratiet så sent som i sidste uge.
Læs også:S får støtte fra Thulesen Dahl: DF går til valg på at ændre pensionsalder for nedslidteVejen til en aftale er brolagt med forligMen mens Socialdemokratiets formand, Mette Frederiksen (S), vil føre valgkamp på idéen for sidenhen at forhandle med arbejdsmarkedets parter, så vil Kristian Thulesen Dahl forsøge at finde et flertal indenfor det velfærdsforlig, som partiet er bundet af.
Forliget, der foruden S og DF består af Venstre, Konservative, De Radikale og SF, er fra 2006 og bindende.
- Thulesen Dahls forslag udfordrer også Socialdemokraterne lidt.
DF vurderer, at deres pensionsudspil fra sidste uge er svært at føre ud i livet inden for rammerne af det gamle Velfærdsforlig fra 2006, der fastsætter rammerne for det danske pensions-system, siger Ringberg og fortsætter:- Men Thulesen Dahl vil have en aftale med Socialdemokratiet om pension før valget, og dermed opsige det gamle forlig.
Det er slet ikke, hvad Mette Frederiksen har lagt op til.
Hun vil føre valgkamp på ideen om differentieret pension og så forhandle med arbejdsmarkedets parter og partier på Christiansborg efter valget.
Minder om radikalt dagpengeløfte fra 2011Dansk Folkeparti taler nu rosende om Socialdemokratiets udspil til en pensionsreform på gangene på Christiansborg.
Samtidig har partiet, ifølge Jens Ringberg, bundet sig til at gå med i en ny model for tilbagetrækning fra arbejdsmarkedet - uanset resultatet af det kommende folketingsvalg.
- Det er naturligvis interessant fordi DF egentlig ønsker at Lars Løkke Rasmussen skal fortsætte som statsminister, og muligvis vil indtræde i hans regering, hvis der kommer et borgerligt flertal.
Selv i den situation vil DF altså ændre reglerne for tilbagetrækning.
- Dermed kan situationen sammenlignes med det, der skete i 2011.
Her trådte De Radikale ind i en regering med Socialdemokratiet og SF, men forinden havde De Radikale forpligtet sig i en række forlig med blå blok; blandt andet om at skære på dagpengene.
Det måtte S og SF acceptere.
SF og Alternativet har meldt sin støtte til at differientere pensionsalderen, sådan som Mette Frederiksen har foreslået det.
Omvendt har De Radikale svært ved at acceptere den foreslåede model, mens Enhedslisten ikke mener, at modellen er vidtgående nok og inkluderer nok personer.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Lars Løkke Rasmussen (politiker)|Socialdemokraterne|Arbejdsmarked




https://www.dr.dk/nyheder/udland/fn-mindst-40-er-blevet-draebt-under-uroligheder-i-venezuela

UdlandFN: Mindst 40 er blevet dræbt under uroligheder i VenezuelaHundredvis er anholdt af myndighederne, heriblandt børn helt ned til 12 års-alderen.
Venezuala har været præget af uroligheder flere gange i løbet af de seneste år på grund af landets økonomiske og politiske situation.
Af Maya Nissen29.
jan.
2019 kl.
12.
47Bemærk: artiklen er mere end 30 dage gammelLæs opMindst 40 personer har i den seneste tid mistet livet under uroligheder i Venezuela.
Det oplyser talsmand for FN's Menneskerettighedsorganisation, Rupert Colville, ifølge Reuters.
26 af de dræbte er ifølge FN blevet skudt af sikkerhedsstyrker, fem er dræbt under razziaer og 11 under plyndringer af butikker eller hjem.
Landet har i den seneste tid været ramt af omfattende protester både mod den siddende præsident, Nicolas Maduro, og den miserable økonomiske tilstand, som Venezuela befinder sig i.
Myndighederne har slået hårdt ned på demonstranter, og mere end 850 personer blevet tilbageholdt.
696 af dem blev anholdt den 23.
januar, hvor hundredtusinder var på gaden i hovedstaden Caracas.
Det er det højeste antal anholdte i Venezuela på en enkelt dag i mere end 20 år, vurderer FN.
Blandt de anholdte er 77 børn, nogle så unge som 12 år.
Millioner på flugtSiden Nicolas Maduro overtog præsidentposten i 2013, har landets økonomi været i frit fald.
Den sociale og økonomiske krise har medført mangel på mad, vand og benzin og har i de seneste fire år drevet knap tre millioner venezuelanere på flugt.
I sidste uge eskalerede den anspændte situation i landet yderligere, da oppositionsleder Juan Guaido eklærede sig selv som midlertidig præsident i landet.
Oppositionsleder Juan Guaido (t.
v.
) og præsident Nicolas Maduro (t.
h.
) Ifølge oppositionen har den siddende præsident, Nicolas Maduro, nemlig ikke et legitimt krav på magten, efter han i foråret 2018 vandt et omstridt præsidentvalg.
Kun 46 procent af befolkningen stemte ved valget, som på forhånd var blevet boykottet af oppositionen og som efterfølgende fik skarp kritik fra omverdenen.
Trodsighed udløser sanktionerTrods stor international opbakning til oppositionslederen, som ønsker at holde nyvalg i Venezuela, afviser Nicolas Maduro at træde tilbage.
Præsidenten har også fortsat militærets støtte til at blive på posten.
Maduros insisteren på at blive siddende på magten har udløst bred international fordømmelse.
I går indførte USA som konsekvens sanktioner mod Venezuelas olieeksport, som tegner sig for størstedelen af det olierige lands indtægter.
Nicolas Maduro har fortsat støtte fra blandt andet Rusland, Kina og Tyrkiet.
FacebookTwitterKopier linkEmner:Nicolas Maduro (politiker)|Venezuela|Forenede Nationer|Kriminalitet|Økonomi




https://www.dr.dk/nyheder/indland/far-stolede-pa-mors-omsorg-barn-der-blev-blodtappet

IndlandFar stolede på mors omsorg for barn der blev blodtappetFaren til drengen, der blev udsat for systematisk blodtapning, mistænkte ikke moren for at stå bag.
(Arkiv) Dreng, der blev udsat for jævnlig blodtapning af sin mor, har det i dag godt.
Der er tale om et modelfoto.
29.
jan.
2019 kl.
13.
20Bemærk: artiklen er mere end 30 dage gammelLæs opDer var ingen alarmklokker, der ringede hos faren til den nu syvårige dreng, der gennem en årrække blev tappet for blod af sin mor.
- Jeg tænkte, det kan ikke passe.
Det er for uvirkeligt, at det skulle ske for os, forklarer faren ti dag i Retten i Herning om sin reaktion, da moren blev anholdt 25.
september 2017.
Han har tre børn sammen med den 36-årige kvinde, der er tiltalt i sagen.
De blev skilt et års tid før anholdelsen, hvorefter børnene boede hos moren.
Men også tidligere i ægteskabet holdt de ifølge faren "pause", hvor han kun så børnene i weekenderne.
Faren fortæller om en svær tid, da drengen kom til verden i august 2011.
Dreng fik venekateterHan led af en meget sjælden tarmsygdom.
Moren flyttede ind på hospitalet og boede der næsten et halvt år sammen med sin søn.
Han blomstrede op, fik farve i huden og kunne klare hele dagen uden at blive træt.
Far, om drengens tilstand efter morens anholdelseDrengen fik indopereret et venekateter i brystet, så han ikke skulle stikkes så ofte.
Han fik også tilført næring gennem kateteret.
Det var i første omgang en hjemmesygeplejerske, der stod for det.
Moren argumenterede for, at hun som sygeplejerske godt kunne stå for opgaven, og det støttede faren.
Gav moren ansvaretDa det begyndte at gå bedre med drengens tarmsygdom, stødte et nyt problem til: Drengen led af en tilsyneladende uforklarlig blodmangel.
14 måneder gammel modtog drengen sin første af i alt 110 blodtransfusioner.
Det var nu et fuldtidsjob for moren at passe ham.
- Jeg gav moren ansvar for, at han trivedes og havde det godt.
Det blev hendes job.
Så skulle jeg nok sørge for at få familien til at hænge sammen, fortæller faren i retten.
Læs også:Politiet anholdt mor med blodfyldte sprøjter i hænderneDa moren i september 2017 blev anholdt, flyttede de tre børn ind hos faren.
Ganske kort tid efter livede drengen op.
- Han blomstrede op, fik farve i huden og kunne klare hele dagen uden at blive træt, fortæller faren.
Drengen har detLægerne kunne efter kort tid konstatere, at drengens blodprocent var tilbage på det normale.
Det betød også, at drengen, der hele sit liv har gået i først specialbørnehave og siden specialskole, nu går i en almindelig skole.
- Han har det godt.
Han er kommet bagud på sin fysik.
Løb, gang og cykling er han langt bagud med.
Men ellers er han helt alderssvarende.
- Han er på alle måder en sund og rask dreng, fortæller faren.
/ritzau/FacebookTwitterKopier linkEmner:Retten i Herning|Sygdomme og lidelser|Herning




https://www.dr.dk/nyheder/udland/blasfemidoemt-kristen-kvinde-kan-forlade-pakistan-og-genforenes-med-sine-boern

UdlandBlasfemidømt kristen kvinde kan forlade Pakistan og genforenes med sine børnHøjesteret har stadfæstet frifindelsen af kvinde, der var dømt til døden.
Sikkerheden var skærpet ved Pakistans højesteret i dag.
Af Jakob Busk Olsen29.
jan.
2019 kl.
13.
05Bemærk: artiklen er mere end 30 dage gammelLæs opDen kristne kvinde Aasia Bibi kan nu få opfyldt sit største ønske om at forlade sit hjemland Pakistan og rejse til Canada, hvor hendes børn allerede har fået asyl.
Som den sidste krølle på en lang og betændt sag har den pakistanske højesteret i dag stadfæstet frifindelsen af Aasia Bibi, som tidligere har været dømt til døden for at fornærme profeten Muhammed.
Det betyder, at hun frit kan forlade Pakistan, skriver nyhedsbureauet AP.
Læs også:Forsvarsadvokat flygter ud af Pakistan efter blasfemifrikendelseHøjesterets dommere afviste en appel fra en gruppe radikale religiøse ledere, som havde krævet, at Aasia Bibi skulle henrettes.
- Det billede af islam, som vi viser til verden, giver mig stor sorg, sagde højesteretspræsident Asif Saeed Khan Khosa i forbindelse med kendelsen.
Han tilføjede, at hvis ikke sagen havde været så følsom, burde de personer, som i sin tid anklagede den kristne kvinde, være dømt til livsvarigt fængsel for injurier.
Den oprindelige frifindelse af Aasia Bibi udløste omfattende protester og uroligheder i Pakistan i oktober sidste år.
Protesten var anført af det radikale parti Tehreek-e-Labbaik, der har forsvar af Pakistans omstridte blasfemilovgivning som den store mærkesag.
Aasia Bibis problemer begyndte i 2009, da hun kom op at skændes med to kollegaer, der ikke ville drikke af samme beholder som en kristen.
Bagefter beskyldte kollegaerne kvinden for blasfemi.
FacebookTwitterKopier linkEmner:Pakistan|Højesteret|Retsvæsen|Religion|Canada




https://www.dr.dk/nyheder/kultur/michael-jacksons-familie-raser-over-paedofili-dokumentar-gribbene-forsoeger-lynche

KulturMichael Jacksons familie raser over pædofili-dokumentar: 'Gribbene forsøger at lynche ham'Familien er rasende over ny dokumentar, der kaster en voldsom skygge over Michael Jacksons eftermæle.
Michael Jackson forlader retten i Santa Barbara med sin mor (til venstre) og far (i midten) efter at have vidnet i 2005-sagen om overgreb på mindreårige.
Han blev frikendt for alle anklager.
Af Kasper Madsbøll Christensen29.
jan.
2019 kl.
12.
46Bemærk: artiklen er mere end 30 dage gammelLæs opFredag aften havde dokumentaren 'Leaving Neverland' premiere ved Sundance-filmfestivalen i USA.
Og lige siden er der på nettet foregået en ophedet diskussion om, hvorvidt den afdøde poplegende Michael Jackson var pædofil eller ej.
Nogle kalder dokumentaren for knusende og chokerende, mens andre mener, at Jackson er uskyldig, og at dokumentaren er opspind.
Nu har Michael Jacksons familie henvendt sig til pressen for at tage afstand til dokumentaren, der senere på året vises på DR, skriver CNN.
Vi kan ikke bare se på, mens denne offentlige lynching fortsætter.
Udtalelse fra Michael Jacksons familie- Michael vendte altid den anden kind til, når folk langede ud efter medlemmer i vores familie.
Og det har vi også gjort.
Det er Jackson-måden at gøre det på, lyder det i en udtalelse fra familien.
- Men vi kan ikke bare se på, mens denne offentlige lynching fortsætter, og gribbene på Twitter og andre, der aldrig har mødt Michael, langer ud efter ham.
Michael Jackson optræder til World Music Awards i London, 2006.
Han døde tre år senere.
Lærte at onanere med JacksonI 'Finding Neverland' fortæller to mænd, Wade Robson og James Safechuck, hvordan de som små drenge blev sex-mishandlet af Michael Jackson, der døde som 50-årig i 2009.
Wade Robson påstår, at han blev sex-misbrugt i en syv år lang periode, og at overgrebene startede, da han var syv år gammel.
Robson talte i 2005 til Michael Jacksons forsvar, da stjernen blev frikendt for alle anklager i en sag, hvor han var tiltalt for syv tilfælde af overgreb på mindreårige.
James Safechuck mødte popstjernen i en fælles reklame for Pepsi Cola, da han var 10 år gammel.
Ifølge Safechuck lærte han at onanere sammen med Jackson, og derfra eskalerede det.
Han har også forsvaret Jackson mod beskyldninger om seksuelle overgreb.
Efter popstjernens død har både Robson og Safechuck dog forsøgt at lægge sag an mod Jacksons bo.
Begge sager er blevet afvist af tekniske årsager.
Læs også:Ny dokumentar kaster en grim skygge over Michael Jacksons eftermæleJackson-familien har i en tidligere udtalelse kaldt Robson og Safechuck for 'løgnere'.
Det har fået instruktøren bag 'Leaving Neverland', Dan Reed til at tage Robson og Safechuck i forsvar i et interview med USA Today.
- Det er mere eller mindre, hvad man kunne forvente, hvad de ville sige.
Vil hjælpe andre i samme situationAllerede tilbage i 1993 blev der rettet beskyldninger mod Michael Jackson om overgreb på en mindreårig, men dengang endte det med et forlig udenom retten og en større økonomisk kompensation til den 13-årige Jordan Chandler.
Ti år senere var der nye beskyldninger mod Jackson, og denne gang endte han i retten, tiltalt for syv tilfælde af overgreb på mindreårige.
Men retssagen endte med, at Jackson blev frikendt for alle anklager.
Se Michael Jackson udtale sig i forbindelse med 2005-retssagen her.
Robson og Safechuck siger, at de med dokumentaren håber på at kunne hjælpe andre i samme situation til at føle sig mindre isolerede og samtidig gøre alle mennesker, der har ansvaret for børn, mere bevidste.
Den fire timer lange dokumentar 'Leaving Neverland' bliver vist i to dele på HBO i USA og Channel 4 i England - og sidenhen også på DR.
FacebookTwitterKopier linkEmner:Michael Jackson (musiker)|Pop og rock|USA|Seksualitet|Channel 4




https://www.dr.dk/nyheder/politik/s-faar-stoette-fra-thulesen-dahl-df-gaar-til-valg-paa-aendre-pensionsalder-nedslidte

Længere til pensionSe temaPolitikS får støtte fra Thulesen Dahl: DF går til valg på at ændre pensionsalder for nedslidteDansk Folkeparti vil ændre velfærdsforlig og indføre differentieret pensionsalder.
Kristian Thulesen Dahl (DF) og Mette Frederiksen (S) under folketingets åbningsdebat i folketingssalen på Christiansborg, torsdag den 5.
oktober 2017.
Af Nicolas S.
Nielsen og Jens Ringberg29.
jan.
2019 kl.
12.
12 | opdateret 29.
jan.
2019 kl.
12.
51Bemærk: artiklen er mere end 30 dage gammelLæs opDansk Folkeparti går til valg på at få ændret i det såkaldte velfærdsforlig, således at nedslidte personer kan gå tidligere på pension.
Dermed lægger partiet sig op af Socialdemokratiet, der for præcis en uge siden præsenterede et udspil til en pensionsreform, der vil give eksempelvis håndværkere og sosu-assistenter mulighed for at gå på pension tidligere end eksempelvis højtuddannede akademikere.
Udspillet - der indeholder syv punkter - får nu positive ord med på vejen af Kristian Thulesen Dahl, formand for Dansk Folkeparti.
- Vi synes, der er rigtig meget god musik i de her punkter.
Vi har også tidligere argumenteret for en differentieret pensionsalder, så de der reelt er nedslidte, kan gå tidligere på pension end andre, siger han.
Det er åbenbart, at vi mener, der skal ske forbedringer for nedslidte danskereKristian Thulesen Dahl, formand, Dansk FolkepartiPartiet vil derfor have forhandlinger om en differienteret pensionsalder på denne side af et valg.
Hvorfor er det der skal være en forhandling på denne side af valget?
- På Christiansborg har vi en logik om, at hvis man indgår aftaler, så kan man regne med dem.
Her er der en aftale om folkepensionsalderen.
- Skal man lave om på det, så skal man inden et valg gøre det klart, hvor man vil lave om, så man kan gøre sig fri af de forligsbindinger, der er.
Det betyder, at hvis Socialdemokratiet, vi og andre partier ønsker at få forbedringer for nedslidte danskere, så bliver vi nødt til at konkretisere det nu, siger Kristian Thulesen Dahl.
Pensionsændringer dør ikke med genvalg til regeringenS-udspils 7 principperSocialdemokratiets udspil til en ny ret til tidlig folkepension er bygget op omkring syv principper.
1.
Det skal gavne de nedslidte2.
Det skal gælde efter et langt arbejdsliv3.
Der skal være tale om en ­egentlig rettighed4.
Mænd og kvinder skal have reel lige adgang5.
Det skal være muligt at blive visiteret til tidlig folkepension6.
Modellen skal være simpel, overskuelig og varslet i god tid7.
Pengene skal passeIfølge Socialdemokratiet vil en ny ret til tidlig pension koste i omegnen af tre milliarder kroner årligt.
Den ene halvdel af det beløb skal finansieres ved at fjerne virksomheders mulighed for at trække "meget store lønninger" fra og rulle skattelettelser på "meget høje aktieindkomster" tilbage.
Den anden halvdel skal finansieres af den finansielle sektor ved eksempelvis at indføre en særlig skat på "meget store overskud som følge af overdreven spekulation".
Kilde: Socialdemokratiets udspil "De mest nedslidte fortjener også en værdig pension​​​​​​​".
Skulle det ende med en blå regering efter et folketingsvalg, så er Kristian Thulesen Dahl også klar til at lave en aftale om at ændre på pensionsalderen med Socialdemokratiet, siger han.
- Det er åbenbart, at vi mener, der skal ske forbedringer for nedslidte danskere.
Hvis de borgerlige nu siger nej til at indlede brede forhandlinger om det her, ønsker du så en aftale mellem Dansk Folkeparti og Socialdemokraterne om det, som I kan præsentere for vælgerne.
- Jeg går i første omgang efter at få forligspartierne samlet og få en fælles enighed på Christiansborg, for så kommer der også til hurtigere at ske nogle ændringer til gavn for nedslidte danskere.
- Kan det ikke lade sig gøre, så jeg er parat til at gå sammen med de partier, der vil tale om det her, der vil diskutere det her for at finde fælles fodslag som vi kan lægge frem til danskerne og sige: ’Hvis de partier, som står bag sådan en politisk forståelse inden et valg, de også har flertal efter et valg, så er det den politik, der bliver gennemført, siger Kristian Thulesen Dahl.
Bundet af velfærdsforligDen politiske aftale, han refererer til, er velfærdsforliget fra 2006, hvor den daværende VK-regering, Dansk Folkeparti, Socialdemokratiet, Radikale Venstre samt SF aftalte en gradvis forhøjelse af pensionsalderen.
Socialdemokratiet præsenterede sit udspil til en pensionsreform for præcis en uge siden på et plejehjem på Nørrebro i København.
Partiet vil afsætte 3 milliarder kroner til at indføre en lavere pensionsalder for nedslidte som en 'rettighed'.
Pengene finder partiet blandt andet ved at tilbagerulle skattelettelser og indføre yderligere beskatning af den finansielle sektor.
Alternativet og SF har rost udspillet, mens regeringen har kritiseret det for at være uklart, ukonkret og uden en klar finansiering bag.
De Radikale har afvist Socialdemokratiets grundtanke i udspillet ved at sige, at tidligere pension kun skal være muligt for nedslidte.
Dermed har partiet punkteret Socialdemokratiets ønske om også at gøre det muligt for folk, der har været længe på arbejdsmarkedet at trække sig tilbage.
Enhedslisten mener omvendt ikke, at udspillet er vidtgående nok.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Socialdemokraterne|Socialforhold|København




https://www.dr.dk/nyheder/udland/may-vil-bede-eu-om-genaabne-brexit-forhandlinger

BrexitSe temaUdlandMay vil bede EU om at genåbne Brexit-forhandlingerI Storbritannien forsøger man fortsat at finde frem til en aftale, der kan føre landet sikkert ud af EU.
Storbritanniens premierminister, Theresa May, fremlagde i sidste uge sin plan B for brexit.
I dag skal parlamentet stemme om flere ændringsforslag til Mays plan B.
Af Maya Nissen29.
jan.
2019 kl.
14.
08 | opdateret 29.
jan.
2019 kl.
14.
31Bemærk: artiklen er mere end 30 dage gammelLæs opDet kan være, at der skal juridiske ændringer til, før Storbritanniens aftale om et farvel til EU kan blive accepteret af det britiske parlament.
Sådan lyder det i dag fra en talsmand for den britiske premierminister, Theresa May, som derfor beder EU om at genoptage forhandlingerne om en aftale.
Det skriver blandt andet BBC.
Udmeldingen kommer få timer inden, at det britiske parlament skal stemme om flere ændringsforslag til Theresa Mays plan B for et brexit.
Aftenens afstemning finder sted efter, at parlamentet tidligere på måneden nedstemte premierministerens første aftaleudkast med et stort, rungende - og historisk nej.
DR's korrespondent i Storbritannien, Kim Bildsøe, guider dig igennem aftenens afstemning i artiklen her.
Nyt og bemærkelsesværdigtDet er nye toner fra premierministeren, som prøver at formilde de hårdeste modstandere i sit eget parti, fortæller DR's korrespondent i Storbritannien, Kim Bildsøe.
- Det er nyt og bemærkelsesværdigt på den måde, at hun hidtil har sagt, at det ikke kan lade sig gøre.
Det, hun har prøvet at sige, er, at de ændringer, der måtte komme, de må komme i form af tillæg eller politiske deklareringer eller lignende, siger han og fortsætter:- Men det her er en åbenlys invitation til de medlemmer af hendes parti, der har stemt nej til hendes oprindelige forslag, og som er de mest heftige brexiteers (brexit-fortalere).
Dem prøver hun at tilfredstille ved at sige, at nu bliver vi nødt til at åbne forhandlingerne igen.
Et stærkt mandatAftenens afstemning og debat vil blive åbnet af Theresa May selv, som håber at kunne sætte tonen for resten af aftenen.
De konservative partimedlemmer er blevet opfordret til at bakke op om premierministeren, så hun kan vende tilbage til eventuelle forhandlinger med EU med "et stærkt mandat".
Mays forsøg på at imødekomme de mest hardcore brexiteers i det konservative parti kan dog risikere at skade premierministeren - selvom det skulle lykkes at overvinde dem, vurderer Kim Bildsøe.
- Det kan komme til at underminere hendes troværdighed, fordi hun hidtil har sagt, at det ikke kan lade sig gøre, og nu gør hun det så alligevel.
Hun har haft mange holdninger undervejs, og det her er så en ny en af dem.
- Så det er muligt, at hun lykkes med at få overtalt nogen, men der vil også sidde nogle andre og sige, at hendes troværdighed endnu en gang lider skade.
EU har indtil videre afvist at genåbne den aftale, der tidligere er blevet forhandlet på plads, men chefforhandler Michel Barnier har samtidig udtalt, at man klar til at præcisere dele af aftalen, hvis det bliver relevant.
Ifølge BBC vil Theresa May tage "uformel kontakt" til EU senere i dag.
.
FacebookTwitterKopier linkEmner:EU|Storbritannien|Theresa May (politiker)|EU-forhold|BBC




https://www.dr.dk/nyheder/penge/salling-vi-slaar-doerene-op-til-25-nye-faetter-br-butikker

PengeSalling: 'Vi slår dørene op til 25 nye Fætter BR-butikker'Allerede fra foråret vil Salling Group åbne nye Fætter BR-butikker.
Inden længe bliver der igen liv bag facaderne hos Fætter BR-butikkerne.
Salling Group overtog i december Fætter BR's varelager og navnerettigheder.
Fra foråret slår nye Fætter BR-butikker dørene op.
Af Mathias Sommer29.
jan.
2019 kl.
12.
17 | opdateret 29.
jan.
2019 kl.
13.
00Bemærk: artiklen er mere end 30 dage gammelLæs opDer har ikke været langt fra tanke til handling hos Salling Group, som en måneds tid efter overtagelsen af Fætter BR-konceptet nu er på vej med 25 nye butikker.
Det fortæller Salling Group i en pressemeddelelse:- Med en landsdækkende BR-kæde og en stærk webshop sikrer vi, at der fremover bliver et univers, hvor man kan købe legetøj.
Det ligger os meget på sinde, at børn fortsat kan have gode oplevelser med legetøj i fysiske butikker, og at legetøj forbliver en del af danskernes hverdag, siger Per Bank, der er administrerende dirketør i Salling Group.
Det ligger os meget på sinde, at børn fortsat kan have gode oplevelser med legetøj i fysiske butikker, og at legetøj forbliver en del af danskernes hverdag.
Per Bank, administrerende dirketør i Salling Group.
Efter Fætter BR's moderselskab, Top-Toy, i december blev erklæret konkurs, indgik Salling Group, der står bag kæder som Bilka, Føtex og Netto, den 17.
januar en aftale med konkursboet om køb af Top-Toys samlede danske varelager samt rettighederne til at anvende BR-navnet på det danske marked.
Nye og gamle adresserSalling Group har efterfølgende påbegyndt forhandlinger med udlejere om ledige butikslokaler.
Åbningen af de nye BR-butikker kan finde sted i lejemål, der tidligere har huset legetøjsbutikker, men kan også ske i øvrige eksisterende eller nyopførte lejemål.
- Der er tale om et særdeles stærkt dansk brand, og de seneste ugers omtale af BR har understreget, at danskerne meget gerne vil holde liv i BR.
Vi er nu i dialog med udlejere over hele landet for at sikre de bedste placeringer til de kommende BR-butikker, siger Per Bank i pressemeddelelsen.
De kommende cirka 25 butikker forventes placeret bredt på tværs af Danmark, dog i første omgang ikke på ikke-brofaste øer.
I løbet af foråret forventes placering af de kommende BR-butikker offentliggjort.
Læs også:1.
200 BR-ansatte skal finde nyt job: Patrick har fået plads i BilkaAt der nu skal åbnes nye Fætter BR-butikker ændrer dog ikke ved, at omkring 1.
200 tidligere ansatte hos Fætter BR har mistet job hos legetøjsforretningen.
De indgik således ikke i overgangssummen, da Salling Group købte BR-konceptet ud af Top-Toy.
Om Salling Group•Salling Group kalder sig selv Danmarks største detailkoncern.
•Dagligvarekæmpen omfatter blandt andet kæderne Føtex, Bilka, Netto, Salling og wupti.
com.
•Salling Group har mere end 50.
000 ansatte og omsætter årligt for mere end 58 milliarder kroner på tværs af Danmark, Sverige, Tyskland og Polen.
•Hver uge handler mere end ni millioner kunder i Salling Groups butikker.
•Salling Group blev i sin tid grundlagt af Ferdinand Salling, som den 6.
september 1906 åbnede en manufakturhandel på Søndergade i Aarhus.
•Hans søn og arvtager Hermann Salling åbnede det første supermarked i Danmark - en Føtex i 1960.
Samme år stiftede han selskabet Jysk Supermarked.
•I 1964 gik A.
P.
Møller ind i dagligvarebranchen.
Han blev partner i Jysk Supermarked med 50 procent.
Og ved samme lejlighed skiftede selskabet navn til Dansk Supermarked.
•Siden solgte A.
P.
Møller Mærsk ud af sin andel af detailkæmpen.
Først i 2014 - og senest i november 2017 solgte Mærsk de sidste 19 procent til Salling Fondene, som nu er eneejer.
•I 2018 skiftede Dansk Supermarked navn til Salling Group.
•Kilder: Dansk Supermarked, A.
P.
Møller-Mærsk,RitzauFacebookTwitterKopier linkEmner:A.
P.
Møller-Mærsk|BR Legetøj|Detailhandel|Per Bank (erhvervsleder)|Aarhus




https://www.dr.dk/nyheder/indland/sag-om-drab-pa-nedim-yasar-35-arig-mand-loslades

IndlandSag om drab på Nedim Yasar: 35-årig mand løsladesManden blev fremstillet i grundlovsforhør tidligere i dag, sigtet for drabet.
Der lå blomster og hilsner til Nedim Yasar på Hejrevej torsdag den 22.
november 2018.
Arkivfoto.
Af Emma Toft29.
jan.
2019 kl.
11.
32 | opdateret 29.
jan.
2019 kl.
11.
44Bemærk: artiklen er mere end 30 dage gammelLæs opEn 35-årig mand afviser at have været med til at dræbe radioværten og det tidligere bandemedlem Nedim Yasar.
Det har mandens forsvarer, Rune Berggren, oplyst i Frederiksberg Byret, hvor den 35-årige her til formiddag blev fremstillet i grundlovsforhør sigtet for drab.
Og efter et flere timer langt grundlovsforhør valgte en dommer at løslade manden.
- Jeg har besluttet, at han skal løslades.
Der er ikke tilstrækkeligt begrundet mistanke til at fængsle, sagde dommeren ifølge nyhedsbureauet Ritzau.
I sagen sidder tre andre personer allerede fængslet.
Dommer lukkede døreneDen 35-årige mand var iført grå joggingbluse, sorte træningsbukser og med synlige tatoveringer.
Håret var klippet kort i siderne og langt på toppen.
Manden blev anholdt i går omkring klokken 12:35, bekræftede han i retten.
- Det kan godt passe.
Jeg fik ikke tidspunktet oplyst, sagde han.
Læs også:Dommer fængsler tre mænd for drab på Nedim YasarDen sigtede mand virkede afslappet og ville gerne komme med sin forklaring til retten, men den forklaring fik offentligheden ikke at høre.
Udover at nedlægge navneforbud valgte dommeren også på anmodning fra anklager Kristoffer Petersen at lukke dørene af hensyn til efterforskningen i den alvorlige drabssag.
Derfor fik offentligheden heller ikke at vide, hvilken rolle manden konkret menes at have spillet.
Dræbt efter bogreceptionSigtelsen mod manden var enslydende med den, som allerede er rejst mod de tre andre personer, der sidder varetægtsfængslet, hvoraf i hvert fald nogle af dem har relation til bandegrupperingen Satudarah.
Ifølge politiet skulle den 35-årige mand have deltaget i planlægning af drabet på Nedim Yasar et sted i københavnsområdet den 19.
november 2018.
To af de nu fire sigtede sad i en bil, som ankom til Hejrevej i Københavns Nordvestkvarter, hvorefter én steg ud og skød Nedim Yasar i hovedet med to skud, mener politiet.
Det skete cirka 19:32 om aftenen foran Ungdommen Røde Kors' bygninger.
Her havde Nedim Yasar lige været til bogreception for at fejre udgivelsen af bogen "Rødder", der handler om hans liv og afsked med bandemiljøet.
Tidligere dømtI flere år var Nedim Yasar nemlig leder af banden "Los Guerreros".
Den 35-årige mand var ifølge sigtelsen ikke med i bilen, selvom sigtelsen lyder på manddrab.
Den nu løsladte mand er tidligere dømt for alvorlig personfarlig kriminalitet og er tidligere sat i forbindelse med rocker-bandegrupper.
Der blev nedlagt navneforbud i sagen, efter forsvarer Rune Berggren bad om det.
Nedim Yasar blev 31 år.
FacebookTwitterKopier linkEmner:Kriminalitet|København|Retsvæsen|Saturdarah MC|Retten på Frederiksberg




https://www.dr.dk/nyheder/regionale/trekanten/den-gamle-lillebaeltsbro-lukkes-biler-i-35-uger

TrekantområdetDen Gamle Lillebæltsbro lukkes for biler i 35 ugerDen Gamle Lillebæltsbro ventes først åbnet for biltrafik til oktober, oplyser Vejdirektoratet.
(ARKIV) Den Gamle Lillebæltsbro lukkes for biltrafik i aften og mange uger frem.
29.
jan.
2019 kl.
11.
07Bemærk: artiklen er mere end 30 dage gammelLæs opEt større renoveringsprojekt betyder, at Den Gamle Lillebæltsbro vil være lukket for biltrafik i 35 uger.
Det oplyser Vejdirektoratet på sin hjemmeside.
Afspærringen træder i kraft tirsdag 29.
januar klokken 20.
- Vi ved godt, at spærringen på 35 uger er lang tid, og vi er klar over de samfundsmæssige gener for trafikanter, naboer og erhvervsliv, mens broen er spærret.
Det beklager vi, siger projektleder Janie Winther Ipsen i en pressemeddelelse.
Oprindelig skulle broen kun have været spærret i 20 uger.
Læs også:Bro-arbejde er gået helt i stå: Arbejder sendt på sygehuset efter ’uforklarligt stød’Men en strømulykke på broen og manglende mulighed for støjende natarbejde i 2018 gjorde, at kun cirka halvdelen af det planlagte arbejde for 2018 blev nået.
Kompliceret arbejdePå et tidspunkt frygtede Vejdirektoratet, at der skulle sættes 40 uger af.
- Desværre har det ikke været muligt at afkorte perioden yderligere, da det er meget kompliceret og tidskrævende arbejde, vi skal udføre, siger Janie Winther Ipsen.
Renoveringen omfatter et arbejde med udskiftning af kantbjælke og brodækket.
Fællesstien for gående og cyklister bliver som udgangspunkt ikke berørt.
Der kan dog forekomme enkelte dage, hvor fællesstien er lukket af hensyn til arbejdet på broen.
Den Gamle Lillebæltsbro er i modsætning til den nye ikke en motorvej.
På Fyn-siden er den direkte forbundet med Middelfart, mens den nye bro styrer trafikken nord om byen.
/ritzau/FacebookTwitterKopier linkEmner:Vejdirektoratet|Trafik|Biltrafik|Fyn|Middelfart




https://www.dr.dk/sporten/tennis/karrieretruet-andy-murray-far-metalhofte

TennisKarrieretruet Andy Murray får metalhofteAndy Murray blev mandag opereret i hoften.
Han håber, at det kan forlænge tenniskarrieren.
Andy Murray ses her under Australian Open, hvor han blev slået ud allerede i første runde.
)29.
jan.
2019 kl.
11.
12Bemærk: artiklen er mere end 30 dage gammelLæs opTennisspilleren Andy Murray kæmper for at holde smerterne væk, så han kan fortsætte karrieren på topplan.
Inden Australian Open tidligere i januar luftede den 31-årige brite muligheden for, at et karrierestop kunne være lige op over, men indtil videre har han ikke opgivet kampen om at komme tilbage til verdenstoppen.
Tirsdag skriver han på Facebook og Instagram, at han mandag var igennem en vellykket hofteoperation, og at han nu har en hofte lavet af metal.
- Jeg gennemgik en hofteoperation i går morges (mandag, red.
) i London.
Jeg føler mig træt og udmattet, men forhåbentlig er det enden på mine hoftesmerter.
- Som man kan se på det ene billede, har jeg nu en metalhofte, skriver Andy Murray, der har lagt et røntgenbillede ud.
Slået ud af Australian OpenFor et år siden blev han også opereret i hoften, og siden da har han spillet med store smerter.
Hans visit i Melbourne blev kort, da han allerede i første runde af Australian Open blev slået ud af turneringen.
Publikum heppede på Murray, der ikke ville garantere, at han kunne vende tilbage til turneringen som aktiv spiller.
Den tidligere verdensetter har spillet så få turneringer i løbet af det seneste år, at han aktuelt ligger nummer 225 på verdensranglisten.
Tidligere i karrieren har han fejret store triumfer.
Han vandt US Open i 2012, og året efter blev han den første brite til at vinde Wimbledon i herresingle siden 1936.
I 2016 vandt han Wimbledon igen.
Desuden er han dobbelt olympisk mester i herresingle.
/ritzau/FacebookTwitterKopier linkEmner:Australian Open|Tennis|Australien|Facebook|Andy Murray (tennisspiller)




https://www.dr.dk/nyheder/politik/ombudsmanden-retter-hard-kritik-af-justitsministeriet

PolitikOmbudsmanden retter hård kritik af JustitsministerietMinisterium handlede "meget kritisabelt", da nyhed blev givet til udvalgte medier, før advokat var orienteret.
Folketingets Ombudsmand retter nu en hård kritik mod Justitsministeriet for at bryde med god forvaltningsskik.
29.
jan.
2019 kl.
11.
22 | opdateret 29.
jan.
2019 kl.
13.
26Bemærk: artiklen er mere end 30 dage gammelLæs opJustitsministeriet handlede i strid med god forvaltningsskik, da man i juni måned fortalte DR og Jyllands-Posten, at man ville rejse en sag om opløsning af banden Loyal To Familia (LTF).
Ministeriet gav først LTF's advokat besked fem minutter før, at historien blev offentliggjort af medierne, og det er ifølge Folketingets Ombudsmand, Jørgen Steen Sørensen, "meget kritisabelt".
I en redegørelse, som er offentliggjort tirsdag, konkluderer ombudsmanden, at generelle principper om lighed og saglighed er blevet tilsidesat.
- Ikke mindst i en sag af den foreliggende karakter er det vigtigt, at de involverede myndigheder i enhver henseende behandler sagen på en måde, der understøtter tilliden til dem.
- Efter min opfattelse har Justitsministeriets fremgangsmåde ikke understøttet en sådan tillid, siger Folketingets Ombudsmand, Jørgen Steen Sørensen.
Læs også:Justitsministerium skal forklare samarbejdet med medier i LTF-solohistorieKritik for ikke at svareHan kritiserer desuden, at Justitsministeriet ikke svarede Ekstra Bladet og TV2, der havde spurgt til samme historie.
DR og Jyllands-Posten fik historien og interview med blandt andre justitsministeren mod at love, at de ikke ville offentliggøre den før et på forhånd aftalt tidspunkt.
Sms-beskeder viser desuden, at ministeriet pressede DR og Jyllands-Posten til ikke at kontakte LTF's advokat inden offentliggørelsen.
Jyllands-Posten valgte dog at gøre det alligevel.
Justitsministeriet har over for ombudsmanden beklaget dele af forløbet og har strammet op på sine interne procedurer for sådanne solohistorier.
/ritzau/FacebookTwitterKopier linkEmner:Folketingets Ombudsmand|Justitsministeriet|Ekstra Bladet|Offentlig forvaltning|Jørgen Steen Sørensen (jurist)




https://www.dr.dk/nyheder/udland/danske-kenneth-toft-hansen-kaemper-om-blive-verdens-bedste-kok

UdlandDanske Kenneth Toft-Hansen kæmper om at blive verdens bedste kok Deltagere fra 24 lande dyster de næste to dage i kokkekonkurrencen Bocuse d'Or.
Danske Kenneth Hansen deltager tirsdag i Bocuse d'Or, hvor han blandt andet skal lave en hovedret med kød fra fransk kalvekam.
Af Stine Delfs29.
jan.
2019 kl.
11.
16Bemærk: artiklen er mere end 30 dage gammelLæs opI dag begynder den mest prestigefyldte konkurrence for kokke i verden.
I løbet af de næste to dage vil kokke fra 24 lande dyste om at blive verdens bedste kok.
Kokkekonkurrencen Bocuse d'Or bliver holdt i den franske by Lyon og betragtes som det uofficielle VM for konkurrencekokke.
Danmark er repræsenteret af Kenneth Toft-Hansen og hans hjælper Christian Wellendorf.
Det danske makkerpar med Kenneth Toft-Hansen i spidsen og assistent Christian Wellendorf vandt bronze ved konkurrencens europamesterskab i Torino i 2018.
I dag dyster de i verdensmesterskabet i Lyon.
Kenneth Toft-Hansen er køkkenchef på det nedbrændte og genopførte Svinkløv Badehotel.
Han var også dansk kandidat i konkurrencen i 2015.
Dengang fik han også en sølvmedalje ved de europæiske mesterskaber og kom på en 6.
-plads ved verdensmesterskabet i Lyon.
Bocuse d'OrBocuse d'Or konkurencen blev oprettet af den franske stjernekok Paul Bocuse i 1987.
Han døde i januar 2018 og blev 91 år.
Den bliver regnet for det uofficielle verdensmesterskab for kokkke.
Hans død blev offentligt begrædt, blandt andet af den franske præsident Emmanuel Macron.
Paul Bocuses restaurant, L'Auberge du Pont de Collonges, som ligger uden for Lyon i det sydlige Frankrig, har haft tre michelinstjerner siden 1965.
Konkurrencen finder sted hvert andet år, og deltagerne har fem timer og 35 minutter til at lave deres egen version af en fiskeret og en kødret ud fra et bestemt tema og bestemte hovedingredienser.
I år skal kokkene lave en grøntsags-chartreuse med skaldyr samt en hovedret, der indeholder kød fra fransk kalvekam.
Dansk kandidat lærer af den bedsteKenneth Toft-Hansen har siden sin sidste deltagelse i konkurrencen fået en dansk stjernekok som mentor, og det er ikke hvem som helst.
Der er nemlig tale om Rasmus Kofoed, som er den eneste kok i verden, der har vundet både bronze, sølv og guld ved Bocuse d'Or-konkurrencer i Lyon.
Han er desuden medejer af Danmarks eneste trestjernede Michelin-restaurant, Geranium.
Den danske kok Rasmus Kofoed vandt førstepladsen i 2011.
Han har også vundet en anden- og en tredjeplads i konkurrencen og er nu mentor for dettes års danske deltager.
- Jeg glæder mig til at give min erfaring og motivation videre til en rigtig dygtig dansk kandidat.
Kenneth har potentialet til at opnå en podieplads, men der er et langt stykke forinden, og han skal være mentalt forberedt for at komme i spil til en medalje, sagde mentoren til DR i april 2017.
De har dermed forberedt sig på konkurrencen i næsten to år.
Den danske deltagelse i konkurrencen fik i finansloven for 2018 en saltvandsindsprøjtning af den danske regering og Dansk Folkeparti, som forøgede tilskuddet til Bocuse d'Or med 0,5 millioner kroner årligt i perioden 2018-2021.
De blev desuden enige om at undersøge muligheden for at få den europæiske del af konkurrencen til Danmark.
Her skal man opnå en plads i top 10 for at kvalificere sig til VM i Lyon.
Tilskuddet blev begrundet med ønsket om at øge Danmarks muligheder for at præstere på den internationale gastronomiske scene.
FacebookTwitterKopier linkEmner:Rasmus Kofoed (kok)|Lyon|Restauranter|Dansk Folkeparti|Svinkløv Badehotel




https://www.dr.dk/nyheder/penge/danske-spil-vil-forbyde-spilreklamer-i-tv-sport

PengeDanske Spil vil forbyde spilreklamer i tv-sportEfter britisk forbillede kan et forbud mod bettingreklamer under sportstransmissioner være på vej.
)29.
jan.
2019 kl.
08.
38Bemærk: artiklen er mere end 30 dage gammelLæs opDet er svært at se en fodboldkamp direkte i fjernsynet uden at blive opfordret til at spille på, hvem der scorer det næste mål, eller hvad slutresultatet bliver.
Men måske er disse spilreklamer snart fortid.
I forbindelse med at spilbranchen er blevet pålagt at udarbejde et etisk kodeks, foreslår Danske Spil et forbud mod spilreklamer under direkte sportstransmissioner.
Inspirationen kommer fra Storbritannien, hvor man indførte et lignende forbud sidste år.
- Vi mener, at vi er kommet til et punkt, hvor det giver mening at diskutere, om vi ikke skulle lade seerne se kampene i fred og ro og sørge for at komme med vores kommercielle budskaber i andre sammenhænge, siger Danske Spils direktør, Niels Folmann, til Jyllands-Posten.
Politisk bliver der taget godt imod forslaget hos SF, Dansk Folkeparti og De Radikale, som erklærer sig klar til at fremsætte lovforslag om et lignende forbud, hvis ikke spilbranchen selv bliver enige om at indføre det.
Det er dog en forhastet konklusion, mener Per Marxen, der er pressechef hos Unibet, der også udbyder disse livespil i Danmark.
- Vi er villige til at kigge på det, men skulle vi ikke lige vente og se, hvad konklusionen i England bliver?
, siger han til avisen.
Spillebranchens etiske kodeks skal være færdigt til foråret.
/ritzau/FacebookTwitterKopier link




https://www.dr.dk/nyheder/viden/teknologi/apple-erkender-sikkerhedsbrist-din-iphone-kunne-lytte-med-uden-du-vidste-det

TeknologiApple erkender sikkerhedsbrist: Din iPhone kunne lytte med, uden du vidste detEn funktion i Facetime har givet uvedkommende adgang til både mikrofon og kamera.
Uden større besvær kunne brugere af Facetime lytte med på andre iPhone-telefoner, selvom deres opkald ikke blev besvaret.
Af Mark Lindved Norup29.
jan.
2019 kl.
10.
40Bemærk: artiklen er mere end 30 dage gammelLæs opDet burde ikke kunne ske, men gjorde det alligevel.
Apples videosamtalefunktion Facetime viste sig i går at have en alvorlig sikkerhedsbrist, der gjorde, at ens iPhone kunne lytte med, selvom man ikke havde aktiveret den.
Det viste sig nemlig, at en iPhone-bruger kunne ringe til en anden iPhone via Facetime, og hvis vedkommende ikke besvarede opkaldet, åbnede det muligheden for at lytte med på telefonens mikrofon alligevel.
Twitter-brugeren @BmManski viser, hvordan man udnyttede bristen i Facetime.
Bristen fik med det samme Apple til at reagere, efter den blev afsløret af hjemmesiden 9to5mac.
com.
- Vi er blevet opmærksomme på problemet, og har identificeret en løsning, der vil blive offentliggjort i en softwareopdatering senere på ugen, lød det i går i en meddelelse.
Fejlen lå i Facetimes gruppesamtalefunktion, og Apple har derfor slået den funktion fra, skriver New York Times.
En pinlig sag for Apple© Type 1DR’s viden- og techkorrespondent Carsten NielsenCarsten Nielsen er DR Nyheders viden- og tech-korrespondent.
Han rapporterer om, hvordan robotter, selvkørende biler og anden teknologi påvirker danskernes arbejds- og privatliv.
Og om, hvordan forskning både kan løse store samfundsproblemer og skabe nye udfordringer.
Læs mereDR’s tech-korrespondent Carsten Nielsen kalder det en pinlig sag for Apple, der er en af verdens største tech-virksomheder.
- De vil gerne slå sig op på at være noget, der virker elegant, og det gør det her ikke.
Tværtimod er det ret uelegant.
Det er ikke særlig godt kodet, og det er ikke blevet testet godt nok, så det er med et andet ord ’en ommer’, siger han.
Netop det faktum, at der tydeligvis er tale om en fejl og ikke et forsøg på at undergrave brugernes privatliv, taler til Apples fordel.
Det er noget, de andre kan hive frem og drille Apple med, at de heller ikke er ufejlbarlige og kan kludre i det.
Carsten Nielsen, DR's tech-korrespondent- Man får trods alt en advarsel, fordi Facetime ringer, så man er ikke i tvivl om, at din telefon vil dig noget.
Men det kan selvfølgelig skabe pinlige situationer, hvor man siger: ”Nu ringer den stodder igen”, og så kan vedkommende høre det, siger Carsten Nielsen.
Har drillet de andreFor Apple er sikkerhedsbristen også en streg i regningen, fordi selskabet tidligere har sendt stikpiller af sted mod Facebook og Google, der er blevet kritiseret for ikke at værne om brugernes privatliv.
Det store banner, som Apple fik hængt forud for en stor teknologimesse i Las Vegas tidligere i starten af året.
Budskabet var klart: Apple værner om brugernes sikkerhed - i modsætning til visse andre tech-virksomheder.
Senest i begyndelsen af året forud for en stor teknologimesse i Las Vegas, hvor Apple fik svøbt en bygning i et banner med teksten ’What happens on your iPhone, stays on your iPhone’ og en henvisning til selskabets privatlivspolitik.
Læs også:Tysker fik slem overraskelse: Lytter andre med på din smart-højtaler?
- Det er noget, de andre kan hive frem og drille Apple med, at de heller ikke er ufejlbarlige og kan kludre i det.
- Men det er trods alt ikke en sag på linje med Amazons hjemmehøjttalere, der lyttede med i stuen, forklarer tech-korrespondenten.
Ifølge mediet 9to5mac.
com er sikkerhedsbristen på alle iPhone-styreystemer fra iOS 12.
1 og frem.
FacebookTwitterKopier linkEmner:Apple Inc.
|Facebook|Google|IT-branchen|Las Vegas




https://www.dr.dk/nyheder/indland/vi-vil-undersoege-om-vi-har-et-erstatningsansvar-borgmester-beklager-forloeb-i

De skjulte overgrebSe temaIndland'Vi vil undersøge, om vi har et erstatningsansvar': Borgmester beklager forløb i pædofilisagSagen om en 48-årig mand, der er dømt for overgreb i en børnehave, er dybt ulykkelig for alle, siger borgmester.
Albertslund Kommune skulle allerede fra start have sendt involverede børn fra en stor pædofilisag til udredning, så børnene fik hurtig behandling.
Det beklager borgmester Steen Christiansen.
Af Mette Mayli Albæk og Maria Lyhne Høj29.
jan.
2019 kl.
08.
35Bemærk: artiklen er mere end 30 dage gammelLæs opAlbertslund Kommune skulle allerede fra start have sendt involverede børn fra en stor pædofilisag til udredning, så børnene fik hurtig behandling.
Det erkender borgmester Steen Christiansen (S), efter at en række eksperter kritiserer kommunens sagsbehandling.
- Det er korrekt, at vi på et tidligere tidspunkt skulle have iværksat børnefaglige undersøgelser.
Det er en klar fejl, det beklager vi rigtig meget.
Det er en dybt ulykkelig sag for de involverede forældre og børn, siger Steen Christiansen.
I marts 2017 blev den dengang 46-årige Per Pedersen anholdt og sigtet for seksuelle overgreb mod børn.
Per Pedersen erkendte allerede ved anholdelsen, at han havde misbrugt børn i en børnehave i Albertslund og i en spejderklub i Brøndby.
Han erkendte samtidig at have filmet overgrebene.
Få dage efter anholdelsen var størstedelen af i alt 28 børn identificeret og forældrene fik besked.
Alligevel gik der et år, før det første barn fra børnehaven i Albertlund fik psykologhjælp.
Og det betyder ifølge eksperter, at kommunen ikke har fulgt lovgivningen.
'Stærkt kritisabelt'- Det er ikke bare kritisabelt, men meget kritisabelt.
Her er ikke bare tale om en mistanke, men en konkret viden om seksuelle overgreb mod en række børn og så kan kommunen jo ikke være i tvivl om, at de børn må antages at have behov for særlig støtte, siger Hanne Hartoft, adjunkt på Aalborg Universitet.
- Det ultimative ansvar ligger hos kommunalbestyrelsen og mig, det er der ikke nogen tvivl om.
I praksis ligger ansvaret for at overholde lovgivningen hos ledelsen af familieafdelingen.
Jeg må konstatere, at den nødvendige viden ikke været tilstede og man ikke har gjort det, man skulle.
Det er stærkt beklageligt, siger borgmester Steen Christiansen.
Læs også:Efter overgreb på 23 børn: Der gik et år, før børnene kom til psykologIfølge loven skal en kommune benytte de såkaldte børnehuse - der har ekspertise i overgreb på børn - som led i en børnefaglig undersøgelse, når der er viden eller mistanke om et overgreb mod et barn og når to myndigheder er involveret.
De skjulte overgrebDR1 Dokumentaren 'De skjulte overgreb' kan ses her på DR TVSagen handler om 48-årige Per Pedersen, der i 2018 blev idømt forvaring for seksuelle overgreb mod 28 børn.
Overgrebene blev begået i en børnehave i Albertslund og i en spejderklub i Brøndby.
Per Pedersen havde filmet sine overgreb og erkendte sig skyldig.
I Albertslund Kommune viste 23 børn sig at være involveret, og flere af familierne henvendte sig i kølvandet på anholdelsen til kommunen med bekymringer for deres børn.
Efter syv måneder blev de 23 familier tilbudt at blive sendt til udredning i børnehuset.
Flere af børnene har siden fået konstateret angstpræget adfærd og traumer som følge af overgrebene.
Sag med stort omfangBorgmester Steen Christiansen forklarer, at sagens store omfang har sat sit præg på kommunen:- Politisk meldte vi internt ud fra start, at alle ressourcer stod til rådighed for at hjælpe familierne, så det var ikke økonomi, der blokerede.
Jeg tror, man skal forstå, at det er en sag med et meget stort omfang.
Vores medarbejdere har været meget belastede af sagen.
Det ændrer dog ikke ved, at det ikke må ske.
Børnene skal have den hjælp, de har krav på.
Steen Christiansen, skal det have en konsekvens, når ansatte i kommunen ikke følger lovgivningen?
- Den her sag havde så stort et omfang, at vi satte alt ind for at hjælpe.
Der burde ledelsesmæssigt have været truffet en beslutning om, at børnehuset skulle involveres.
Det må vi konstatere, at det skete ikke, og det beklager jeg.
Har det haft nogle ledelsesmæssige konsekvenser?
- Hvis man kigger ind i det nu, ville det have givet anledning til nogle overvejelser.
Jeg må konstatere, at ledelsen af den pågældende afdeling ikke længere er ansat i kommunen.
Er det en direkte konsekvens af sagsforløbet?
- Nej, det er ikke en direkte konsekvens.
Men sagsforløbet har haft et sådan omfang, at det er naturligt at kigge ind i, hvilke konsekvenser det skulle have haft.
Hvad er din opfordring til familierne, som synes, at de har fået for sen hjælp?
- Min appel er at have tillid til os og tage fat i os, hvis man har bekymringer.
Det er vigtigt for os, at familierne føler det trygt, at deres børn går i børnehave hos os.
Jeg må konstatere, at jeg har ikke hørt fra familierne i den konkrete sag, så vi har ikke haft anledning til undervejs at korrigere, hvis familierne følte en utryghed med forløbet, siger Steen Christiansen.
Vi har set flere henvendelser fra forældre til kommunen, der rykker for hjælp til at få undersøgt deres barn, der er blevet misbrugt.
Skal man stile et personligt brev til borgmesteren for at få hjælp i Albertslund Kommune?
- Nej, det skal man ikke.
Der skal vores system kunne svare og agere på.
Og det burde være sket.
Gerningsmand fik forvaringPer Pedersen blev i foråret 2018 idømt forvaring i både byretten og landsretten.
Siden domsafsigelsen har syv børn fra Albertslund Kommune været i behandling for reaktioner efter overgrebene.
Albertslund Kommune vil nu undersøge, om familierne kan kompenseres for at have fået hjælp for sent.
- Vi vil igangsætte en undersøgelse af, om der er et erstatningsansvar i forhold til de konkrete sager, siger Steen Christiansen.
FacebookTwitterKopier linkEmner:Hanne Hartoft (samfundsforsker)|Steen Christiansen (politiker)|Albertslund Kommune|Lokalpolitik|Albertslund




https://www.dr.dk/nyheder/politik/s-stemmer-paradigmeskiftet-i-udlaendingepolitikken






https://www.dr.dk/nyheder/udland/kina-til-usa-stop-den-urimelige-hetz-mod-huawei

HuaweiSe temaUdlandKina til USA: Stop den urimelige hetz mod HuaweiUSA rejste i går tiltale mod den kinesiske virksomhed, dens finansdirektør og to datterselskaber.
USA beskylder Huawei for at bryde USA's sanktioner mod Iran ved at sælge udstyr til det mellemøstlige land via et Hongkong-selskab.
Af Maya Nissen29.
jan.
2019 kl.
10.
02 | opdateret 04.
mar.
2019 kl.
09.
10Bemærk: artiklen er mere end 30 dage gammelLæs opKina vil forsvare sine virksomheder med fast hånd.
Sådan lyder det i dag fra det kinesiske udenrigsministerium, efter USA i går rejste tiltale om svindel mod den kinesiske virksomhed Huawei, to af Huaweis datterselskaber og virksomhedens finansdirektør, Meng Wanzhou, som lige nu er i politiets varetægt i Canada.
- Vi opfordrer på det kraftigste USA til at stoppe denne urimelige hetz mod kinesiske virksomheder, heriblandt Huawei, og til at behandle kinesiske virksomheder rimeligt og retfærdigt, lyder det ifølge nyhedsbureauet AP i en udtalelse fra Kinas udenrigsministerium.
USA's justitsminister, Matthew Whitaker (i midten), fortæller på et pressemøde i går, at der er rejst tiltale mod tech-giganten.
Læs også:USA rejser tiltale for svindel mod Huawei og finansdirektørAnklager om løgne om IranUSA beskylder Huawei for at bryde USA's sanktioner mod Iran ved at sælge udstyr til det mellemøstlige land via et Hongkong-selskab.
Ifølge den amerikanske anklagemyndighed lavede Huawei forretninger i Iran via Hongkong-virksomheden Skycom.
Og angiveligt fik finansdirektør Meng Wanzhou amerikanske banker til at tro, at de to virksomheder var adskilt.
Huawei benægter alle anklager.
USA ønsker nu Meng Wanzhou, som blev anholdt i Vancouver, Canada, den 1.
december på amerikansk foranledning, udleveret til retsforfølgelse.
Kina opfordrer i dag USA til at trække anmodningen tilbage.
Den 47-årige Meng Wanzhou er Huaweis finansdirektør.
Hun blev anholdt i Vancouver i starten af december sidste år.
Ingen relationAnholdelsen af Meng har udløst en diplomatisk krise mellem den canadiske og kinesiske stat.
Siden anholdelsen er tre canadiere blevet anholdt i Kina, mens en fjerde er blevet idømt dødsstraf ved en kinesisk domstol.
Det skete i forbindelse med en appelsag om narkosmugling, hvor den canadiske statsborger allerede var idømt en fængselsstraf på 15 år.
Kina benægter dog, at anholdelserne har nogen forbindelse til Huawei-sagen.
Den 47-årige Meng skal onsdag stilles for en dommer i forbindelse med udleveringsordren fra USA.
FacebookTwitterKopier linkEmner:Huawei|USA|Kina|Erhverv|Kriminalitet




https://www.dr.dk/nyheder/penge/23400-danskere-skal-betale-250-kroner-om-dagen-koere-uden-ansvarsforsikring

Penge23.
400 danskere skal betale 250 kroner om dagen for at køre uden ansvarsforsikringDet blev dyrt, da Steffen Ejlertsen kørte galt uden ansvarsforsikring.
Det er lovpligtigt at ansvarsforsikre sit køretøj.
Det gælder uanset, om du kører bil, motorcykel eller knallert (Arkivfoto).
Af Sally Frydenlund og Signe Mai Vilsbøll29.
jan.
2019 kl.
08.
31Bemærk: artiklen er mere end 30 dage gammelLæs opKører du rundt uden en lovpligtig ansvarsforsikring?
Så er der post på vej.
23.
400 danskere risikerer nemlig at skulle betale 250 kroner om dagen, indtil de har fået købt en passende forsikring eller afleveret nummerpladerne til deres køretøj.
Også selvom de aldrig sætter sig bag rattet.
Hidtil har straffen for at køre uden en lovpligtig ansvarsforsikring været en bøde og en klipning af nummerpladerne.
Hvis man altså blev stoppet af politiet.
Men nu klapper fælden altså, uanset om man bliver stoppet eller ej.
Den nye lovEr du registreret som bruger eller ejer af en bil, motorcykel eller en knallert uden at have den lovpligtige ansvarsforsikring, vil du blive opkrævet et dagsgebyr på 250 kroner.
Loven trådte i kraft den 1.
januar, men gebyrerne bliver først opkrævet fra og med den 29.
januar 2019.
Gebyret opkræves for hver dag, køretøjet ikke er forsikret.
Prisen på gebyret er betydelig højere, end hvad en ansvarsforsikring koster.
Hvis du vil undgå at blive opkrævet gebyr, skal du købe den lovpligtige ansvarsforsikring på dit køretøj eller aflevere nummerpladerne til Skat.
Kilde: DFIM - Dansk Forening for International Motorkøretøjsforsikring'Det sker ikke for mig'Den nye lov kan blive rigtig dyr for de 23.
400 danskere.
Men det kan resultere i en endnu større regning, hvis man kører uden ansvarsforsikring.
Det erfarede 24-årige Steffen Ejlertsen, da han en septemberdag for to år siden kørte op i bagenden på en anden bil.
- Jeg har lært af det.
Jeg har ikke kørt uden forsikring siden.
Steffen Ejlertsen, som kørte galt uden ansvarsforsikring.
- Jeg havde ikke så mange penge på det tidspunkt, og så valgte jeg at prioritere ansvarsforsikringen væk.
Men så var uheldet ude, og jeg kørte galt.
Der kunne jeg godt have brugt den, siger han.
Indtil videre har Steffen Ejlertsen betalt 20.
000 kroner til føreren af den bil, han kørte op i.
Han regner dog med, at regningen bliver meget større, fordi føreren af den anden bil muligvis har fået en arbejdsskade som følge af uheldet.
For Steffen Ejlertsen var uheldet en brat opvågning.
- Det er sådan en "det sker ikke for mig"-følelse, man har.
Man kan altid være bagklog, og jeg har lært af det.
Jeg har ikke kørt uden forsikring siden, siger han.
Flere rykkereDet er Dansk Forening for International Motorkøretøjsforsikring (DFIM), der står for opkrævningen af daggebyrerne.
Og det bør ikke komme som en overraskelse for de danskere, der modtager brev fra foreningen, siger DFIM's leder Maria Clausen Dyrehauge.
- Vi har kørt en stor varslingskampagne helt fra september, hvor vi har orienteret om den her nye ordning med dagsgebyrer.
Det har resulteret i, at mange har fået styr på deres forsikringsforhold, fortæller hun.
DFIM forventer, at en del af de uforsikrede køretøjer står permanent parkeret rundt omkring i landet.
Maria Clausen Dyrehauge oplyser, at 25.
000 danskere allerede har afmeldt køretøjer, som de ikke længere ejer.
Især knallerter, der er blevet stjålet, er blevet afmeldt.
Har du et køretøj, som du ikke bruger,stående uden forsikring?
Så skal du afmelde det hos Motorstyrelsen, oplyser DFIM.
FacebookTwitterKopier linkEmner:Forsikringsselskaber|Motorstyrelsen|Biler|Kriminalitet




https://www.dr.dk/nyheder/udland/melvin-koeber-ekstra-pasta-og-toerrer-melon-forberede-sig-paa-brexit

BrexitSe temaUdlandMelvin køber ekstra pasta og tørrer melon for at forberede sig på brexitBåde myndigheder og borgere forbereder sig på muligheden for, at briterne forlader EU uden aftale.
Melvin Burton i sit forrådskammer omgivet af langtidsholdbare fødevarer som bønner, byg og ærter på dåse.
Af Sune Gudmann Christiani29.
jan.
2019 kl.
10.
58Bemærk: artiklen er mere end 30 dage gammelLæs op- Her har jeg røde linser, grønne linser, byg og ris.
Sådan opsummerer Melvin Burton en af køkkenhylderne i sit hus i Ely, 130 kilometer nord for London.
Han har også masser af pasta.
- Pasta er en favorit blandt preppers, siger Melvin Burton.
"Preppers" er det, som Melvin Burton og de andre, der forbereder sig, kalder sig.
Og der ser ud til at blive flere af dem: En af facebookgrupperne for preppers er gået fra omkring 3.
000 medlemmer for en måned siden til omkring 7.
000 i dag.
Når ugen er omme, tørrer Melvin Burton den frugt som familien ikke har fået spist i sin dehydrator.
(© PRIVATFOTO) Han gemmer typisk sin tørrede frugt, grønt og urter i gamle syltetøjsglas, som han putter i sin vakuummaskine, så luften trækkes ud og maden holder sig længere.
(© PRIVATFOTO) Gryn, linser og ris.
(© PRIVATFOTO) Melvin Burtons ekstra spisekammer rummer blandt andet risbudding, bønner og grønt på dåse.
I de blå tønder har han umalet korn, som han har indkøbt udstyr til at male.
(© PRIVATFOTO) Udover hans særlige spisekammer er køkkenskabene mere fyldte end sædvanligt, forklarer Melvin Burton.
(© PRIVATFOTO) Melvin Burton har søgt om en nyttehave hos kommunen og har købt frø og redskaber ind til formålet.
(© PRIVATFOTO)1 / 6Når ugen er omme, tørrer Melvin Burton den frugt som familien ikke har fået spist i sin dehydrator.
(© PRIVATFOTO)1 / 6Han gemmer typisk sin tørrede frugt, grønt og urter i gamle syltetøjsglas, som han putter i sin vakuummaskine, så luften trækkes ud og maden holder sig længere.
(© PRIVATFOTO)2 / 6Gryn, linser og ris.
(© PRIVATFOTO)3 / 6Melvin Burtons ekstra spisekammer rummer blandt andet risbudding, bønner og grønt på dåse.
I de blå tønder har han umalet korn, som han har indkøbt udstyr til at male.
(© PRIVATFOTO)4 / 6Udover hans særlige spisekammer er køkkenskabene mere fyldte end sædvanligt, forklarer Melvin Burton.
(© PRIVATFOTO)5 / 6Melvin Burton har søgt om en nyttehave hos kommunen og har købt frø og redskaber ind til formålet.
(© PRIVATFOTO)6 / 6Mulig ny brexit-kurs i dagDe frygter, at Storbritannien forlader EU uden en skilsmisseaftale, og at det medfører hårde grænser, så der blandt andet skal udføres toldkontrol, som vil forsinke lastbiler med fødevarer.
Netop i dag skal det britiske parlament stemme om en række ændringsforslag, som kan ændre kursen og datoen for brexit.
Et af forslagene, som spås gode chancer, forsøger at tvinge regeringen til at søge at udskyde datoen for brexit med ni måneder - fra 29.
marts til 31.
december 2019 - for at undgå, at briterne forlader EU uden en aftale.
Et lager, der rækker til en månedMelvin Burton mener dog ikke, at der er grund til at frygte at gå sulten i seng, hvis politikerne ikke får forhindret "no deal", og det ender med hårde grænser.
- Det er ikke fordi, der ikke vil være mad.
Det vil bare ikke komme så hurtigt frem, som vi er vant til, siger Melvin Burton, der til daglig er software-tester.
Alligevel køber han nu ind, så han har et lager, der kan holde ham selv, konen og deres søn mætte i mindst én måned.
- Jeg har bare en smule mere, end jeg normalt ville have, siger Melvin Burton.
Tørrer melonBriterne importerer cirka 50 procent af den mad, de spiser.
De store supermarkedskæder har meldt ud, at de har ekstra tørvarer på lager - men de siger samtidig, at frisk frugt og grønt fra EU kan blive ramt af flaskehalse ved en "hård" grænse.
Derfor er Melvin Burton også begyndt at tørre eksempelvis melonstykker og diverse grøntsager.
- Når ugen er omme, skærer jeg den frugt, vi ikke har spist i stykker, tørrer den i dehydratoren og vakuumpakker den, siger han.
Verdens største indkøber af køleskabeMelvin Burton og de andre "preppers" er langt fra de eneste, der forbereder sig på en eventuel hård grænse.
Det samme gør myndighederne.
I november fortalte den britiske sundhedsminister, at landets sundhedssystem nu var den største indkøber af køleskabe i verden for at kunne have et større lager af medicin, der skal holdes kold, på lager.
Tidligere i januar udførte det britiske transportministerium en øvelse med 89 lastbiler for at teste, hvordan man holder gang i trafikken på A256-motorvejen, der leder ned til havnebyen Dover og undgår kødannelse.
Læs også:Deal eller no deal: Hårdt brexit udløser grænsekaos og mangel på fødevarerSer det som en forsikringSelvom de britiske politikere i dag kan vedtage et ændringsforslag, som gør "no deal" mindre sandsynligt, så er det først, når der endegyldigt er en nagelfast aftale på plads som undgår "no deal", at Melvin Burton tror på det.
Og indtil da ser han på sit lager som en forsikring, han håber, at han ikke får brug for:- Det er ligesom bilforsikring.
Jeg køber heller ikke bilforsikring i forventning om, at jeg kommer ud for et uheld.
FacebookTwitterKopier linkEmner:Storbritannien|EU|EU-forhold|Forsikringsselskaber|London




https://www.dr.dk/nyheder/penge/milliardindsproejtning-norges-rigeste-person-kommer-norwegian-til-undsaetning

Penge Milliardindsprøjtning: Norges rigeste person kommer Norwegian til undsætningKriseramte Norwegian henter kapitalindsprøjtning hos skibsrederen John Fredriksen.
John Fredriksen betegnes som Norges rigeste person med en formue på cirka 90 milliarder kroner.
Sammen med en investorkreds har han skudt to milliarder kroner i Norwegian.
Af Mathias Sommer29.
jan.
2019 kl.
10.
36Bemærk: artiklen er mere end 30 dage gammelLæs opDer har været tumult i cockpittet hos det norske luftfartsselskab Norwegian de sidste par dage.
Torsdag meddelte British Airways-ejeren, IAG, at den har sat sine Norwegian-aktier til salg og dermed opgivet forsøget på at overtage vækstkometen Norwegian; et forsøg der ellers har stået på i et lille år.
Den melding havde sendt Norwegian-aktien i frit fald, lige ind til en kreds af investorer anført af den norske skibsreder John Fredriksen tirsdag formiddag er kommet det hårdt prøvede luftfartsselskab til undsætning.
- Norwegian har i en periode været i en overlevelseskamp med flere forskellige løsninger.
Den ene har været at lade sig opkøbe, en anden har været selv at gå ud i markedet og hente flere penge.
- I og med man ikke har kunnet finde frem til en løsning omkring opkøbet, og det kan afhænge af pris og lyst, er man nu selv gået ud i markedet, siger Jacob Pedersen, der er aktieanalysechef i Sydbank.
Henter 2,3 milliarder kronerIfølge en meddelelse til Oslo Børs har Norwegian hentet tre milliarder norske kroner, svarende til 2,3 milliarder danske kroner, hvoraf omkring 250 millioner kroner kommer fra koncernchef Bjørn Kjos og bestyrelsesformand Bjørn Kise.
De øvrige godt to milliarder kroner tegner investorgruppen sig for.
- Fra start har jeg haft den grundholdning, at jeg ikke tror, at Bjørn Kjos, som har født Norwegian, ville have nogen stor interesse i et eftermæle, hvor hans selskab på trods af langvarig succes kuldsejlede, siger Jacob Pedersen.
Den vilde vækst i Norwegian har givet billige flyrejser over Atlanten, men den har også givet en enorm gældsophobning i selskabet på ifølge seneste regnskab 23,7 milliarder kroner.
En faktor seks i forhold til selskabets markedsværdi, der ifølge dagens børsmeddelelse - inden kapitaltilførslen - blev anslået til 3,5 milliarder kroner.
- Jeg betragter meget Norwegian som en kommerciel succes, men indtjeningsmæssigt er det en dårlig historie.
Og i øjeblikket er den alt andet end en succes.
Selv om kunderne er glade for Norwegian, så kan den største udfordring blive, hvis de bliver nødsaget til at skrue op for billetpriserne, siger Jacob Pedersen.
Flypassagerer skal ikke være bekymredeSelv om Norwegian har kniven for struben, er det ikke Jacob Pedersens vurdering, at man skal frygte for sin næste flyrejse med det norske luftfartsselskab.
Nok er Norwegian presset af enorm gæld.
Men det populære selskab er omringet af gribbe, som ville være klar til at overtage selskabet, før det eventuelt skulle gå konkurs.
- Man er ude i en overlevelseskamp, men jeg kan ikke se, at Norwegian forsvinder fra landkortet.
I det sekund der for alvor bliver brug for det, står andre klar til at købe Norwegian, så det skal nok overleve, siger Jacob Pedersen.
Han hæfter sig ved, at Norwegian er i fuld gang med at skære i omkostningerne og nedbringe gælden.
- Man er trods alt i gang med at justere forretningen og har igangsat besparelsesintitiativer for to milliarder norske kroner.
Man har skruet på alt, hvad man har af håndtag.
Men de har ikke helt hurtigt nok indset omfanget af de her problemet, og det er så derfor, man er nødt til at gå ud og hente kapital.
Danske Bank med i investeringI en pressemeddelelse siger koncernchef Bjørn Kjos:– Norwegian har været igennem en længere periode med kraftig ekspansion.
Væksten vil nu aftage, og selskabet vil have et øget fokus på at reducere udgifter og investeringsforpligtelser.
John Fredriksen betegnes som Norges rigeste person med en formue på omkring 90 milliarder kroner.
Frederiksen bor i London og har cypriotisk statsborgerskab.
Han frasagde sig i 2006 sit norske statsborgerskab på grund af de norske skatteregler.
Ifølge børsmeddelelsen tæller investorkredsen ud over John Fredriksen også Danske Bank og Norges største bank, DNB.
Tilsammen skyder investorgruppen godt to milliarder kroner i Norwegian.
FacebookTwitterKopier linkEmner:Norwegian|Økonomi|Norge|Danske Bank|Jacob Pedersen (analytiker)




https://www.dr.dk/nyheder/politik/efter-usaedvanlige-forhandlinger-elever-kan-maske-se-frem-til-kortere-skoledage

PolitikEfter 'usædvanlige forhandlinger': Elever kan måske se frem til kortere skoledageUsædvanlige forhandlinger om folkeskolen nærmer sig afslutning trods anklager om mobning af minister.
(ARKIV) Der er nu igen fremdrift i forhandlingerne om forholdene i folkeskolen, og måske kan eleverne se frem til kortere skoledage.
29.
jan.
2019 kl.
08.
50Bemærk: artiklen er mere end 30 dage gammelLæs opKortere skoledage, mere naturvidenskab og sprog og mindre understøttende undervisning.
Det er mere end fem måneder siden, at regeringen fremlagde en stribe forslag til justeringer af folkeskolereformen fra 2013.
Og efter et usædvanligt forhandlingsforløb ser partierne i Folketinget nu ud til at være tæt på en aftale.
- Det ser godt ud efterhånden.
Jeg håber, at alle partier er villige til at give sig.
Det er noget, alle forældre og elever efterspørger, siger Alex Ahrendtsen, undervisningsordfører for Dansk Folkeparti.
S krævede forhandlinger flyttetSocialdemokratiets ordfører, Annette Lind, blev tilbage i november så utilfreds med undervisningsminister Merete Riisager (LA), at S krævede, at forhandlingerne flyttede til Finansministeriet.
Det usædvanlige skridt har båret frugt, mener Annette Lind.
- Jeg håber rigtig meget på, at vi får lavet en aftale, og at vi kan gøre det i denne her uge, siger hun.
Læs også:Hård kritik af Merete Riisager: Har handlet 'dybt uprofessionelt' i forhandlinger om folkeskolenMerete Riisager undrede sig over kritikken, men hun gik med til, at finansminister Kristian Jensen (V) overtog styringen.
- Jeg kan kun anvise, hvor løsningerne er, men der er nogle partier, som lige skal vende skråen, så vi kan lande en aftale.
Hvis vi gør det i et andet ministerium, så er det fint for mig, sagde Riisager tilbage i november.
DF: Det er mobningAlex Ahrendtsen anklager S for at mobbe ministeren.
- Man vil ikke lade undervisningsministeren føre de forhandlinger til ende.
Det er en underlig form for mobning, som jeg ikke har oplevet i de snart otte år, jeg har siddet i Folketinget, siger han.
(ARKIV) Undervisningsminister Merete Riisager (LA) har foreslået, at eleverne skal have mindre understøttende undervisning og flere fagtimer.
Annette Lind afviser, at der er tale om mobning.
- Da vi havde forhandlet i to-tre måneder, uden at der skete noget, bad vi om at få det over til finansministeren.
Det har hjulpet, siger hun.
- Alex Ahrendtsen burde bruge sine kræfter ved forhandlingsbordet frem for at lave ballade og forsøge at ødelægge forhandlingsklimaet.
'Der er fremdrift'SF, der også er en del af folkeskoleforligskredsen, har ikke haft noget ønske om at rykke forhandlingerne væk fra Undervisningsministeriet, oplyser undervisningsordfører Jacob Mark.
Han mener dog ikke, at der er tale om mobning, selv om stemningen ikke har været god hele tiden.
- Det ligner, at DF har travlt med at skyde på Socialdemokratiet.
Og så synes jeg, at det virker til, at der er brug for en dialogkaffe mellem Socialdemokratiet og ministeren, siger Jacob Mark.
- Men det vigtigste er, at der er fremdrift nu.
Jeg håber virkelig, at vi inden alt for længe kan give skolerne mere frihed, og at børnene kan få en lidt kortere dag i skolen.
/ritzau/FacebookTwitterKopier linkEmner:Alex Ahrendtsen (politiker)|Kristian Jensen (politiker)|Liberal Alliance|Venstre|Uddannelse




https://www.dr.dk/nyheder/indland/broendby-kommune-indroemmer-fejl-i-paedofilisag-alt-er-gaaet-galt

De skjulte overgrebSe temaIndlandBrøndby Kommune indrømmer fejl i pædofilisag: Alt er gået galtForældrene til et barn udsat for overgreb blev fejlinformeret af kommunen.
Helge Skramsø er direktør i børne, kultur- og idrætsforvaltningen i Brøndby Kommune.
Han erkender, at sagsbehandlingen af en familie involveret i en pædofilisag kunne have været bedre.
Foto: DR1 Dokumentar, De skjulte overgrebAf Maria Lyhne Høj og Mette Mayli Albæk29.
jan.
2019 kl.
11.
00Bemærk: artiklen er mere end 30 dage gammelLæs opAlt, hvad der kunne gå galt, er gået galt.
Det erkender Brøndby Kommune i deres håndtering af en overgrebssag, hvor en pædagogmedhjælper og spejderleder gennem 20 år har misbrugt 28 børn seksuelt.
I Brøndby er familien til en nu 11-årig dreng fra KFUM-Spejderne, der er blandt ofrene, blandt andet blevet rådgivet forkert af Brøndby Kommune.
Det fremgår af dokumenter i sagen, som DR er i besiddelse af.
Af dokumenterne fremgår det, at Brøndby Kommune i foråret 2017 opfordrede forældreparret til ikke at snakke med deres søn om overgrebene.
Det betød, at forældrene i fem måneder ikke talte med deres dreng om, hvad der var sket.
- Dette var en fejlinformation, der gjorde, at der gik fem måneder før sønnen fik psykologhjælp, skriver en socialrådgiver fra Brøndby Kommune i et mødereferat.
I Børns Vilkår har seniorkonsulent Bente Boserup læst familiens sagsakter igennem.
- Børn, der har været udsat for overgreb, vil i mange tilfælde føle at de har gjort noget galt, og de vil gå og lede efter, hvad det er.
De børn går rundt med skyld og skam og tror, at det er noget, de har gjort galt.
Hvis forældrene også trækker sig fra dem, får de den opfattelse, at forældrene også synes, at der er noget galt med dem.
Selvfølgelig må forældrene tale med deres børn om det, siger Bente Boserup.
De skjulte overgrebDR1 Dokumentaren 'De skjulte overgreb' kan ses her på DR TVSagen handler om 48-årige Per Pedersen, der i 2018 blev idømt forvaring for seksuelle overgreb mod 28 børn.
Overgrebene blev begået i en børnehave i Albertslund og i en spejderklub i Brøndby.
Per Pedersen havde filmet sine overgreb og erkendte sig skyldig.
Svært område at håndtereDen pædofile spejderleder og pædagogmedhjælper Per Pedersen blev anholdt i marts 2017 i forbindelse med en spejderlejr i Nordsjælland.
Da manden blev fængslet, fortalte han politiet, at han havde optaget en masse overgreb.
I ugerne efter anholdelsen identificerede politiet en række børn på optagelserne og børnenes forældre fik besked.
Familien til den nu 11-årige dreng blev tilbudt tre timer med en psykolog fra kommunen, men familien ønskede mere hjælp og endte med at opsøge en privat organisation, hvor deres søn fik bevilliget 12 timers psykologhjælp.
Læs også:Psykolog om overgreb på børn: Der findes ikke en facitliste på, hvordan de reagererAdjunkt og ekspert i socialret, Hanne Hartoft, har læst sagens dokumenter igennem og ifølge hende har kommunen et ansvar for at hjælpe børn og forældre udsat for overgreb, uanset hvor det er foregået.
Hun kritiserer Brøndby Kommune for ikke med det samme at lave en børnefaglig undersøgelse af børnene og sende dem til udredning i de specialiserede børnehuse.
- Det er et svært område at håndtere, fordi der som regel er flere myndigheder ind over det.
Netop det ville man gerne løse ved at lave børnehusene, som har en specialviden og en evne til at kommunikere og koordinere.
Sagen viser for mig, hvorfor man lavede den lov.
Men de regler har kommunen simpelthen ikke implementeret, siger Hanne Hartoft, adjunkt på Aalborg Universitet.
Det er rigtigt, rigtigt skidt.
Det skal jeg være den første til at beklage, hvis der er gået noget galt i aftalerne og opfølgningerne i den sag.
Helge Skramsø, direktør, ungeområdet, Brøndby KommuneKommune beklagerDirektøren for ungeområdet i Brøndby Kommune, Helge Skramsø, beklager i dag forløbet.
- Det er rigtigt, rigtigt skidt.
Det skal jeg være den første til at beklage, hvis der er gået noget galt i aftalerne og opfølgningerne i den sag.
Det er selvfølgelig ikke godt, siger Helge Skramsø.
Han mener, at der i den konkrete sag har været tale om en misforståelse.
- Det kommer meget bag på mig, hvis vores medarbejdere har sagt, at det skal vi ikke have noget med at gøre.
Men jeg skal ikke kunne sige, om der i en samtale med nogle forældre er blevet sagt, at spejderforeningen også skal gøre et eller andet, siger Helge Skramsø.
Efter at kommunen i efteråret 2018 gav interview til DR til dokumentaren 'De skjulte overgreb' fik familiens nu 11-årige søn lovning på at blive viseret til Børnehuset, der hjælper kommunerne med at udrede børn, der har været udsat for overgreb.
Alligevel venter familien stadig på, at kommunen henviser familien til Børnehuset, og udredningen af deres søn bliver startet op.
Ifølge eksperterne skulle Brøndby Kommune have sendt familien videre til Børnehuset allerede i foråret 2017.
- Kommunen har ikke fulgt lovgivningen.
I det øjeblik, at kommunen og politiet er inde over en sag, så skal de bruge Børnehuset, siger Bente Boserup.
'Alt er gået galt'På et opfølgende møde med kommunen i sommeren 2018 italesatte forældrene, at de havde følt sig magtesløse og at de ville ønske, de havde fået mere hjælp fra kommunen.
I et referat fra dette møde skriver sagsbehandleren:- Uheldigvis er alt i denne sag, der kunne gå galt, gået galt.
Hvilket er ærgerligt.
Direktør i Brøndy Kommune, Helge Skramsø, siger, at man har lært af sagen.
- Jeg synes, at vi sætter ind med hjælp.
Det er så muligt, at man efterfølgende vurderer, at den hjælp ikke har været tilstrækkelig.
Vi har til stadighed diskussioner om at sikre, at vi lytter og tager ordentligt fat.
Vi gør, hvad vi kan for at lære hele tiden.
Men det her er absolut ikke noget, som vi er stolte af, siger Helge Skramsø.
FacebookTwitterKopier linkEmner:Brøndby Kommune|Hanne Hartoft (samfundsforsker)|Børnepasning|Fritidsaktiviteter|Sjælland




https://www.dr.dk/nyheder/udland/de-fattigste-bliver-ramt-usa-truer-venezuelas-eneste-indtaegt






https://www.dr.dk/nyheder/udland/danmark-topper-igen-listen-over-mindst-korrupte-lande-bankskandaler-og-svindel

UdlandDanmark topper igen listen over mindst korrupte lande - Bankskandaler og svindel tæller ikke medNew Zealands pointtab giver Danmark pladsen som det mindst korrupte land ifølge Transparency International.
Danmark topper igen listen over de lande, der opfattes som mindst korrupte.
Det er dog ikke det, der fejres her, men at det danske herrelandshold vandt guld i VM i håndbold.
29.
jan.
2019 kl.
06.
42Bemærk: artiklen er mere end 30 dage gammelLæs opDanmark opfattes igen som det mindst korrupte land i verden.
Det fremgår i hvert fald af Transparency Internationals årlige liste for 2018, der udkommer i dag.
Listen er et udtryk for, hvor korrupte de forskellige landes myndigheder og politikere opfattes.
Det siger derfor ikke noget om, hvor korrupt et land i virkeligheden er, pointerer Natascha Linn Felix, formand i Transparency Internationals danske afdeling.
- Det er et opfattelsesindeks og ikke et faktuelt indeks over, hvor meget korruption, der har været, siger hun.
Sidste år måtte Danmark se sig slået efter flere år på toppen, da New Zealand fik den bedste pointscore og dermed indtog førstepladsen.
De ti mindst korrupte lande i verdenDanmark - 88 point.
New Zealand - 87 point.
Finland - 85 point.
Singapore - 85 point.
Sverige - 85 point.
Schweiz - 85 point.
Norge - 84 point.
Holland - 82 point.
Canada - 81 point.
Luxembourg - 81 point.
Kilder: Transparency International.
/ritzau/I år taber landet på den anden side af Jorden dog point.
Det betyder, at Danmark, der har fået samme antal point som sidste år, ligger nummer ét.
Banksektoren tæller ikke medMen hvordan hænger det egentlig sammen med, at der i Danmark i 2018 var sager om blandt andet svindel i Socialstyrelsen og hvidvask i Danske Bank?
- Først og fremmest afspejler indekset ikke enkeltsager.
Dernæst måler det på det opfattede korruptionsniveau i den offentlige sektor.
- Det vil sige, at sager, der foregår i banksektoren, ikke vil være afspejlet i indekset, siger Natascha Linn Felix.
TillidskulturI alle de år Danmark har optrådt på listen, har det ligget helt i toppen sammen med de øvrige nordiske lande.
Det skyldes ifølge Christian Bjørnskov, der er professor i økonomi ved Aarhus Universitet og har forsket i korruption, flere ting.
- Det handler blandt andet om den helt særlige tillidskultur, som vi deler med Norge og Sverige.
Derudover har vi en 150 år gammel tradition for at have et politisk uafhængigt og meget rent retsvæsen.
- Og så handler det muligvis om, at vi ekstremt tidligt i historien faktisk udryddede mange af de problemer, som andre lande dengang havde og stadig har, siger Christian Bjørnskov.
/ritzau/FacebookTwitterKopier linkEmner:Transparency International|Korruption|Pengeinstitutter|New Zealand|Christian Bjørnskov (professor)




https://www.dr.dk/nyheder/viden/klima/arktis-smelter-planter-gemt-i-over-100000-aar-dukker-frem-af-isen

KlimaArktis smelter: Planter gemt i over 100.
000 år dukker frem af isenTemperaturen i Arktis er nu  sandsynligvis højere end i de seneste 115.
000 år, viser fundet af oldgamle planter.
Gletsjerne på Baffin Island i det nordøstlige Canada trækker sig tilbage og afslører landområder, der har været isdækkede i omkring 115.
000 år.
(© Simon Pendleton/UC Boulder/INSTAAR)Af Søren Bjørn-Hansen29.
jan.
2019 kl.
06.
00Bemærk: artiklen er mere end 30 dage gammelLæs opTemperaturen stiger støt i Arktis.
Og i takt med at det bliver varmere, smelter isen, der i årtusinder har dækket øerne tæt på Nordpolen.
Nu har canadiske og amerikanske forskere dokumenteret, at planter, der har ligget gemt under iskappen på Baffin Island i over 100.
000 år, nu igen er isfri.
Læs også:2018 er det næstvarmeste år i Arktis nogensindeSammen med kolleger har Simon Pendleton, klimaforsker ved University of Colorado, Boulder, undersøgt fjorde og dale på den canadiske ø, den femte største i verden, som normalt har været dækket af is året rundt med kun relativt lille afmeltning om sommeren.
Men den globale opvarmning, som indtil videre går hårdest udover Arktis, har ændret på balancen.
Og det har afsløret planter i form af mos og lav, som har været dækket af isen i årtusinder.
Sådan ser mosset ud når det dukker frem efter at have været gemt under isen i tusindvis af år.
(© Gifford Miller/UC Boulder/INSTAAR)Indsamler planter ved iskantenSimon Pendleton og hans kolleger har indsamlet 48 prøver ved kanten af 30 forskellige iskapper og har ved hjælp af kulstofdatering og iskerneprøver fra Grønland placeret planternes alder i en varm periode mellem to istider - også kaldet den interglaciale periode.
Læs også:Ny analyse bekræfter: Grønlands is forsvinder med stigende hast- For 115.
000 år siden er slutningen på den interglaciale periode.
Før den nuværende situation var den primære faktor for temperaturændringer på Jorden variationer i insolationen på den nordlige halvkugle - altså indkommende stråling - som styres af vores afstand til Solen, siger Simon Pendelton.
Selvom det stadig diskuteres, præcist hvor meget Solen påvirker klimaet på Jorden, er langt de fleste forskere enige om, at Solen ikke kan forklare den nuværende og stigende opvarmning, som kan måles i fx Arktis.
Varmere end i 115.
000 årAt disse oldgamle planter nu dukker frem af isen, viser ifølge Simon Pendleton, at det seneste århundredes opvarmning sandsynligvis er varmere end noget andet århundrede siden den periode for 115.
000 år siden.
- Vores indsamlede prøver indikerer, at graden og hastigheden på den nurværende opvarmning kan være uden fortilfælde, også i forhold til den tidsskala vi arbejder med, siger han.
- Arktis opvarmes lige nu tre til fire gange hurtigere end resten af kloden, så det er naturligt, at gletsjere og iskapper reagerer hurtigere.
Læs også:Bjørnedyr og oldgamle skaldyr fundet i sø under Sydpolens isFortsætter den nuværende opvarmning forventer forskerne, at Baffin Island er isfri indenfor de næste få århundreder.
Forskere ved University of Edmonton forsøger nu at vække nogle af de gamle mosser til live igen - noget de tidligere har haft held med ved mos gemt under isen i århundreder.
FacebookTwitterKopier linkEmner:Arktis|Planter|Videnskab|Miljø og natur|Grønland




https://www.dr.dk/nyheder/indland/politiet-anholdt-mor-med-blodfyldte-sprojter-i-haenderne






https://www.dr.dk/nyheder/udland/norsk-hotelkonge-google-undergraver-velfaerdssamfundet

UdlandNorsk hotelkonge: Google undergraver velfærdssamfundetDen norske forretningsmand Petter Stordalen foreslår en fælles nordisk løsning på netgiganternes lave skat.
Norske Petter Anker Stordalen ejer Skandinaviens største hotelkæde, Nordic Choice Hotel, som tæller knap 200 hoteller i fem forskellige lande.
29.
jan.
2019 kl.
07.
43Bemærk: artiklen er mere end 30 dage gammelLæs opDe nordiske lande må gå sammen for at få netgiganter som Google og Facebook til at betale mere i skat.
Opfordringen kommer fra den norske hotelejer og investor Petter Stordalen.
Stordalen, der ejer hoteller i blandt andet København, siger til den norske avis Klassekampen, at selskabernes praksis med at slippe billigt i skat er en trussel mod det norske velfærdssamfund og norske virksomheder.
Betaler over 80 millioner til GoogleSom eksempel nævner Stordalen, at han betaler 80-100 millioner norske kroner om året for at annoncere via Google.
Tidligere blev annoncekronerne brugt på norskejede aviser.
- Hvor meget tror du, at Google betaler til fællesskabet?
De fjerner grundlaget for det, som mange norske virksomheder beskæftiger sig med, men de giver intet tilbage til velfærdsstaten, siger han.
Googles selskab i Norge havde i 2017 skatteudgifter på tre millioner kroner.
Også på Stordalens eget område er internetgiganter en trussel.
Internetportaler skal betale mere til fællesskabetHan fremhæver, at det ikke er Hilton eller Marriott, som er størst i hotelbranchen, men hotels.
com og booking.
com.
De hiver penge ind, men betaler ifølge Stordalen ikke nok skat den anden vej.
Men det kan en harmoniseret skattemodel i de nordiske lande rette op på, mener han.
Og hvis netgiganterne ikke bryder sig om den løsning, skal de ifølge Stordalen have forbud mod at drive virksomhed i regionen.
Den 56-årige forretningsmand og milliardær er kendt for at være en svoren tilhænger af den nordiske velfærdsmodel.
Læs også:EU vil have Google, Facebook og Apple til at betale mere i skatI flere europæiske lande er tålmodigheden med de store internetvirksomheder tyndslidt, fordi deres skattebidrag ofte er ubetydelige sammenlignet med andre virksomheder.
EU-Kommissionen har beregnet, at internetselskaber betaler 8-9 procent i skat af deres overskud mod 23 procent for traditionelle selskaber.
Nogle internetselskaber slipper endnu billigere eller betaler slet ikke skat.
/ritzau/NTBFacebookTwitterKopier linkEmner:Google|Petter Stordalen (erhvervsleder)|Europa-Kommissionen|Hotelbranchen|København




https://www.dr.dk/nyheder/kultur/film/groteske-detaljer-om-skandale-festival-afsloeres-i-ny-netflix-film

BingeSe temaFilm og serierGroteske detaljer om skandale-festival afsløres i ny Netflix-filmSerieekspert har fundet de fem vildeste øjeblikke i tidens mest omtalte dokumentar om Fyre-festivalen.
De to hovedskabere bag Fyre-festivalen var rapperen Ja Rule (tv.
) og entreprenøren Billy McFarland.
Sidstnævnte afsoner nu seks års fængsel for dokumentfalsk i forbindelse med rejsningen af 156 millioner kroner til festivalen.
(© Netflix)Af Frederik Dirks Gottlieb29.
jan.
2019 kl.
05.
48Bemærk: artiklen er mere end 30 dage gammelLæs opI 2017 udkom en promovideo, hvor nogle af verdens førende supermodeller, iført bikini på en gudesmuk tropeø, slanger sig på stranden til lyden af drømmende elektronisk musik, imens der krydsklippes mellem stort anlagte koncertbilleder.
Videoen var første anslag i en stort anlagt marketingindsats for, hvad der blev solgt som den mest luksuriøse musikfestival, verden nogensinde havde set.
Festivalen skulle foregå på Pablo Escobars ø i Bahamas, hvor det ville vrimle med supermodeller, influencers og nogle af USA's mest uopnåelige kendisser.
Musikartister som Major Lazer, Migos og Blink-182 var på plakaten, overnatning skulle foregå i billedskønne hytter ud til vandet, og bag festivalen stod den kendte rapper Ja Rule og den succesfulde entreprenør Billy McFarland.
Det virkede som den perfekte festival, og på rekordtid var samtlige af de svinedyre billetter til den luksuriøse festival revet væk.
Der var kun ét problem; arrangørerne havde ikke styr på noget som helst, og alle de vilde ideer og promovideoer var udelukkende varm luft.
I den spritnye og yderst velfortalte Netflix-dokumentar 'FYRE: The Greatest Party That Never Happened' følger vi begivenhederne fra den nye musikfestivals håbefulde start til den katastrofale afslutning.
Det hele endte nemlig i gigantiske sagsanlæg og en seks år lang fængselsstraf til bagmanden Billy McFarland.
Læs også:Skandalefestivals bagmand står til flere års fængsel i USAMed andre ord; den mest katastrofale musikfestival i amerikansk historie.
Jeg har samlet filmens fem mest groteske øjeblikke, som alle er med til at gøre dette til den mest underholdende dokumentarfilm, jeg længe har set, og et must-see for alle, som elsker en god historie tilsat kendte mennesker, smukke omgivelser og en god portion hybris.
1Ulovlig markedsføring fra kendte influencereDen ulovlige markedsføring på de sociale medier, der ikke var tydeligt markeret som reklame, har fået store konsekvenser for både Billy McFarland (th.
) og en del af de modeller, der deltog i promoveringen af festivalen.
(© Netflix)- We're selling a pipe dream to your average loser!
Velvidende, hvor galt det går for festivalen Fyre, er det nærmest grotesk at se, hvor stor selvtillid Ja Rule og Billy McFarland udviser i optagelser ledende op til festivalen.
De ryger cigarer og puffer barnagtigt til hinanden med store grin i masken, mens de taler nedsættende om deres potentielle kunder.
Alt i forbindelse med Fyre skulle være stort – de bedste reklamefolk skulle promovere festivalen, og de hotteste modeller i verden skulle være nøglen til folks opmærksomhed.
Ud over at indgå i en ultrasmuk promovideo betalte de nogle af verdens førende supermodeller og en række kendisser for at bidrage til omtalen.
Heriblandt Kendall Jenner, som eftersigende fik 250.
000 dollar i betaling for at dele billeder med teksten #fyrefestival på de sociale medier.
Det virkede, og festivalen blev udsolgt, før der overhovedet var mere end en spinkel idé.
Desværre glemte alle at holde sig til markedsføringsloven, hvori det står, at man skal annoncere tydeligt, når der er tale om reklame.
Det har efterfølgende fået store konsekvenser i form af søgsmål – også for flere af de modeller, som lod sig rive med af det kaotiske Fyre-projekt og glemte at stille de kritiske spørgsmål.
Det var et tidligt varsel om den uprofessionelle ledelse af Billy McFarland, men det er intet i forhold til, hvad der kom til at ske efterfølgende.
2Eneste fornuftige person bliver fyretDa gæsterne ankom til øen, var der hverken mad eller telte nok, privatflyene var charterfly med Fyre-klistermærker på, og al bagagen var blevet væk.
(© Netflix)- Instead of thinking about models, you need to think about toilets.
Denne geniale sætning kommer fra en konsulent ved navn Keith, der med et indgående kendskab til den ø, hvorpå Fyre-festivalen skulle foregå, virker som filmens eneste fornuftige person.
Han påpeger tidligt i processen, at der slet ikke kan være mere end 1.
000 mennesker på øen, og eftersom over 6.
000 havde købt billet, var det mildest talt lidt af et problem.
Han foreslår, at gæsterne sover på et nærliggende cruiseskib, og minder dem om, at de skal købe hundredvis af toiletter, hvilket Fyre-teamet virker totalt ligeglade med.
Han forsøger endda at overnatte på øen i et telt for at afprøve oplevelsen, hvilket er så godt som umuligt, da det brutale vejr og de voldsomme mængder af myg gør det til en rædsom oplevelse.
I stedet for at lytte til Keith bliver han fyret for ikke at have ja-hatten på.
Det skulle de ikke have gjort…3Et blowjob for drikkevandEventplanlæggeren Andy King blev af Billy McFarland (billede) bedt om at give en toldchef et blowjob, så han ville frigive en levering af vand.
(© Netflix)Et af de mest mindeværdige øjeblikke i dokumentaren er, da Billys lidt naive mentor, en aldrende, godhjertet, homoseksuel herre, beskriver, hvordan han bliver ringet op midt i al forvirringen en dag inden festivalstarten og bliver bedt om at gøre Billy en vigtig tjeneste.
Toldmyndighederne nægter på et afgørende tidspunkt at frigive festivalens containere, som skal sørge for vand til alle festivaldeltagerne, før der er betalt 175.
000 dollars.
Penge, der ikke længere eksisterer, da Billy og co.
på nuværende tidspunkt har måttet fyre deres eksklusive kokke med et økonomisk minus på mere end 25 millioner dollar.
Derfor opfordres Billys ven og Fyres eventproducer til at tage ned og give toldchefen et blowjob.
Det er en hjerteskærende scene og helt vildt, at han faktisk indrømmer, at han tog hjem for at tage et bad, brugte mundvask og kørte derhen for at fuldføre akten.
Heldigvis afviser toldchefen tilbuddet.
4Ostemaden der dræbte festivalenOstemaden, der gik viralt, da festivalgængerne fik den serveret efter at være blevet lovet mad fra det populære Starr-catering.
(© Netflix)Da gæsterne endelig ankommer, er alt komplet kaos.
'Luksus-hytterne' viser sig at være drivvåde telte, privatflyet er et gammelt charter-fly med Fyre-klistermærker på, bandene aflyser på stribe via deres sociale medier, og festivaldeltagerne, som har betalt tusindvis af dollars for en luksusoplevelse, mister baggage og er nødsaget til at slås med andre om de få telte, som er stillet til rådighed.
En 'Fluernes herre'-stemning opstår, og det hele udvikler sig til et mareridt på en ø, som ingen kan komme væk fra igen.
Men festivalen var allerede død timer forinden, da en tilfældig festivaldeltager lagde et billede af, hvad der var lovet som et luksusmåltid af en kendt kok, viste sig at være hvidt toastbrød med en skive ost i en flamingobakke.
Lige så hurtigt som de sociale medier byggede festivalen op fra ingenting, blev festivalen flået fra hinanden igen.
Og så endda på grund af en ostemad.
5Alle de lokale der aldrig blev betaltCateren Maryann Rolle måtte betale sine medarbejdere af sin egen opsparing, da festivalen ikke havde penge tilbage.
Nu er der startet en indsamling, så hun kan få sine penge igen.
(© Netflix)Efter denne dokumentar har ramt internettet, har Ja Rule endelig erkendt sin del af skylden og undskyldt offentligt for festivalen og til de hundredvis af lokale arbejdere, som aldrig fik en øre for flere uger eller måneders arbejde.
En af de lokale måtte flytte til en anden ø, da han havde sagt god for Billy, og en lokal kvinde med 20 ansatte måtte betale dem med sin egen opsparing, da hun aldrig så en krone fra Billy og Ja Rule.
Det er hovedrystende og trist, men i det mindste har denne dokumentar igangsat en indsamling til kvinden, der på nuværende tidspunkt nærmer sig 200.
000 dollar.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
'FYRE' er en af de mest underholdende dokumentarfilm, jeg længe har set, og pointerne i denne artikel er blot få udvalgte i en perlerække af hovedrystende øjeblikke.
Det er ikke en film for sarte sjæle, da den hurtige klipning og de involveredes idioti gav mig ticks, men de lækre billeder og filmens humor gør op for dette.
Læs også:Efter kæmpe flop: Nu er udskældt krimiserie tilbage i topformFilmen rejser også mange interessante spørgsmål om de sociale mediers indflydelse på både vores iver efter et mere attraktivt liv, samt hvor nemt det er at udnytte dette hul i vores opdragelse med flotte billeder og store ord.
'FYRE: The Greatest Party That Never Happened' kan streames nu på Netflix.
RETTELSE Det fremgik tidligere af denne artikel, at det var chefen for vandselskabet Evian, der blev tilbudt et blowjob.
Det var dog en ansat i toldmyndighederne.
Fejlen er nu rettet.
FacebookTwitterKopier linkEmner:Kendall Jenner (kendis)|Netflix|Seksualitet|Musikfestivaler|Bahamas




https://www.dr.dk/nyheder/udland/usa-presser-maduro-med-nye-oliesanktioner-mod-venezuela

UdlandUSA presser Maduro med nye oliesanktioner mod VenezuelaMed nye sanktioner mod statsejet olieselskab mister Maduros regering 11 milliarder dollar ifølge John Bolton.
National sikkerhedsrådgiver John Bolton og finansminister Steven Mnuchin annoncerer sanktioner mod Venezuela.
)29.
jan.
2019 kl.
06.
21Bemærk: artiklen er mere end 30 dage gammelLæs opUSA har mandag indført nye sanktioner rettet mod Venezuelas vigtige olieindustri.
Det sker for at presse præsident Nicolas Maduro til at afgive magten til oppositionen i det sydamerikanske land.
Med de nye sanktioner mister Maduros allerede isolerede regering blandt andet adgangen til en af dens vigtigste indtægtskilder.
De nye sanktioner blev mandag annonceret af finansminister Steven Mnuchin og national sikkerhedsrådgiver i Det Hvide Hus John Bolton.
Oppositionsleder støttes af USAI sidste uge valgte USA sammen med en række andre lande at anerkende oppositionsleder Juan Guaidó som Venezuelas fungerende præsident i stedet for Maduro.
Med dette træk forsøger de at stjæle Citgo fra os, det venezuelanske folk.
Vær på vagt, Venezuela.
Nicolas Maduro,præsident, VenezuelaMaduro har dog hidtil nægtet at afgive magten trods stort internationalt pres.
Maduro vandt i maj et omstridt præsidentvalg i landet.
Både USA og EU har vurderet, at valget ikke levede op til selv de laveste internationale standarder.
Læs også:USA advarer Maduro mod at røre Juan Guaidó- Vi har gentagne gange afsløret Maduro og hans kumpaners korruption, og i dag har vi sikret os, at de ikke længere kan plyndre de aktiver, der tilhører det venezuelanske folk, siger John Bolton ved et pressemøde i Det Hvide Hus.
Bolton tilføjer, at han forventer, at sanktionerne mod det statsejede olieselskab PDVSA vil resultere i et eksporttab for Venezuela på 11 milliarder dollar i løbet af det næste år.
Nicolas Maduro har tilsyneladende ikke tænkt sig at se passivt til.
- Jeg har givet specifikke instruktioner til chefen for PDVSA om at indlede politisk og juridisk handling - ved amerikanske og internationale domstole, siger Maduro i en tv-transmitteret tale ifølge AFP.
Maduro: USA vil stjæle oliefirmaHan mener, at USA med sanktionerne forsøger at stjæle olievirksomheden Citgo - PDVSA's datterselskab i USA.
- Med dette træk forsøger de at stjæle Citgo fra os, det venezuelanske folk.
Vær på vagt, Venezuela, siger Maduro.
USA's præsident, Donald Trump, har hidtil afholdt sig fra at rette sanktioner mod Venezuelas olieindustri.
Et sådant tiltag risikerer således at gå ud over oliepriserne i USA.
Samtidig har man tidligere været bekymret for, at sanktionerne vil presse det allerede plagede venezuelanske folk.
Nicolas Maduro viser trods det øgede pres ingen tegn på, at han vil opgive magten.
Han siger, at USA står i spidsen for et kupforsøg mod ham og hans regering, der støttes af militæret samt Kina og Rusland.
/ritzau/APFacebookTwitterKopier linkEmner:Donald Trump (politiker)|Nicolas Maduro (politiker)|USA|Kriminalitet|EU




https://www.dr.dk/nyheder/udland/halvdelen-af-tyskerne-vil-indfore-autobahn-fartgraense

UdlandHalvdelen af tyskerne vil indføre Autobahn-fartgrænseTysk transportminister affejer forslag om fartgrænse på 130 kilometer i timen på landets motorveje.
Den tyske regering bliver anbefalet at indføre en generel fartgrænse på 130 kilometer i timen på landets motorveje.
(Arkivfoto) 29.
jan.
2019 kl.
06.
07Bemærk: artiklen er mere end 30 dage gammelLæs opEn ophedet diskussion er i gang i Tyskland.
Her er det kommet frem i en lækket rapport, at et udvalg nedsat af regeringen vil foreslå at indføre en fartgrænse på 130 kilometer i timen på landets motorveje.
I dag er der kun en hastighedsgrænse på 30 procent af motorvejene, mens bilister frit kan trykke på speederen på resten af Tysklands berømte Autobahn.
Den konservative transportminister, Andreas Scheuer, mener, at idéen strider "imod al sund fornuft".
I dette land er der nogle folk, der helt lovligt kører 200 eller 250 kilometer i timen.
Helt ærligt, det er vanvittigt.
Michael Mertens, chef, Forbundspolitiet- Hvis man vil køre 120 kilometer i timen, kan man køre 120 kilometer i timen.
Hvis man vil køre hurtigere, kan man også gøre det.
Hvad er meningen med, at staten på denne måde skal være barnepige, spurgte han forleden i avisen Bild.
Deler vandeneHan får opbakning fra blandt andre Annegret Kramp-Karrenbauer, lederen af det kristendemokratiske regeringsparti CDU, der ikke vil "straffe bilisterne".
Blandt tyskerne er det i den grad et emne, der deler vandene.
Flere nye meningsmålinger viser, at der er et lille flertal for at indføre en generel fartgrænse.
Men 46-47 procent er imod.
Michael Mertens er en del af flertallet.
Chefen for Tysklands politiforbund har meldt sig på banen som fortaler for et loft over farten, da han mener, det vil redde menneskeliv.
- I dette land er der nogle folk, der helt lovligt kører 200 eller 250 kilometer i timen.
Helt ærligt, det er vanvittigt, siger Mertens i et interview med Süddeutsche Zeitung.
Fartgrænse kan gavne klimaetSelv om der ikke er nogen fartgrænse på størstedelen af den tyske Autobahn, så bliver bilisterne anbefalet at holde sig under 130 kilometer i timen.
Regeringsudvalget ventes officielt at præsentere sine anbefalinger i marts.
Udvalgets opgave er at komme med forslag til, hvordan Tyskland kan gøre mere for klimaet.
Man mener, at en fartgrænse vil sænke hastigheden og nedbringe forureningen fra benzin og diesel.
Over for nyhedsbureauet dpa understreger det tyske transportministerium, at indholdet af udvalgets rapport endnu ikke er blevet diskuteret i regeringen.
/ritzau/FacebookTwitterKopier linkEmner:Annegret Kramp-Karrenbauer (politiker)|Tyskland|Transportministeriet|Trafiksikkerhed|Biltrafik




https://www.dr.dk/nyheder/udland/fire-politibetjente-er-ramt-under-skudveksling-i-texas

UdlandFire politibetjente er ramt under skudveksling i TexasTo betjente er i kritisk tilstand, og flere er såret efter en skudveksling i Houston.
Politi og køretøjer foran det hus i Houston i Texas, hvor skyderiet fandt sted.
29.
jan.
2019 kl.
03.
14 | opdateret 29.
jan.
2019 kl.
04.
10Bemærk: artiklen er mere end 30 dage gammelLæs opFire politibetjente er ramt af skud under en skudveksling i Houston i den amerikanske delstat Texas.
Det oplyser politichef i Houston Art Acevedo natten til tirsdag dansk tid.
To af betjentene er blevet ramt i nakken og er ved at blive opereret, oplyser han.
De er begge i kritisk - men stabil - tilstand.
De to øvrige betjente, der er blevet ramt af skud, er ligeledes bragt på hospitalet, hvor de vil forblive i behandling det næste døgn.
De er dog ikke i kritisk tilstand, oplyser Acevedo på en pressekonference.
Betjentene blev beskudt sent mandag eftermiddag, da de med en dommerkendelse forsøgte at trænge ind i et hjem i det sydøstlige Houston.
- I det øjeblik, de brød døren op, blev betjentene beskudt af en eller flere mistænkte i huset, siger Acevedo.
To robotter sendt indEfterfølgende har politiets specialstyrker sendt to robotter ind i hjemmet for at undersøge gerningsstedet.
Billeder taget af robotterne viser, at to mistænkte er blevet ramt af politiets skud.
De er begge blevet erklæret døde på gerningsstedet.
En femte betjent er desuden blevet såret i forbindelse med episoden, men er ikke ramt af skud, oplyser politichefen.
Skyderiet fandt sted i forbindelse med efterforskningen af en narkosag.
Politiet havde modtaget en anmeldelse fra en nabo om handel med heroin i hjemmet.
Guvernøren i Texas, Greg Abbot, har udsendt en meddelelse i forbindelse med skudepisoden.
- Dette forfærdelige angreb på politiet er en trist påmindelse om de ofre, som vores modige mænd og kvinder i ordensmagten oplever dagligt for at beskytte os, lyder det fra guvernøren.
/ritzau/APFacebookTwitterKopier linkEmner:Texas|Houston|Kriminalitet|Teknologi|Politi




https://www.dr.dk/nyheder/politik/politisk-flertal-brug-af-samfundstjeneste-gar-vidt

PolitikPolitisk flertal: Brug af samfundstjeneste går for vidtEt lovforslag fra regeringen skal begrænse brugen af samfundstjeneste for voldsdømte.
Flere voldsdømte skal i stedet for samfundstjeneste idømmes fængsel, mener flere politikere.
(Arkivfoto).
29.
jan.
2019 kl.
05.
47Bemærk: artiklen er mere end 30 dage gammelLæs opBrugen af samfundstjeneste i voldssager er gået for vidt.
Sådan lyder kritikken fra et politisk flertal, skriver Kristeligt Dagblad.
Derfor skal et lovforslag fra regeringen begrænse brugen af samfundstjeneste for voldsdømte.
Tal fra Kriminalforsorgen viser ifølge Kristeligt Dagblad, at brugen af samfundstjeneste er steget med en fjerdedel på ti år.
I 2017 blev 4355 idømt samfundstjeneste som en del af deres straf.
Lovforslag skal skærpeStigningen skyldes særligt, at flere voldsdømte idømmes samfundstjeneste.
Den udvikling er regeringen, Socialdemokratiet og Dansk Folkeparti kritiske over for.
- Det har aldrig været meningen, at personfarlig kriminalitet skulle straffes så mildt, at man kunne møde sin gerningsmand på gaden kort efter, siger Socialdemokratiets retsordfører, Trine Bramsen, som støtter regeringens forslag ifølge Kristeligt Dagblad.
Det er ikke fair, at man bruger samfundstjeneste i sager om grov vold, seksualforbrydelser eller i sager om gengangere.
Peter Kofoed, Dansk FolkepartiRegeringens lovforslag om at begrænse brugen af samfundstjeneste er i midten af januar sendt i høring.
- Det afspejler efter regeringens opfattelse ikke en tilstrækkelig hensyntagen til offeret eller til befolkningens generelle retsfølelse, når der idømmes betinget dom med vilkår om samfundstjeneste i de sager, som kan betegnes som den grovere ende af simpel vold, eller i sager om grov vold, står der i indledningen til forslaget.
Læs også:Regeringen vil sende flere voldsdømte i fængsel og færre i samfundstjenesteVenstre: Vold kræver fængselsstrafVenstres retsordfører, Preben Bang Henriksen, mener, at der er brug for at markere, at vold straffes.
- Vi synes, at det er værd at markere over for alle, at vold skal straffes, og udgangspunktet for vold er en fængselsstraf.
Det er ren generalpræventiv effekt, som vi håber, vil være med til at holde andre fra at begå voldshandlinger, siger ordføreren til Ritzau.
Der vil dog være mere milde voldshandlinger, som ikke skal give fængsel, påpeger han.
- Når vi taler om simpel vold, skal det stadig kunne afsones via samfundstjeneste.
Men hvis man har begået vold tidligere, gælder den regel ikke, siger Preben Bang Henriksen.
Retsordfører Peter Kofod fra Dansk Folkeparti mener også, at der for ofte gives samfundstjeneste.
- Det er ikke fair, at man bruger samfundstjeneste i sager om grov vold, seksualforbrydelser eller i sager om gengangere.
Det duer simpelthen ikke, siger han.
/ritzau/FacebookTwitterKopier linkEmner:Vold|Dansk Folkeparti|Kristeligt Dagblad|Kriminalitet|Peter Kofod Poulsen (politiker)




https://www.dr.dk/nyheder/indland/legeterapi-hjaelper-smaa-boern-i-paedofilisag

De skjulte overgrebSe temaIndlandLegeterapi hjælper små børn i pædofilisagMed den rette behandling er der gode chancer for, at børnene får bearbejdet deres traume.
Af Mette Mayli Albæk, Maria Lyhne Høj og Jakob Skov (video)29.
jan.
2019 kl.
06.
32Bemærk: artiklen er mere end 30 dage gammelLæs opPsykolog og specialist i klinisk børnepsykologi, Christine Vinum, behandler flere af børnene i sagen.
I videoen ovenfor fortæller hun om legeterapi, som hun bruger i behandlingen.
I en af Danmarkshistoriens største sager om overgreb på 28 børn i en spejderklub i Brøndby og i en børnehave i Albertslund modtager flere af børnene i dag specialiseret traumebehandling.
Gerningsmanden blev anholdt i 2017 og blev dømt til forvaring i maj sidste år.
Hans ofre var mellem 2 og 10 år på gerningstidspunktet.
Overgrebene spænder fra krænkelser til voldtægt, og gerningsmanden filmede børnene.
Relativt gode prognoserI dag, næsten to år efter anholdelsen, kommer flere af børnene i Christine Vinums praksis.
Hun er specialist i klinisk børnepsykologi og privatpraktiserende psykolog i København.
Her fortæller hun om den type terapi, der skal hjælpe børnene til at nærme sig de traumer, de kan have svært ved at sætte ord på og få bearbejdet.
- Prognosen, når og hvis et barn får behandling, er relativt god, når et barn får den rigtige hjælp.
Det ville være ærgerligt, hvis de her børn ikke fik hjælp, for man ved, at prognosen er dårlig, hvis de ikke får hjælp, igen med det forbehold at der kan være særlige omstændigheder ved et barn, som gør, at de ikke har brug for hjælp, forklarer Christine Vinum.
FacebookTwitterKopier linkEmner:København|Kriminalitet|Albertslund|Brøndby




https://www.dr.dk/nyheder/indland/efter-overgreb-paa-23-boern-der-gik-et-aar-foer-boernene-kom-til-psykolog

De skjulte overgrebSe temaIndlandEfter overgreb på 23 børn: Der gik et år, før børnene kom til psykolog En række eksperter mener ikke, at Albertslund Kommune har fulgt lovgivningen i kølvandet på en stor pædofilisag.
Det var blandt andet her i børnehaven Rosenly i Albertslund, at en pædagogmedhjælper gennem adskillige år begik seksuelle overgreb mod 28 børn.
Foto: DR1 Dokumentar, De skjulte overgrebAf Mette Mayli Albæk, Maria Lyhne Høj og Sara Kleist29.
jan.
2019 kl.
05.
48Bemærk: artiklen er mere end 30 dage gammelLæs opDe børnehavebørn, som er blevet seksuelt misbrugt af den dømte Per Pedersen i en stor pædofilisag fra Københavns Vestegn, har fået al for sen hjælp.
Det mener en juraekspert, Red Barnet og Børns Vilkår, som har gennemgået flere familiers dokumenter i sagen.
Familierne har givet DR1 Dokumentar fuldmagt til alle deres sagsakter.
Af hensyn til familier og børn har vi givet dem andre navne.
Ifølge eksperterne har Albertslund Kommune ikke fulgt lovgivningen i deres sagsbehandling af de familier, der har været involveret i en af danmarkshistoriens største sager om overgreb.
De skjulte overgrebDR1 Dokumentaren 'De skjulte overgreb' kan ses her på DR TVSagen handler om 48-årige Per Pedersen, der i 2018 blev idømt forvaring for seksuelle overgreb mod 28 børn.
Overgrebene blev begået i en børnehave i Albertslund og i en spejderklub i Brøndby.
Per Pedersen havde filmet sine overgreb og erkendte sig skyldig.
Fra gerningsmanden blev anholdt, og umiddelbart efter erkendte en række overgreb på navngivne børn, til det første barn fik psykologhjælp, gik der et år.
Men samtlige 23 børn fra Albertslund Kommune burde med det samme i foråret 2017 have været sendt videre til udredning, mener jura- og socialretsekspert Hanne Hartoft.
- Det er ikke bare kritisabelt, men meget kritisabelt.
Her er ikke bare tale om en mistanke, men en konkret viden om seksuelle overgreb mod en række børn og så kan kommunen jo ikke være i tvivl om, at de børn må antages at have behov for særlig støtte, siger Hanne Hartoft, adjunkt på Aalborg Universitet.
Hun og en række andre eksperter peger på, at Albertslund Kommune ikke har fulgt lovgivningen, fordi de ikke fra start sendte børnene til udredning i de såkaldte Børnehuse, som blev oprettet i 2013 for netop at hjælpe kommunerne med særlig ekspertise i overgrebssager.
Læs også:Fagforening efter stor pædofilisag i børnehave: Vi kan aldrig helgardere osGerningsmand filmede overgrebDen 48-årige Per Pedersen blev anholdt i marts 2017, efter at en seksårig spejderdreng havde fortalt sine forældre om et overgreb begået på en spejderlejr.
Da politiet anholdt Per Pedersen erkendte han en lang række overgreb begået i en spejderklub og i den børnehave i Albertslund, hvor han havde været ansat siden 2003.
Per Pedersen fortalte også politiet, at han havde filmet overgrebene.
Kontakt journalisterneKontakt journalisterne bag historien, hvis du har informationer om sagen eller kommentarer til dækningen.
Mette Mayli AlbækMaria Lyhne HøjI kølvandet på anholdelsen identificerede politiet ud fra gerningsmandens eget materiale 23 børnehavebørn og fem spejderbørn, hvis forældre blev informeret om, at deres barn var en del af sagen.
Aktindsigter i flere familiers sagsakter viser, at forældrene i de efterfølgende måneder henvendte sig til Albertslund Kommune for at få hjælp.
- Vi er bekymrede over Sørens adfærd, og at det er udtryk for, at han har oplevet krænkelserne som ubehagelige, skrev et forældrepar til kommunen i september 2017, et halvt år efter anholdelsen.
Forældrene havde også en måned efter anholdelsen ringet til kommunen for at fortælle om ændret adfærd hos deres fem-årige søn Søren.
Behandling efter 10 månederI januar 2018, 10 måneder efter at politiet havde identificeres den femårige dreng som offer i sagen, blev Søren visiteret til udredning i Børnehuset, som hjælper kommunerne med ekspertise i overgrebssager.
Mere end et år efter anholdelsen konkluderede Børnehuset: - Sørens symptomer med angstpræget adfærd herunder seperationsængstelse, tristhed, følelsesmæssigt kaos med bizarre fænomener samt undgåelsesadfærd er sammenlignelig med, at han har udviklet et posttraume på baggrund af de seksuelle krænkelser, han har været udsat for.
Siden har Søren gået i intensiv behandling hos en børnepsykolog en gang om ugen.
- Jeg kan se nogle familier, som efter min mening banker på kommunens dør og beder om noget hjælp, som de efter min bedste overbevisning absolut har krav på.
Forældrene har ventet i over et år på at få relevant behandling af deres børn.
Det er helt urimeligt, siger Hanne Hartoft.
Af hensyn til børnene er Søren og Jonatan opdigtede navne.
Læs også:Angst og traumer har ramt børn i historisk stor pædofilisagKommune beklagerI Albertslund Kommune blev der efter anholdelsen af Per Pedersen etableret en telefonlinje til forældre med tilknytning til børnehaven og der blev stillet psykologer til rådighed, når de involverede forældre skulle underrettes på politistationen.
Da vi bliver klar over, at det har en mere alvorlig karakter, skifter vi også modus.
Men jeg synes, at vi gør det for sent.
Kristina Koch Sloth, direktør, Børn, Sundhed og Velfærd, Albertslund kommuneOg for forældrene bliver der etableret en samtalegruppe, men direktør for Børn, Sundhed og Velfærd i Albertslund Kommune, Kristina Koch Sloth, erkender, at kommunen skulle have involveret Børnehuset tidligere.
- Da vi bliver klar over, at det har en mere alvorlig karakter, skifter vi også modus.
Men jeg synes, at vi gør det for sent.
Det ville jeg gerne, at vi havde gjort før.
Jeg har sagt undskyld, men jeg siger det gerne igen, siger Kristina Koch Sloth.
Red Barnet: Lovgivningen er klarOgså et andet forældrepar i sagen henvendte sig i månederne efter anholdelsen flere gange både skriftligt og mundtligt til Albertslund Kommune for at få hjælp og gøre opmærksom på deres søn Jonatans mistrivsel.
Albertslund Kommune fastholdt over for Jonatans forældre og de øvrige familier, at det ikke var nødvendigt at sende børnene til udredning i Børnehuset.
Men efter et halvt år, i oktober 2017, ændrede kommunen kurs.
- Da sagen kom frem, vurderede vi, at vi ikke aktivt ville gennemføre børnefaglige undersøgelser på de berørte børn.
Den beslutning blev truffet på baggrund af de oplysninger, som forelå på daværende tidspunkt, skrev Albertslund Kommune til forældre.
Psykolog i Red Barnet, Kuno Sørensen, har svært ved at forstå, hvorfor kommunen ventede med at få børnene udredt.
- I den konkrete sag har kommunen allerede fra start kendskab til, at børnene har været udsat for seksuelle overgreb.
Og i lovgivningen står, at hvor der er mistanke eller viden om seksuelle overgreb med to myndigheder involveret, som her er politiet og kommunen, så skal sagen visiteres til børnehusene.
Det er ikke sket her, og det synes jeg er meget beskæmmende, siger Kuno Sørensen.
Børnehuse kan hjælpeI 2013 åbnede fem regionale børnehuse i Danmark, hvor specialister sidder klar til at hjælpe kommunerne med at undersøge børn og unge ved mistanke eller viden om overgreb.
- Hvis jeg skulle sætte mig i forældrenes sted, så ville jeg blive desperat over ikke at blive lyttet til og ikke at blive taget alvorligt.
Det handler om børns trivsel, og det er jo dokumenteret, at de her børn har været udsat.
Jeg kan ikke få øje på, hvordan kommunen kan afvise forældre, der henvender sig, siger Kuno Sørensen.
Han bakkes op af seniorkonsulent i Børns Vilkår, Bente Boserup.
- Der skal ikke være en lang periode, hvor familierne venter på hjælp.
Lovgivningen er meget klar.
Der har været en tilbageholdenhed fra kommunens side, og det er ikke til at forstå.
Når jeg ser, hvordan familierne rækker ud, må jeg sige, at både børnene og deres forældre er blevet svigtet, siger Bente Boserup.
I februar 2018 var den femårige Jonatan det første barn i sagen, der blev udredt.
Børnehuset konkluderede, at Jonatan havde 'behov for specialiseret psykologisk traumebehandling' som følge af overgrebene.
Jonatan har netop afsluttet et års intensiv behandling hos en specialiseret børnepsykolog.
Behandlingen af Jonatan startede et år efter anholdelsen af Per Pedersen.
- Det har været et ekstremt udmattende forløb, da vores søn har haft voldsomme reaktioner og tydelige tegn på mistrivsel, men når vi henvendte os til Albertslund Kommune for at få hjælp, blev vi mødt af enten tavshed, mistro eller "vi vender tilbage til dig", siger Jonatans mor.
Hun ønsker at være anonym af hensyn til sin søn.
Direktør: Det har været en svær sagI Albertslund Kommune siger direktør Kristina Koch Sloth, at det har været en svær sag for kommunen.
- Jeg har ikke oplevet, at vi ikke tager sagen alvorligt.
Der var en masse uvished i efterforskningen også i starten, og det er jo også den usikkerhed, vi agerer i.
Der er ikke nogen, der ikke har villet gøre deres bedste eller af ressourceårsager ikke har villet undersøge nogle børn.
Der er en helt masse ting, der først dukker op henad vejen.
Det har været en af de helt svære betingelser i den her sag, siger Kristina Koch Sloth.
DR har fået aktindsigt i korrespondancen mellem Albertslund Kommune og Børnehus Hovedstaden.
Heraf fremgår det, at en leder i Børnehus Hovedstaden umiddelbart efter anholdelsen af Per Pedersen, i marts 2017, skrev til en medarbejder i Albertslund Kommune og forklarede kriterierne for, hvornår kommunen kan bruge børnehuset.
I januar 2018, hvor to af 23 børn var blevet henvist til Børnehuset, skrev lederen af Børnehus Hovedstaden til lederen af kommunens PPR, Pædagogisk Psykologisk Rådgivning.
- Det har hele tiden været min forventning, at Børnehuset ville blive involveret.
Jeg anbefalede, at alle børn og forældre skulle screenes af Familieafdelingen i forhold til at vurdere deres behov for støtte.
Jeg undrede mig efterfølgende over, at vi ikke fik henvist et eneste barn.
FacebookTwitterKopier linkEmner:Albertslund Kommune|Hanne Hartoft (samfundsforsker)|Kuno Sørensen (psykolog)|Børnepasning|Albertslund




https://www.dr.dk/nyheder/udland/5000-soldater-til-colombia-notesblok-bommert-vaekker-spekulationer






https://www.dr.dk/sporten/haandbold/vm-herrer/dansk-floej-noed-hyldest-efter-fuld-guldplade-er-du-sindssyg-en






https://www.dr.dk/nyheder/udland/taesket-ydmyget-og-latterliggjort-men-theresa-may-danser-endnu






