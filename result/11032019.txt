https://www.dr.dk/sporten/fodbold/rapport-fra-fifa-vm-udvidelse-kraever-fire-nye-stadions-og-ekstra-vaert

FodboldRapport fra Fifa: VM-udvidelse kræver fire nye stadions og ekstra værtDet kræver en medvært og fire ekstra stadioner at udvide VM i Qatar i 2022 fra 32 til 48 hold.
FIFA-præsident Gianni Infantino vil meget gerne udvide VM.
11.
mar.
2019 kl.
22.
30Bemærk: artiklen er mere end 30 dage gammelLæs opDet er muligt at udvide VM-slutrunden i 2022 i Qatar fra 32 til 48 nationer.
Det fastslår en 83 sider lang rapport, som Det Internationale Fodboldforbund (Fifa) har fået udarbejdet.
Det skriver nyhedsbureauet AP, der er i besiddelse af rapporten.
Den konkluderer, at det er muligt at udvide med 16 ekstra hold, hvis blot Qatar får en ekstra medvært, da det er påkrævet, at der er fire stadioner mere at spille på.
Læs også:Fifa straffer Chelsea: Ingen nye spillere de næste to transfervinduerPå den måde vil det stadig være muligt at afvikle hele slutrunden i perioden fra 21.
november til 18.
december.
Men det vil betyde, at der vil komme flere kamptidspunkter i den indledende runde.
Vil give 2,6 milliarder i overskudIfølge rapporten vil en udvidelse generere et ekstra overskud på omkring 2,6 milliarder kroner, og den vurderer samtidig, at man ikke bør have betænkeligheder ved det sportslige niveau i turneringen.
Rapporten understreger dog også, at Qatar skal godkende en medvært, før udvidelsen kan blive en realitet.
Med præsident Gianni Infantino, der er stor fortaler for en udvidelse, i spidsen mødes Fifa-toppen i Miami 14.
og 15.
marts, hvor emnet er højt på dagsordenen.
Allerede nu står det klart, at VM i 2026 bliver med deltagelse af 48 hold.
/ritzau/APFacebookTwitterKopier link




https://www.dr.dk/nyheder/indland/politikere-paa-tur-med-bornholmerfaerge-det-dur-ikke-hvis-det-kun-gaar-godt-i-stille

IndlandPolitikere på tur med bornholmerfærge: 'Det dur ikke, hvis det kun går godt i stille vejr'På et halvt år har færgen været aflyst 56 gange, og passagererne bliver ofte søsyge.
Der har været store opstarts-problemer med bornholmerlinjen, siden Molslinjen overtog driften mellem Ystad og Rønne sidste år.
Af Lars Lindevall11.
mar.
2019 kl.
21.
55Bemærk: artiklen er mere end 30 dage gammelLæs opDet var målet, at den ombyggede katamaran-færge 'Express 1' skulle give Bornholm et boost med økonomisk vækst og flere turister til følge.
Men siden september sidste år, hvor Molslinjen overtog driften af ruten mellem Rønne og Ystad, har der været store problemer.
I løbet af det halve år har rederiselskabet 56 gange været nødsaget til at aflyse afgangen på grund af for kraftig vind, da færgen ikke er konstrueret til at sejle ved en vindstyrke over 16 m/s.
Samtidig har passagererne klaget over store problemer med søsyge, manglende komfort ombord og et ufleksibelt billetsystem.
I dag tog en gruppe folketingspolitikere med på en sejltur på den ny færge for at opleve overfarten på egen krop.
Det er blevet mere besværligt at bevæge sig rundt på færgen.
Folk ser lidt berusede ud, når den kommer i bevægelse.
Jette Petersen, pendlerBlandt andre deltog transportordførerne Kim Christiansen (DF), Henning Hyllested (EL) og Kristian Pihl Lorentzen (V) samt Villum Christensen (LA) og Lea Wermelin (S) som stedfortrædere for deres partiers ordførere på området.
- I dag skinner solen fra en skyfri himmel, og der er næsten havblik derude, så der har ikke været nogle problemer på denne her tur.
Men det dur ikke, hvis det kun går godt i stille vejr, siger DF's transportordfører Kim Christiansen til DR Nyheder.
- Selvfølgelig er det uholdbart, at der har været så mange aflysninger, og hvis man bliver søsyg af at sejle med skibet, så er det også negativt.
Der har været massive problemer, og det er noget, som vi kigger seriøst på, tilføjer Kim Christiansen.
DF's transportordfører Kim Christiansen var blandt de politikere, der tog på en sejltur med bornholmerfærgen.
Store frustrationerPå sejlturen deltog også Bornholms borgmester, Winni Grosbøll (S).
Hun beskriver Molslinjens overtagelse af færgedriften som en periode 'fyldt med udfordringer'.
- Det her halve år har været helt usædvanligt.
En færge er hele livsgrundlaget for at bo på en ø, og når det ikke virker, og der er aflysninger hver anden uge, så er det et stort opbrud i folks liv.
Så der har været rigtig store frustrationer, siger Bornholms borgmester Winni Grosbøll.
Hun tilføjer, at der har været omfattende problemer med søsyge ombord.
- Alle bornholmere kan bekræfte, at det er et skib, der ligger anderledes i Østersøen, og at komforten ombord er meget ringe, når det blæser.
Når du er søsyg, er det svært at finde et sted at lægge sig, siger Winni Grosbøll.
Molslinjen på BornholmMolslinjen overtog den samfundsbetingede sejlads til og fra Bornholm den 1.
september under rutenavnet Bornholmslinjen.
Ruten mellem Rønne og Ystad bliver betjent med hurtigfærgen Express 1 og mellem Rønne og Køge med den konventionelle færge Hammershus.
Molslinjen er kommet noget stormende fra start på ruten med voldsom kritik af komfort og aflysninger.
Kontrakten mellem Molslinjen og staten løber indtil år 2028.
En af de faste pendlere på ruten er frisør Jette Petersen, der har sejlet op mod 60 gange med den ny bornholmerfærge.
Hun fortæller, at hun har ændret på sin normale rutine, så hun ikke længere går på toilettet eller køber mad, mens færgen sejler.
- Det er blevet mere besværligt at bevæge sig rundt på færgen.
Folk ser lidt berusede ud, når den kommer i bevægelse.
Så hvis jeg skal på toilettet eller købe mad, så må jeg gøre det, inden den sejler, siger Jette Petersen.
En af de faste pendlere på ruten, Jette Petersen, fortæller, at den ny færge vipper så meget, at hun ikke længere går på toiletten eller køber mad under sejladsen.
Lover forbedringerOver for DR Nyheder lover Molslinjen, at der bliver taget hånd om problemerne.
- Vi kommer ikke uden om, at vi havde nogle udfordringer i starten.
Det en en meget stor operation at omlægge færgedriften hen over natten, men i samarbejde med bornholmere, er vi ved at løse problemerne, siger Jesper Maack, der er pr- og kommunikationschef hos Molslinjen.
Han forklarer, at Molslinjen blandt andet har analyseret på vind- og bølgedata, som betyder, at skibet nu kan sejle en rute, hvor det bliver mindst muligt påvirket af vinden.
Samtidig er et udvalg under Transportministeriet ved at undersøge, om en stabilisator - en såkaldt t-foil - kan dæmpe hurtigfærgens bevægelser.
- Vi har en klar fælles interesse, og det er at gøre det så godt på Bornholm som muligt, siger Jesper Maack.
FacebookTwitterKopier linkEmner:Enhedslisten|Henning Hyllested (politiker)|Kim Christiansen (politiker)|Bornholm|Trafik




https://www.dr.dk/nyheder/regionale/trekanten/nu-skal-udsivning-af-gift-til-grindsted-aa-stoppes-det-er-et-kaempe

TrekantområdetNu skal udsivning af gift til Grindsted Å stoppes: 'Det er et kæmpe skridt 'I mere end 50 år har Grindsteds borgere levet med en alvorlig forurening af grundvandet.
Forurening siver med grundvandet under Grindsted by og ud i byens å.
Nu skal ingeniører prøve at stoppe forureningen, inden den løber ud i åen.
Af Peter Frandsen Siggaard og Annette Jespersen11.
mar.
2019 kl.
22.
02Bemærk: artiklen er mere end 30 dage gammelLæs opNu kan borgerne i Grindsted se frem til konkret handling.
Efter års målinger er Region Syddanmark nu klar til at forsøge at fjerne noget af forureningen med vinylklorid fra undergrunden i Grindsted.
Og formanden for regionens miljøudvalg Jørn Lehmann Petersen (S) sparer ikke på de store ord.
Han mener, at det er en meget vigtig politisk beslutning at sætte gang i oprydningen.
- Det er et kæmpe skridt for den fremtidige forureningsbekæmpelse, siger han.
GrindstedforureningenDet tidligere Grindstedværket dumpede i perioden 1956 til 1973 hundredetusindevis af liter spildevand samt kemikalieaffald i fast form.
De tre kendte steder, det skete, er henholdsvis på to områder i Grindsted tæt ved byen samt i Kærgaard Klitplantage i Vestjylland.
I januar 2018 opdagede forskere fra DTU, at forureningen fra fabriksgrunden var langt værre end først antaget.
Hvert år siver der 235 kilo af det kræftfremkaldende stof vinylklorid fra giftdepoterne og ud i Grindsted Å.
100 af de 235 kilo siver ud i et meget lille geografisk område af Grindsted Å.
Professor Poul Løgstrup Bjerg fra DTU Miljø kaldte det over for Ingeniøren for en af de største forureninger i Danmark.
- Selv på verdensplan er der tale om en meget stor forurening, sagde han.
Flere borgere har reageret på forureningen og vil have undersøgt, om det har en betydning for deres sundhed.
Region Syddanmark har besluttet sig for, at der skal laves et forskningsprojekt, der skal forsøge at klarlægge, om der er sundhedsmæssige risici ved at bo i området.
Alle partierne i Region Syddanmark bortset fra Enhedslisten blev enige om et budgetforlig, der vil sende ti millioner kroner til oprydning i Grindsted - det er de penge, som man nu har besluttet at bruge af.
I løbet af kort tid går rådgivningsvirksomheden Cowi i gang med et pilotprojekt, der forhåbentlig kan bremse noget af forureningen, inden den ender i Grindsted Å.
- Vi har talt og talt om Grindsted i rigtig mange år, også før min tid.
Og konklusionen er hver gang blevet, at vi lader det ligge.
Men nu mener jeg, at det er tid til, at vi kan sætte gang i en egentlig afværgeforanstaltning, siger Jørn Lehmann Petersen.
Bruger metode fra Kærgård klitplantageRegionen håber, at ingeniørerne kan bruge erfaringerne fra Kærgård Klitplantage, hvor der også er en større oprydning i gang.
Her har ingeniører boret rør ned i jorden, som kan sprøjte kemiske og biologiske stoffer ud for at fjerne forureningen i jorden.
- Det har faktisk vist nogle rigtig lovende resultater, siger Jørn Lehmann Petersen.
Han håber, at et forsøgsanlæg, der skal mindske forureningen, kan være i drift i december i år.
Forureningen strømmer med grundvandet til Grindsted ÅVinylklorid er et nedbrydningsprodukt, som stammer fra klorerede opløsningsmidler.
Den mest koncentrerede del af forureningen strømmer under byen med grundvandet til Grindsted Å over en kort strækning med i alt 100 kilo om året.
Ser man derimod på hele den strækning af åen, der er påvirket af forureningen, er den samlede mængde 235 kilo om året.
Stoffet er kræftfremkaldende og stammer fra produktionen af blandt andet sovepiller, nervemedicin, vitaminpiller og antibiotika på fabrikken Grindstedværket.
Ud over at deponere de giftige stoffer i Grindsted by, blev en stor del af det også kørt til Kærgård Klitplantage ved Vesterhavet og dumpet i store gruber.
Deponeringen stoppede i løbet af 1970´erne.
Læs også:Minister lover at rydde op på giftgrunde: 'Det skylder vi fremtidige generationer'FacebookTwitterKopier linkEmner:Grindsted|Forurening|Region Syddanmark|Grindstedværket|Jylland




https://www.dr.dk/sporten/fodbold/spanien/zidane-maa-handle-milliarder-jeg-var-aldrig-i-tvivl

SpanienZidane må handle for milliarder: 'Jeg var aldrig i tvivl'Zinedine Zidane kunne ikke sige nej, da Real Madrid-præsidenten tilbød ham ny trænertjans i klubben.
Zinedine Zidane er tilbage i Real Madrid.
11.
mar.
2019 kl.
21.
28Bemærk: artiklen er mere end 30 dage gammelLæs opI maj sidste år kastede Zinedine Zidane en bombe og sagde sit trænerjob op i Real Madrid efter den tredje Champions League-triumf på stribe, fordi han havde brug for forandring.
Jeg er glad for at være hjemme igen.
zinedine zidane, træner i real madridMandag aften - lidt mere end ni måneder senere - blev han så præsenteret som ny træner i samme klub efter fyringen af Santiago Solari samme dag.
- Da præsidenten (Florentino Pérez, red.
) ringede, var det første, jeg tænkte: "Go".
Jeg ville aldrig kunne sige nej.
Jeg har aldrig haft betænkeligheder ved at komme tilbage, siger Zidane på et pressemøde mandag aften.
Læs også:Zidane er ny træner i Real Madrid- Jeg er glad for at være hjemme igen.
I morgen er jeg tilbage på job.
Jeg er helt tryg ved at være tilbage og arbejde videre med denne store klub.
Ifølge flere spanske medier var Zidane knaldhård i forhandlingerne, som mundede ud i en kontrakt frem til sommeren 2022.
Således skulle han være garanteret et beløb på op imod 2,5 milliarder kroner til at handle spillere for i sommerens transfervindue.
/ritzau/FacebookTwitterKopier link




https://www.dr.dk/sporten/fodbold/superliga/udesejr-mod-agf-sikrer-ob-plads-i-mesterskabsspil

SuperligaUdesejr mod AGF sikrer OB plads i mesterskabsspilOB vandt 2-1 ude over AGF og er dermed sikker på en plads i top-6, som AGF får meget svært ved at nå.
11.
mar.
2019 kl.
21.
12 | opdateret 11.
mar.
2019 kl.
21.
47Bemærk: artiklen er mere end 30 dage gammelLæs opOB sikrede sig mandag aften en plads i top-6 og dermed mesterskabsspillet, efter holdet i Superligaens 25.
spillerunde vandt 2-1 mod AGF i Aarhus.
Med sejren er OB placeret som nummer tre med 39 point, og holdet kan ikke længere blive hentet af holdene uden for top-6.
AGF ligger stadig på niendepladsen med 31 point, men har stadig en teoretisk chance for at nå top-6 i sidste spillerunde.
Opgøret var tæt, men i det 79.
minut faldt sejrsmålet, da OB's midtbanespiller Troels Kløve med et hovedstød afgjorde kampen til OB's fordel.
Kampen bød fra start på chancer til begge hold.
Efter tre minutter brændte OB's venstre wingback Jacob Barrett Laursen fra en position i feltet.
Læs også:HØGHS HØJDEPUNKTER Tordendrøn, klumpspilskonger og en fotograf på kollisionskursTre minutter senere skød AGF's kantspiller Kasper Lunding lige på OB's målmand Sten Grytebust, efter Lunding havde trukket bolden ind i feltet.
Herefter blev det mere afventende fra begge hold, og holdene gik til pause uden scoringer.
Mange chancer efter pausenAnden halvleg begyndte hektisk.
Først brændte OB's angriber Bashkim Kadrii en friløber, og efter 48 minutter sparkede Kasper Lunding hjemmeholdet i front.
Kantspilleren blev spillet fri i feltet, og han sparkede roligt bolden uden om Grytebust.
Efter en time burde AGF's angriber Patrick Mortensen have fordoblet føringen, men hans forsøg på at løfte bolden over Grytebust gik over mål.
Læs også:SÅ' DER MÅL!
Se alle weekendens Superligamål på 99 sekunderOB pressede efterfølgende på, og det gav pote, da Bashkim Kadrii i det 68.
minut var først over en løs bold i feltet og udlignede til 1-1.
I det 79.
minut afgjorde Troels Kløve kampen med sit hovedstød til 2-1.
Med nederlaget bliver AGF på 31 point, og holdet er nu pisket til at vinde ude mod AaB i næste runde for at have chancen for at ende i top-6.
Samtidig skal Randers tabe ude mod OB, og FC Nordsjælland skal formentlig tabe ude mod Vendsyssel, hvis sidste runde alligevel skal ende i aarhusiansk forløsning.
/ritzau/FacebookTwitterKopier linkEmner:AGF|Odense Boldklub|Fodbold|Jylland|Aarhus




https://www.dr.dk/nyheder/regionale/midtvest/borgmester-efter-vedtagelse-af-bestsellertaarn-det-er-altid-skaegt-vaere

Midt- og VestjyllandBorgmester efter vedtagelse af Bestsellertårn: 'Det er altid skægt at være med, hvor der er initiativ'Byrådet i Ikast-Brande har nikket enstemmigt ja til, at Bestseller må bygge nyt hovedkvarter.
Borgmester i Ikast-Brande Kommune, Ib Lauritsen, var en glad mand efter byrådsmødet mandag aften.
Af Natacha Tjørnholm og Mona Aaberg11.
mar.
2019 kl.
21.
37Bemærk: artiklen er mere end 30 dage gammelLæs op23-0.
Sådan fordelte stemmerne sig i byrådet i Ikast-Brande mandag aften, da de skulle stemme om lokalplanen for byggeriet af Bestsellers nye hovedkvarter Bestseller Tower & Village.
Det bliver nemt at se og meget synligt.
For Midtjylland får det her betydning, og det vil trække mennesker til området.
Derfor er det positivt for hele Midtjylland.
Ib Lauritsen (V), borgmesterBorgmester Ib Lauritsen (V) i Ikast-Brande har den seneste tid følt sig overbevist om, at byrådet ville stemme ja.
Alligevel var det en lettelse, at der nu kan sættes punktum for de politiske forhandlinger og give tøjgiganten grønt lys til blandt andet at bygge et tårn, der med sine 320 meter er højere end Eiffeltårnet.
- Det er altid skægt at være med, hvor der er initiativ og gang i noget, og det må man sige, at der er i forbindelse med Brande og Bestsellers udvikling, siger Ib Lauritsen.
Det vil trække mennesker til områdetUd over et tårn, vil området, der er på størrelse med 90 fodboldbaner, også komme til at indeholde blandt andet butikker, hotel, restauranter og lejligheder.
Hele projektet er gået igennem den politiske proces på blot 17 måneder, og borgmesteren er da også imponeret over Bestsellers planer.
FAKTABestseller har ud over et tårn på 320 meter fået tilladelse til at bygge yderligere fire tårne på henholdsvis 75, 50 og to tårne på 40 meter.
Højhuset kan i klart vejr skimtes fra et udsigtspunkt på en afstand af op mod 45 kilometer.
Bestseller Village & Tower vil ud over kontorer komme til at indeholde blandt andet butikker, lejligheder, hotel og restauranter.
Kilde: Ikast-Brande Kommune- Alene størrelsen er imponerende.
Det er et kæmpe projekt, og så vil det imponere mig, hvis Bestseller går i gang med det samme, siger borgmesteren, som dog fortæller, at det har en udsigt på 4-5 år, inden projektet står færdigt.
Med sine 320 meter vil bestsellertårnet blive det højeste i Danmark, og det vil blande sig med høje skyskrabere, der normalt er forbeholdt storbyer.
Og det høje vartegn bliver noget særligt, som borgmesteren tror på, kommer til at betyde udvikling.
Ikke kun for Brande, men for hele Midtjylland.
- Det bliver nemt at se og meget synligt.
For Midtjylland får det her betydning, og det vil trække mennesker til området.
Derfor er det positivt for hele Midtjylland, siger Ib Lauritsen.
På spørgsmålet om, hvad han glæder sig mest til, lyder det fra en tydelig glad og lettet borgmester.
- At komme op at kigge, siger han med et smil.
FacebookTwitterKopier linkEmner:Ikast-Brande Kommune|Jylland|Brande|Lokalpolitik|Ib Lauritsen (politiker)




https://www.dr.dk/nyheder/udland/puk-damsgaard-besoeger-raqqa-halvandet-aar-efter-befrielsen-er-her-stadig

UdlandPuk Damsgård besøger Raqqa halvandet år efter befrielsen: IS er her stadigIfølge de lokale styrker blev 63 IS-folk for nyligt arresteret i Raqqa.
DR's korrespondent har besøgt den tidligere IS-højborg.
Af Agnes Amanda Vesth Rasmussen11.
mar.
2019 kl.
20.
55Bemærk: artiklen er mere end 30 dage gammelLæs opFor få år siden kontrollerede terrorbevægelsen Islamisk Stat, IS, et område på størrelse med Storbritannien og 10 millioner mennesker i Syrien og Irak.
Nu kontrollerer de kun det, der svarer til en fodboldbane.
Men selvom IS-kalifatet næsten er dødt, så er terroristerne det ikke.
De lurer stadig i deres selvudnævnte hovedstad Raqqa i Syrien.
- Så sent som i går tog IS skylden for et angreb - på en bil med Syriske Demokratiske Styrker, fortæller Mellemøst-korrespondent Puk Damsgård, som har besøgt den syriske by Raqqa.
Læs også:IS-kalifatet er dødt: Men det er terroristerne ikkeDet er halvandet år siden, at byen blev generobret af de Syriske Demokratiske Styrker.
Men det betyder langt fra, at alt ånder fred.
- Der er næsten ingen sikkerhed.
Der sker stadig likvideringer i byen, og der er eksplosioner, siger Moafaq, der bor i Raqqa.
Der er jævnlige likvideringer udført af mænd på motorcykler.
Derfor er der for nogle måneder siden indført udgangsforbud om aftenen - for motorcykler.
- Det er Islamisk Stat-celler, der i stigende omfang opererer i terrororganisationens tidligere hovedstad, fortæller Puk Damsgaard.
Læs også:Fra storby til massegrav: Puk Damsgård besøger RaqqaMere sikkert under ISByen er langsomt ved at blive bygget op igen.
IS-lureminer er fjernet, legepladsen er åbnet og civile er flyttet tilbage og forsøger at genopbygge.
Men det er ikke alle, der er lige glade for, at Islamisk Stat er blevet drevet ud af byen.
Hos den lokale guldsmed, længes man ligefrem efter fortiden under Islamisk Stat.
- Det var mere sikkert dengang.
Der var ikke nogen, der stjal smykkerne eller rørte ved noget, fortæller guldsmeden.
Islamisk Stat besatte Raqqa i 2014, men efter lange kampe blev Raqqa i oktober 2017 befriet for Islamisk Stat.
FacebookTwitterKopier linkEmner:Islamisk Stat|Syrien|Terrorisme|Storbritannien|Irak




https://www.dr.dk/nyheder/udland/trump-vil-bruge-mere-pa-forsvar-i-rekordstort-2020-budget

UdlandTrump vil bruge mere på forsvar i rekordstort 2020-budgetPræsident Trump har fremlagt et budget på 4,75 billioner dollar for 2020.
Det er større end nogensinde.
Donald Trumps budgetforslag for 2020 blev mandag fremlagt i budgetudvalget i Washington.
)11.
mar.
2019 kl.
21.
10Bemærk: artiklen er mere end 30 dage gammelLæs opUSA's præsident, Donald Trump, har i dag fremlagt sit bud på det amerikanske budget for 2020.
Her fremgår det blandt andet, at præsidenten vil øge forsvarsbudgettet med omkring fire procent til 750 milliarder dollar.
Han vil samtidig skære landets udviklingsbistand med 13 milliarder dollar.
Det samlede budget lyder på 4,75 billioner dollar.
Det er ifølge The New York Times det største i landets historie.
Præsidenten lægger blandt andet også op til at skære budgettet til Udenrigsministeriet med 23 procent.
USA's miljøbeskyttelsesagentur (EPA) skal desuden skæres med 31 procent.
Blandt forslagene er også en afgift på e-cigaretter.
Formålet er at sætte en stopper for det stigende antal unge amerikanere, der er begyndt at bruge e-cigaretter.
Demokraterne vender tommelfingeren nedDemokrater fra begge Kongressens kamre - Repræsentanternes Hus og Senatet - afviste allerede søndag udspillet, skriver The New York Times.
Ligesom tidligere år forventes budgetforslaget derfor ikke at have nogen chance for at blive til noget i sin nuværende form.
Særligt ikke fordi Demokraterne har fået flertal i Repræsentanternes Hus.
- Præsident Trump har på en eller anden måde formået at lave et budget, der er endnu længere væk fra virkeligheden end de to foregående, siger demokraten Nita Lowey.
Hun er formand for det udvalg i Repræsentanternes Hus, der skal godkende udbetalinger fra statskassen.
Læs også:Trump tvivler på han får sin mur og lufter mulighed for ny nedlukningDen demokratiske formand for Senatets tilsvarende udvalg, Patrick Leahy, siger, at Trumps forslag "er ikke det papir værd, som det er trykt på".
Trumps forslag ventes at sige noget om, hvilke emner han vil fokusere på fremadrettet.
Blandt andet også i forbindelse med valgkampen næste år.
I Trumps budgetforslag vil han blandt andet også have afsat 8,6 milliarder dollar til finansiering af en mur ved Mexicos grænse.
/ritzau/ReutersFacebookTwitterKopier linkEmner:Donald Trump (politiker)|Repræsentanternes Hus|USA|New York Times|Økonomi




https://www.dr.dk/nyheder/indland/pandaerne-kommer-til-koebenhavn-om-tre-uger

Pandaer til DanmarkSe temaIndlandPandaerne kommer til København om tre uger4.
april flytter et kinesisk pandapar ind i Københavns Zoo.
Gæster kan se pandaerne fra 11.
april.
Det er to pandaer som disse, der snart kommer til den zoologiske have i København.
Pandaerne på billedet er fra Chengdu, kaldet "pandaernes hjemby", hvor de to, som kommer til Danmark, også er fra.
Af Marco De Los Reyes og Marie Louise Hagemeister11.
mar.
2019 kl.
21.
45Bemærk: artiklen er mere end 30 dage gammelLæs opNu er det officielle ankomsttidspunkt på plads.
Torsdag den 4.
april klokken 18.
35 ankommer pandaerne Mao Sun og Xing Er til Zoologisk Have i København.
Og det er en stor begivenhed, hvis man spørger videnskabelig direktør i Zoologisk Have, Bengt Holst.
- Pandaen er blevet et ikon inden for naturbevarelse.
Og da vi inden for de sidste 25-30 år har gjort meget for naturbevarelse, så er det stort at være med til den historie.
- Og så er det et spændende dyr at arbejde med.
De to pandaer, der kommer fra Kina, skal bo i et nybygget panda-anlæg, som er tegnet af arkitekten Bjarke Ingels, og hvor besøgende fremover kan følge dem på nærmeste hold.
Og ikke et græsstrå er tilfældigt, fortæller Bengt Holst.
- Det hele er lavet for at tilgodese dyrenes velfærd og sikkerhed - både for dem og for dyrepasserne.
Og publikums oplevelse.
Lever hver for sigKlimaet i København svarer til det klima, pandaerne kommer fra i Kina.
Derfor har Zoologisk Have satset på, at de skal være ude hele tiden – bortset fra, når anlægget skal gøres rent, eller hvis det bliver ekstremt varmt eller koldt.
Da pandaer lever hver for sig, bortset fra de fire dage, hvor hunnen er i brunst, vil der være to anlæg.
- Der er et hun-anlæg og et han-anlæg, men indretningen er stort set ens med vand, klatretræ og bambus.
Og så er der en restaurant, hvor gæsterne kan sidde og kigge på pandaerne, siger Bengt Holst.
Pandaparrets ankomst bliver den foreløbige kulmination på mange års arbejde på at få de bambus-ædende bjørne til Danmark.
I videoen ses hun-pandaen Mao Sun ifærd med at spise bambus.
Pandaer spiser kun bambus og i 15 timer i døgnet.
Det bliver i gennemsnit 18-20 kilo om dagen.
Allerede inden 2014 havde der været flere års dialog med kineserne, men det var her, at dronning Margrethe på et statsbesøg i Kina lavede en formel aftale med Kinas præsident, Xi Jinping, som under besøget offentliggjorde, at Danmark skulle have to pandaer.
Panda-diplomatiKina har i mange hundrede år belønnet lande, som man har et godt forhold til, med udlån af pandaer.
Det fænomen kaldes panda-diplomati.
Kinas tidligere leder Mao Zedong udviklede fænomenet under Den kolde krig, hvor der i første omgang blev sendt pandaer til Sovjetunionen og Nordkorea.
Panda-diplomatiet fik for alvor international opmærksomhed, da USA's præsident Richard Nixon i 1972 fik et pandapar.
Selv om det fra kinesisk side kaldes en gave, er der dog kun tale om en låneaftale, der løber over 15 år.
Første spadestik i 2017Siden gik det ikke helt så hurtigt som ventet.
Blandt andet fordi der i starten manglede penge til at bygge panda-anlægget.
Men i maj 2017 besøgte statsminister Lars Løkke Rasmussen (V) den kinesiske præsident, og her blev den endelige aftale underskrevet, og i november 2017 kunne statsministeren og den kinesiske ambassadør i Danmark så tage det første spadestik til byggeriet i Københavns Zoo.
Læs også:Løkkes pandadiplomati vækker bekymring: Ussel måde at gøre det påProjektet har også mødt kritik fra flere politikere undervejs.
Især Dansk Folkeparti har været meget kritisk.
Billedet her er fra den 12.
februar i år, hvor man stadig var i gang med at bygge anlægget i Københavns Zoo, hvor de to pandaer skal holde til.
Anlægget er formet som et Yin og Yang-tegn Den officielle åbning af panda-anlægget finder sted for inviterede gæster onsdag den 10.
april med dronning Margrethe og kronprinsesse Mary, den nye protektor for Zoologisk Have.
Statsministeren og repræsentanter fra Kina vil også være tilstede.
I en pressemeddelelse fortæller administrerende direktør i Zoologisk Have, Jørgen Nielsen, at pandaerne er en statsgave til dronningen, men at det vigtigt, at pandaerne bliver hele Danmarks pandaer.
- Derfor bliver det også spændende, når champagnen er boblet af, og vi og vores gæster for alvor skal lære de to pandaer at kende.
For der venter os mange gode, sjove og lærerige oplevelser i mødet med de to bjørne - og det ved jeg, at både vi og vores gæster ser meget frem til, lyder det.
Først dagen efter klokken ni vil anlægget være åbent for offentligheden.
Her vil kronprinsessen også deltage ved åbningen.
FacebookTwitterKopier linkEmner:Bengt Holst (erhvervsleder)|Bjarke Ingels (arkitekt)|Venstre|Kina|Dyreparker




https://www.dr.dk/nyheder/indland/kan-du-faa-gigt-af-knaekke-fingre

IndlandKan du få gigt af at knække fingre?
Her kan du blive klogere på, om det virkelig giver skader i fingrene at knække dem.
Af Mathias Amsinck Kalhauge11.
mar.
2019 kl.
20.
34Bemærk: artiklen er mere end 30 dage gammelLæs opFor mange af os er det at knække fingre enten associeret med en fantastisk følelse eller en forfærdelig lyd.
Hvis du selv er en af dem, som dagligt knækker fingre, har du nok hørt fra venner og familie, hvor farligt det kan være.
Du har sikkert hørt, at du kan se frem til et tidligt liv med gigt, men hvor sandt er det?
Læs også:Fakta-knæk: Er det farligt at knække fingre?
I videoen øverst gennemgår vi denne skrøne og ser på, om der er noget om snakken.
Her kan du også se, hvordan én mand dedikerede 50 år af sit liv til at svare på spørgsmålet.
FacebookTwitterKopier link




https://www.dr.dk/nyheder/udland/may-sikrer-sig-juridisk-bindende-tilfoejelser-til-brexit-aftale

BrexitSe temaUdlandMay sikrer sig juridisk bindende tilføjelser til brexit-aftaleDe britiske parlamentarikere skal i morgen stemme om den omstridte skilsmisseaftale.
Den britiske premierminister, Theresa May, mødtes mandag aften med kommissionsformand Jean-Claude Juncker.
Af Per Bang Thomsen - Strasbourg11.
mar.
2019 kl.
23.
50 | opdateret 12.
mar.
2019 kl.
00.
18Bemærk: artiklen er mere end 30 dage gammelLæs opStorbritannien og EU er sent mandag aften blevet enige om ”juridisk bindende tilføjelser” til den brexit-aftale, som de indgik sidste år.
Det bekræfter formanden for Europa-Kommissionen, Jean-Claude Juncker, og den britiske premierminister, Theresa May, efter et forhandlingsmøde i 11.
time i den franske by Strasbourg.
Selve skilsmisseaftalen er ikke blevet ændret, men parterne er med egne ord blevet enige om en række "præciseringer" og "juridisk garantier" til den.
Heriblandt at de inden slutningen af 2020 skal komme med alternative forslag til, hvordan man kan løse grænseudfordringerne mellem Irland og Nordirland, uden at briterne skal blive i en toldunion med EU på ubestemt tid.
Premierminister Theresa May rejste mandag aften til Strasbourg for at forhandle med kommissionsformand Jean-Claude Juncker.
Tilføjelserne kommer, blot et døgn inden de britiske parlamentarikere tirsdag aften igen skal stemme om den omstridte skilsmisseaftale.
Den blev tidligere på året nedstemt med et historisk stort flertal, og siden da har premierministeren kæmpet for at finde flertal for den.
Nu håber kommissionsformanden, at de nye tilføjelser er nok til at få aftalen vedtaget i morgen.
For det er sidste chance, understreger han, og der kommer ikke flere forhandlinger.
- Nogle gange får man en chance til i politik.
Det, der tæller, er, hvad man gør med den ekstra chance.
For der kommer ikke en tredje chance, siger Jean-Claude Juncker på et pressemøde.
Det samme gør den britiske premierminister, der er under hårdt pres fra både dele af sit eget politiske bagland og fra oppositionen.
- Der var brug for juridisk bindende ændringer til aftalen.
Det er dem, vi i dag er blevet enige om, siger hun på pressemødet og understreger, at tirsdagens afstemning vil finde sted som planlagt.
- Nu er tiden kommet til, at vi skal stå sammen og bakke op om denne forbedrede brexit-aftale, så vi kan levere det, som det britiske folk har instrueret os i, siger hun.
Nyt arbejde om alternative løsningerDen store knast i aftalen fra november sidste år har været det såkaldte 'backstop'.
Det er en ordning, der kort og godt skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale inden for de kommende to år.
Hvis sikringsordningen træder i kraft, skal briterne blive i en toldunion med EU, og det har vakt stor kritik fra mange britiske politikere.
De frygter, at denne sikringsordning kan binde Storbritannien til EU i al evighed, og derfor afviste de skilsmisseaftalen, da den i januar var til afstemning i det britiske parlament.
Nu er Theresa May og Jean-Claude Juncker blandt andet blevet enige om en forpligtende fortolkning af, hvad skilsmisseaftalen helt konkret betyder.
Det betyder ifølge Theresa May, at backstop-ordningen "ikke kan blive permanent" - og at EU ikke må forsøge at gøre den det.
- Hvis de (EU, red.
) gør det, kan det blive udfordret ved en voldgiftsret.
Hvis det viser sig, at det strider mod det, kan Storbritannien suspendere backstop'et, siger premierministeren og tilføjer, at det bør være nok til at berolige de politikere, der har været nervøse over sikringsordningen.
- Hvis vi overhovedet tager det (backstop'et, red.
) i brug, vil det være midlertidigt, siger hun.
Theresa May og Jean-Claude Juncker holdt mandag aften et fælles pressemøde efter forhandlingerne.
Derudover har EU lovet, at man vil forhandle i "god tro" og gøre alt, hvad man kan, for at få landet en frihandelsaftale, der gør denne ordning overflødig.
Dertil er Storbritannien og EU blevet enige om at igangsætte et arbejde med det samme, der skal være færdig inden udgangen af 2020.
Her skal man komme med forslag til, hvordan man kan løse grænseproblemerne, så briterne ikke bliver låst fast i en toldunion, selv hvis man ikke når frem til en frihandelsaftale.
Juncker: Brexit kan blive aflystStorbritannien skal efter planen forlade EU 29.
marts i år, og skilsmisseaftalen skal sikre, at briterne siger farvel til den europæiske union under ordnede forhold.
Jean-Claude Juncker understreger, at brexit kan gå hen og blive aflyst, hvis ikke et flertal af de britiske parlamentarikere bakker op om den tirsdag.
- Valget er krystalklart: Det er enten denne aftale, eller også bliver brexit måske slet ikke til noget, siger han.
Hvis briterne ønsker at udskyde brexit-deadlinen, så skal de ifølge Jean-Claude Juncker være ude inden 23.
maj.
Her går valget til Europa-Parlamentet nemlig i gang i de resterende EU-lande, heriblandt Danmark, hvor det finder sted søndag den 26.
maj.
- Hvis ikke Storbritannien har forladt EU inden da, vil det vil være lovmæssigt forpligtet til at afholde dette valg, tilføjer han.
Fra kl.
19.
55 kan du se afstemningen om skilsmisseaftalen i det britiske underhus her på DR.
dk.
Vært Maria Yde guider igennem aftenen og Kim Bildsøe følger slaget på tætteste hold.
FacebookTwitterKopier linkEmner:EU|Jean-Claude Juncker (politiker)|Storbritannien|Theresa May (politiker)|EU-forhold




https://www.dr.dk/nyheder/penge/falck-direktoer-gaar-af-det-handler-ikke-om-haevntoerst

Falck-Bios-sagenSe temaPengeFalck-direktør går af: Det handler ikke om hævntørst Lars Vester Pedersen træder ud af Falcks ledelse i kølvandet på Bios-sagen.
Den nu tidligere direktør Lars Vester Pedersen vil ikke stå i vejen for at genoprette tilliden til Falck.
Af Nis Kielgast11.
mar.
2019 kl.
20.
42Bemærk: artiklen er mere end 30 dage gammelLæs opDer ryddes op i Falck efter skandalen, hvor det store redningsfirma nu er politianmeldt for at presse konkurrenten Bios ud af markedet med ufine metoder.
I dag kostede det direktør Lars Vester Pedersen pladsen i virksomhedens direktion.
Efter 30 år i ledende roller ryger han ud af ledelsen, men han bliver dog i Falck, indtil han går på pension ved årets udgang.
Sådan lyder anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og Forbrugerstyrelsen- Vores hovedopgave er at genoprette tilliden til Falck, og det arbejder vi på dag og nat.
Lars Vester har ikke ønsket, at han person på nogen måde skulle stå i vejen for det, siger Kaspar Bach Habersaat, der er kommunikationsdirektør i Falck.
Men hvorfor skal han så ikke helt ud af firmaet?
Han fortsætter jo frem til nytår som almindelig medarbejder.
- Det her handler ikke om hævntørst, eller at folk bare skal strittes ud for et godt ord.
Vi er igennem en proces, hvor vi skal sikre os, at noget lignende aldrig sker igen.
I den proces har Lars Vester Pedersen ønsket, at hans person ikke kan stå i vejen, siger Kaspar Bach Habersaat.
Skulle have rakt hånden opLars Vester Pedersen var redningsdirektør, altså chef for ambulancedivisionen, i 2014-15.
Det er den periode, hvor kampagnen mod Bios blev igangsat.
Kaspar Bach Habersaat understreger, at Lars Vester Pedersen ikke tog aktivt del i planlægningen af initiativerne mod Bios.
Men alligevel kan man ifølge en pressemeddelelse fra Falck 'sætte spørgsmålstegn ved hans rolle i Falcks ageren.
'- Det handler ikke så meget om, hvad han har gjort.
Det handler om, hvad han ikke har gjort.
Når man har en ledende post i en stor dansk virksomhed, så har man også et ansvar for at række hånden op, hvis man mener, at der foregår noget, som der ikke burde, siger Kaspar Bach Habersaat.
Er der så flere personer tilbage i virksomheden nu, som man ville kunne sætte spørgsmålstegn ved på baggrund af Konkurrencerådets afgørelse?
- Det er ikke min vurdering.
Både den daværende administrerende direktør Allan Søgaard Larsen og direktør Peter Goll, som spillede centrale roller i kampagnen mod Bios, har siden forladt Falck.
FacebookTwitterKopier linkEmner:Kaspar Bach Habersaat (erhvervsleder)|Peter Goll (erhvervsleder)|BIOS Ambulance Service|Falck|Erhverv




https://www.dr.dk/sporten/badminton/lettet-christinna-pedersen-der-har-vaeret-mange-haarde-dage

BadmintonLettet Christinna Pedersen: 'Der har været for mange hårde dage'Badmintonspilleren Christinna Pedersen er glad for, at der venter et landsholdsstop inden længe.
Christinna Pedersen har én turnering tilbage sammen med makkeren Mathias Christiansen.
Af Malte Nørgaard11.
mar.
2019 kl.
20.
30 | opdateret 11.
mar.
2019 kl.
21.
21Bemærk: artiklen er mere end 30 dage gammelLæs opChristinna Pedersen er en af de bedste doublespillere, Badmintondanmark nogensinde har haft.
Jeg ville lyve, hvis jeg sagde, at der ikke har været dage, hvor jeg skulle kæmpe mig ned i hallenchristinna pedersen, badmintonspillerMen inden længe venter et stop på landsholdet og et nyt kapitel, hvor der bliver mere tid til datteren Molly.
Om end det er en smule vemodigt, at hun trækker ketsjeren fra landsholdet, så er det også en beslutning, der har givet en masse ro i maven.
Læs også:Dansk doublestjernes farvel gør ondt på danske medaljedrømme ved OLDet fortæller Christinna Pedersen til DR Sporten.
- Det letter helt vildt at komme ud med det.
Det er ikke med en knude i maven, at jeg melder mit landsholdsstop ud.
Det er bare en lettelse, så vi kan blive klar til det næste kapitel i vores families liv.
Og jeg kan bare mærke, at det er den fuldstændigt rigtige beslutning, siger hun.
Gnist og motivation har manglet© ScanpixChristinna Pedersens største triumferVinder af All England i damedouble, 2018OL-sølv i damedouble, Rio 2016OL-bronze i mixed double, London 20125 VM-medaljer i dame- og mixed double, 4 bronze og 1 sølv6 EM-guldmedaljer i dame- og mixed doubleSiden 2017 har Christinna Pedersen spillet mixdouble med makkeren Mathias Christiansen, efter at hendes hidtidige makker og partner udenfor banen, Kamilla Rytter Juhl, stoppede landsholdskarrieren.
Målet var, at Mathias Christiansen og Christinna Pedersen skulle smashe OL-medaljer hjem til Danmark i 2020.
Men undervejs i træningen har det til tider været svært for hende at finde det rette gear.
- Jeg ville lyve, hvis jeg sagde, at der ikke har været dage, hvor jeg skulle kæmpe mig ned i hallen.
Og der har også været for mange af den slags dage, hvor jeg har manglet den store motivation og gejst.
Det skal ikke forstås på den måde, at det hele har været surt det seneste år, men der har været for mange, hvor jeg har synes, det var hårdt, forklarer Christinna Pedersen.
Christinna Pedersen glæder sig til at have mere tid sammen med familien.
Samtidig forklarer hun også, at beslutningen er blevet truffet nu, så makkeren Mathias Christiansen fortsat har en ærlig chance for at spille sig til en billet til OL sammen med en ny makker.
- Det ville jeg ikke kunne være bekendt over for Mathias Christiansen, forbundet eller mig selv.
Hvis ikke jeg kan finde de sidste procenter frem, så ender det ikke, som jeg ønsker, siger hun og fortsætter.
- Jeg vil Mathias Christiansen alt det bedste, og jeg håber inderligt, at han kommer langt i sin karriere.
For han er eddermandme en god spiller.
Christinna Pedersen slår samtidig fast, at hun vil fortsætte med at spille i den danske badmintonliga til næste år.
FacebookTwitterKopier linkEmner:Kamilla Rytter Juhl (badmintonspiller)|Badminton|Christinna Pedersen (badmintonspiller)




https://www.dr.dk/nyheder/regionale/midtvest/ct-scanning-afsloerer-3000-aar-gamle-bronzefigurer-det-er-en-overraskelse

Midt- og VestjyllandCT-scanning afslører 3.
000 år gamle bronzefigurer: 'Det er en overraskelse'En jordklump fra enestående bronzealderfund i Thy indholder to gamle figurer, viser sygehus-scanning.
Af Uffe Bregendahl og Mette Skov-Jensen11.
mar.
2019 kl.
20.
20Bemærk: artiklen er mere end 30 dage gammelLæs opNormalt er det mennesker, som bliver scannet på sygehuset i Thisted.
Men i dag lå en jordklump i CT-scanneren.
Jordklumpen stammer fra et enestående bronzealderfund fra en mark i Thy, som en amatørarkæolog stod bag for et par uger siden.
Dengang dukkede der blandt andet en kæmpe ceremoniøkse og en lille bronzefigur med fire horn op af mulden.
Siden har arkæologerne utålmodigt ventet på, hvad der gemte sig i jordklumpen.
CT-scanningen viser, at det drejer sig om en økse og to figurer, som museumsinspektør Marie Vang Posselt fra Museum Thy beskriver således:- Det er en blanding af en hest og en slange, som har været monteret på hver sin stav.
Det er en overraskelse og superspændende.
Hun er dog også en smule skuffet.
Marie Vang Posselt havde håbet, at jordklumpen gemte på endnu en økse.
- Ud fra et fagligt synspunkt havde jeg regnet med en økse mere, hvilket jeg også havde væddet med kollegerne om.
Så jeg tabte væddemålet, siger hun.
En scanning af jordklumpen viser øksens konturer og to små figurer.
 Tingene blev fundet på en mark i Thy for et par uger siden.
 Derefter blev jordklumpen pakket ind.
 Mandag blev jordklumpen så CT-skannet.
 Det skete på sygehuset i Thisted.
 Arkæologerne Marie Vang Posselt og Niels Algreen Møller kigger på scannings-billederne.
 Også denne bronzefigurer, der er formet som to ansigter med horn på hjelmene, blev scannet.
1 / 7En scanning af jordklumpen viser øksens konturer og to små figurer.
1 / 7Tingene blev fundet på en mark i Thy for et par uger siden.
2 / 7Derefter blev jordklumpen pakket ind.
3 / 7Mandag blev jordklumpen så CT-skannet.
4 / 7Det skete på sygehuset i Thisted.
5 / 7Arkæologerne Marie Vang Posselt og Niels Algreen Møller kigger på scannings-billederne.
6 / 7Også denne bronzefigurer, der er formet som to ansigter med horn på hjelmene, blev scannet.
7 / 7Hendes kollega, museumsinspektør Niels Algreen Møller, havde satset på en mandsfigur mere men er trods alt tilfreds med udfaldet af scanningen.
- Nu skal billederne nærstuderes, og så skal vi i gang med at udgrave præparatet.
Fund vækker opsigtArkæologerne fra Museum Thy har siden fundet af ceremoniøksen og bronzefigurerne fået stor opmærksomhed fra ind- og udland.
- Vi har fået masser af reaktioner fra kolleger og faglig ping-pong.
Det er sjovt at være en del af, siger museumsinspektør Marie Vang Posselt, som også har kaldt bronzealderfundet for 'once in a lifetime'.
Selv om scanningen ikke viste det, de to arkæologer havde håbet på, er begejstringen ikke til at tage fejl af hos seniorforsker Flemming Kaul fra Nationalmuseet.
Han følger også fundet fra Thy tæt og er en af europas førende forskere i bronzealderens religion.
- Det er et super fund.
At kunne se den fantastiske spiral på kultøksen og den indadbøjede del af ægget.
Det er fuldstændig vanvittigt, siger Flemming Kaul og fortsætter sin begejstring:- Det er jo helt gak.
Eller som de første e-mails vi sendte til hinanden: Et vanvittigt fund fra bronzealderen, siger han.
FacebookTwitterKopier linkEmner:Jylland|Museum Thy|Historie|Museer|Thisted




https://www.dr.dk/nyheder/regionale/midtvest/bestsellertaarnet-ved-brande-bliver-en-realitet-enigt-byraad-har-stemt-ja

Midt- og VestjyllandBestsellertårnet ved Brande bliver en realitet: Enigt byråd har stemt jaByråd har givet tøjgigant grønt lys til at starte byggeri af 320 meter højt hovedkvarter.
Det er Bestseller-milliardæren Anders Holch Povlsen, der står bag planen om at skabe en hel ny bydel med navnet "Bestseller Village & Tower" i Brande.
Af Monica Jørgensen og Mona Aaberg11.
mar.
2019 kl.
19.
34Bemærk: artiklen er mere end 30 dage gammelLæs opEt enigt byråd i Ikast-Brande har mandag aften nikket ja til en lokalplan, som gør byggeriet af det 320 meter høje Bestseller Tower & Village muligt.
Når man er i Vestjylland, skal man ikke juble alt for meget, men jeg synes, det er rigtig fedt, at det her skal ske i vores kommune og i vores lokalområde.
Ib Lauritsen, borgmester- Når man er i Vestjylland, skal man ikke juble alt for meget, men jeg synes, det er rigtig fedt, at det her skal ske i vores kommune og i vores lokalområde, siger Ib Lauritsen og uddyber:Projektet er gået glat igennem alle udvalg, og derfor tør han godt se frem til, at vesteuropas højeste tårn kommer til at ligge i på den vestjyske hede.
- Det er klart, at det får størst betydning for byen Brande, men jeg er ikke i tvivl om, at det får rigtig stor betydning for hele Midtjylland, siger borgmesteren.
Bestseller: Højhuset skal være et ikonBestseller har indtil nu ikke ønsket at kommentere på byggeriet, men efter byrådets endelige godkendelse skriver de i en pressemeddelelse:- Vi er meget glade for, at planerne nu er blevet godkendt i byrådet, og vi er meget stolte af og ydmyge over den store opbakning, der har været til projektet – særligt lokalt.
Det er vigtigt for os at understrege, at lokalplansgodkendelsen kun er et blandt flere indledede skridt på en lang rejse, lyder det fra Anders Krogh, der er projektleder hos Bestseller.
Hvornår første spadestik bliver taget er endnu usikkert, men ifølge tøjkoncernen er der tale om år.
- Vi ser byggeprojektet som en investering i Brande, og det planlagte højhus vil komme til at fungere som et ikon for udvidelsen af vores hovedkontor.
Det kommer til at være et vartegn, der sætter Brande på kortet, og samtidig vil det også fungere som en arkitektonisk attraktion til gavn for hotelgæster, studerende og andre brugere af byggeriet, forklarer Anders Krogh.
Mere end et tårnDet er mere end fem år siden, Bestseller begyndte at arbejde med projektet, og i sommeren 2017 løftede de lidt af sløret for, hvordan deres nye hovedkvarter skulle se ud.
For selv om det er tårnet, der har skabt mest opmærksomhed, kommer Bestsellers nye hovedkvarter til at rumme langt mere end et højt tårn, der er højere end Eiffeltårnet.
Bestseller Tower & Village bliver en ny bydel i Brande, som med en tunnel under motorvejen skal gøre det let at kommer til og fra det nye og gamle hovedkvarter.
Her vil være alt fra restauranter, lejligheder, 60 butikker, kontorer, hotel, konferencefaciliteter til grønne arealer og torvepladser.
Ønsket er at gøre det nye hovedkvarter til at sted, hvor man vil kombinere internet-handel med fysiske butikker på en ny måde.
- Der er ingen tvivl om, at vi vil få en turisme at se, hvor folk kommer for at handle.
Og det er folk, vi ellers ikke ville have set.
Så alt andet lige, vil det få en positiv afsmitning på vores lokalområde, siger Ib Lauritsen.
Projektet skal efter planen omfatte cirka 105.
000 kvadratmeter nybyggeri og 70.
000 kvadratmeter parkering.
Ud over det 320 meter høje tårn, er der også planer om yderligere to tårne på henholdsvis 75 meter og 40 meter.
Samtidig giver lokalplanen mulighed for udvidelse med yderligere to tårne på 40 meter.
Grafik: Signe HeiredalGrafik: Signe HeiredalFacebookTwitterKopier linkEmner:Brande|Jylland|Ikast-Brande Kommune|Lokalpolitik|Ib Lauritsen (politiker)




https://www.dr.dk/nyheder/regionale/fyn/minister-fremrykker-evaluering-af-bryllupslov-ellers-har-det-meget-meget-store

FynMinister fremrykker evaluering af bryllupslov: 'Ellers har det meget, meget store konsekvenser'Bryllupsbureauer fra hele landet mødtes til krisemøde med socialministeren i dag.
Sidste år blev 10.
437 udenlandske par viet i danske kommuner.
Billedet her stammer fra Ærø, hvor tusinder af par fra hele verden er blevet viet.
(Arkivfoto).
Af Carl Odorico og Sine Skott Andersen11.
mar.
2019 kl.
19.
15Bemærk: artiklen er mere end 30 dage gammelLæs opEr det kærlighed - eller er det fup?
Flere danske kommuner har tjent mange penge på, at folk fra hele verden har sagt ja til hinanden i Danmark.
Men 1.
januar i år 'blev det smadret fra den ene dag til den anden,' sagde Langelands borgmester, Tonni Hansen (SF), efter den nye ægteskabslov havde virket i en måned.
Ændring af ægteskabslovenI maj 2018 besluttede et flertal i Folketinget, at en central enhed i Statsforvaltningen skal godkende ansøgninger om vielser, hvor begge parter er udenlandske statsborgere for at undgå proformaægteskaber.
Ægteskaberne bliver indgået af personer, som håber, at de dermed lettere kan få opholdstilladelse i Europa.
Det har forlænget sagsbehandlingen, så det nu tager tre uger at få behandlet en ansøgning.
Fortvivlelsen delte han med flere af sine kolleger i landets andre bryllupskommuner.
Derfor inviterede børne- og socialminister Mai Mercado (K) elleve bryllupsbureauer fra hele landet til krisemøde i dag.
Mai Mercado mener, at loven har virket efter hensigten, men erkender også, at den lange sagsbehandlingstid på tre uger er et problem.
- Tid er rigtig kostbar.
Hvis der spreder sig en opfattelse af, at det er svært at blive gift i Danmark som udlænding, så kan det have meget, meget store konsekvenser, siger Mai Mercado og fortæller, at hun fremrykker det evalueringsmøde, hun skulle have haft med de politiske ordførere efter et halvt år.
Forbedringer på vejMai Mercado mener, at loven har virket efter hensigten.
Det er især antallet af ægteskaber mellem afrikanere og østeuropæere, som er faldet markant.
(Arkivfoto) Bryllupsbureauerne er mere optimistiske efter mødet.
- Der er villighed til at samarbejde.
Vi fik en god snak om, hvordan vi kan sidde med den centrale enhed.
Det er meget positivt, fordi det var det, vi ville have haft fra start, fortæller Louise Maloney, som er bryllupsplanlægger på Ærø og derfor har haft lang vej til det fælles sagsbehandlingskontor i Odense.
Sager i 2019:1.
606 ansøgninger575 er afgjort1.
031 sager undersøges yderligere, da de kan være proforma-ægteskaber.
Tallene er fra januar og februar 2019Problemet har siden januar været, at når udenlandske par ringer ind for at få hjælp til ansøgningen, bliver de mødt af en dansktalende telefonsvarer.
Sagsbehandlingstiden på fem dage bliver stort set aldrig overholdt, og parrene og burauerne kan derfor ikke komme i gang med at booke rejsen og hotellerne.
Derfor var mødet tiltrængt, selvom der 'kun' er gået to en halv måned.
- For os er det rigtig længe, siger Louise Maloney og uddyber, at de er enige med ministeren i, at fup-bryllupper selvfølgelig skal undgås:- Vi kan ikke være mere enige i, at vi skal have stoppet proforma-ægteskaber i Danmark.
Det giver ikke branchen et godt navn, siger hun.
Mai Mercado tager otte punkter med hjem fra mødet, som hun vil arbejde videre på.
Hun har rykket evalueringsmødet tre måneder frem.
FacebookTwitterKopier linkEmner:Det Konservative Folkeparti|Mai Mercado (politiker)|Tonni Hansen (politiker)|Socialistisk Folkeparti|Ærø




https://www.dr.dk/nyheder/udland/efter-store-protester-mumien-opgiver-genopstille-som-praesident

UdlandEfter store protester: 'Mumien' opgiver at genopstille som præsidentAlgeriets præsident opgiver at blive genvalgt efter generalstrejke.
Af Sean Coogan11.
mar.
2019 kl.
19.
05 | opdateret 11.
mar.
2019 kl.
20.
16Bemærk: artiklen er mere end 30 dage gammelLæs opAbdelaziz Bouteflika er 81 år gammel og kan knap gå, give hånd eller tale.
Derfor vækkede det vrede, da det for få uger siden blev annonceret, at han agtede at fortsætte som præsident i Algeriet, hvor han har siddet på magten i 20 år.
De seneste uger har budt på store demonstrationer, og i går startede en generalstrejke i landet, som er støttet af flere store fagforeninger.
Og det ser ud til at have hjulpet.
Her til aften oplyser præsident Bouteflika ifølge Reuters, at han udskyder næste måneds valg og trækker sig som kandidat.
Derudover lover han politiske og økonomiske reformer, skriver nyhedsbureauet.
I samme omgang er landets indenrigsminister, Noureddine Bedoui, udnævnt til premierminister og har fået ansvaret for at danne en ny regering, rapporterer det statslige nyhedsbureau APS.
Læs også:De vil ikke have 'mumien' som præsident igen: Algeriets unge er massivt på gadenPræsident Bouteflika har ikke holdt en offentlig tale siden 2014, beretter BBC, og dagens melding kom ligeledes i form af en pressemeddelelse.
Han blev hårdt ramt af et slagtilfælde i 2013, hvilket har ført til det lidet flaterende øgenavn: Mumien.
Tog holder stille i hovedstaden, Algier, i dag på grund af generalstrejken.
1 / 8Mange butikker holder også lukket.
Landets undervisningsministerium har fremrykket de studerendes ferie for at undgå undervisningsboykot, skriver The Guardian.
2 / 8Dommere har også været på gaden i dag for at protestere mod præsident Bouteflika.
Billedet her er taget i den nordøstlige by Annaba.
3 / 8I samme by var advokater også på gaden i dag.
4 / 8Det er ikke kun i Algeriet, at der har været protester i den seneste tid.
I går var der også demonstrationer mod præsidenten i den canadiske by Montreal.
5 / 8Også i Paris var der i går demonstrationer mod Bouteflika.
6 / 8Algeriets største fagforening, UGTA, har støttet demonstrationerne og understregede i dag, at protesterne skal ske fredeligt.
7 / 8I lørdags var der også demonstrationer foran hospitalet i den schweiziske by Geneve, hvor præsident Bouteflika var indlagt.
Han vendte i går tilbage til Algeriet.
I dag trak han sig så som præsidentkandidat.
8 / 8FacebookTwitterKopier linkEmner:Algeriet|BBC|Abdelaziz Bouteflika (politiker)




https://www.dr.dk/mitliv/bange-blive-stemplet-som-morderens-soen-fars-forbrydelse-var-en-dyb-hemmelighed

Når far er kriminel Se temaMit LivBange for at blive stemplet som morderens søn: Fars forbrydelse var en dyb hemmelighedSkam og frygt fik Fie Ljunggren og Aydin Soei til at skjule deres fædres kriminalitet som børn.
Af Trine Hørlyck Bech, Signe Heiredal (grafik) og Arkivfotos: Scanpix11.
mar.
2019 kl.
19.
04Læs opAydin Soei frygtede at blive stemplet som morderens søn.
Fie Ljunggren var bange for, at klassekammeraterne ville tro, at hun stjal, hvis de fandt ud af, at hendes far var indbrudstyv.
I anledning af at DR1 netop har sendt sæson 3 af dramaserien 'Bedrag,' sætter dr.
dk fokus på, hvordan det er at have en far i fængsel.
I serien møder vi nemlig en række forældre, som sideløbende med deres forældrerolle frister en tilværelse som kriminelle.
Læs også:'De ord var en påmindelse lige i smasken: Brian, du har svigtet'Vi har talt med Fie og Aydin, som har prøvet at have en far i fængsel.
I dag er de begge i 30'erne, og fælles for dem er, at de skjulte deres fars fængselsdom for klassekammerater og venner.
Her fortæller de, hvordan det føltes at bære på hemmeligheden, og hvilke gode råd de ville give deres barne-jeg til at håndtere fædrenes kriminalitet overfor omverdenen.
'Jeg var bange for at blive stemplet som morderens søn'Aydin fortalte det aldrig til nogen.
Bare tanken om at faderens forbrydelse ville blive afsløret for vennerne, fik hjertet til at hamre i hans bryst.
Da Aydin gik i 5.
klasse, slog hans far en anden mand ihjel.
Den dræbte var faderen til en af Aydins tidligere klassekammerater fra Avedøre, hvor hans familie, der har iransk baggrund, boede de første år af Aydins liv.
Men mordet forblev en hemmelighed for de venner, Aydin fik på sin nye skole i Gladsaxe.
Ligesom han aldrig nævnte forbrydelsen overfor de kammerater, han senere fik på gymnasiet og universitetet.
- Det var ekstremt skamfuldt.
Jeg var bange for at blive stemplet som morderens søn.
Jeg frygtede, at andre ville se en lige linje fra min far til mig i forhold til vores moralske karakter, og hvem vi var som mennesker, fortæller han.
Om Aydin Soei36 år.
Aydin er kandidat i sociologi fra Syddansk Universitet med speciale i udsatte unge, medborgerskab, social mobilitet og risikofaktorer i forhold til kriminalitet og unge på kanten.
Han har skrevet fire bøger om unge i udsatte boligområder.
Det drejer sig om udgivelserne: 'Skyld – historien bag mordet på Antonio Curra,' 'Vrede unge mænd – optøjer og kampen om anerkendelse i et nyt Danmark,' 'Omar - og de andre' og den selvbiografiske 'Forsoning - fortælling om en familie.
'Aydin har desuden været ansat som journalist, vært og redaktør på henholdsvis Information, Danmarks Radio og Radio24syv.
Kilde: Forfatterforedrag.
dkFor tre år siden udgav han bogen 'Forsoning,' hvor han over 650 sider fortæller sin families historie.
Men inden bogen udkom, var faderens forbrydelse et anliggende, han holdt 100 procent for sig selv.
I folkeskoleårene handlede fortielsen om skam.
På gymnasiet og universitetet bundede den mere i en frygt for, at ingen ville forvente noget af ham.
- Jeg var meget bevidst om, at min fars historie kunne betyde, at folk ville have lavere forventninger til mig.
At de havde negative forventninger til mig som person, og hvad jeg kunne præstere.
Det havde jeg ikke lyst til, siger han.
Hvis ingen forventer, du gennemfører en uddannelse, er det nemmere at give op.
For du skuffer ingen ved at droppe ud, siger han.
- Det kunne blive en undskyldning for ikke at gøre en indsats i livet.
Men det var ensomt at bære på familiehistorien selv.
For med til at have en hemmelighed hører en frygt for, at den bliver afsløret.
Den frygt kunne blive trigget når som helst.
Som for eksempel den dag han besøgte Gladsaxe Kommune med sin folkeskoleklasse.
Eleverne blev bedt om at stoppe ved en kommunalmedarbejders skrivebord.
Via sin gamle, stationære computer kunne medarbejderen slå alle oplysninger om dem op, fortalte han og pegede på Aydin:- Sig mig for eksempel, hvad din far hedder?
Aydin kunne ikke se andre muligheder end at hoste op med navnet.
Kommunalmedarbejderen så fuldstændig mærkelig ud i ansigtet, da han så, hvilke oplysninger navnesøgningen gemte på.
Aydins hjerte hamrede afsted.
'Nu bliver jeg afsløret, nu bliver jeg afsløret,' tænkte han.
Men det gjorde han ikke, for kommunalmedarbejderen pegede forfjamsket på en anden elev: 'Øhm, og din far hedder?
'- Følelsen af at være en bedrager hænger ved, når du hemmeligholder ting.
I mange år frygtede jeg at blive afsløret.
Når far er kriminelDR1 har netop sendt sæson 3 af dramaserien 'Bedrag'.
I serien møder vi blandt andet en række forældre, som sideløbende med deres forældrerolle frister en tilværelse som kriminelle.
I den anledning sætter dr.
dk fokus på, hvordan det er at have en forælder i fængsel.
Det oplever omkring fem til seks procent af en børneårgang, viser en rapport fra 2016 udgivet af SFI - Det Nationale Forskningscenter for Velfærd (I dag VIVE).
I langt hovedparten af tilfældene er det far, barnet må undvære.
Om forældrene Nicky, Anna og Lala havner i fængsel for deres kriminalitet, vil vi ikke røbe.
Det må du selv se på DR TV, hvor sæson 3 af 'Bedrag' kan streames.
Den frygt slap han af med efter udgivelsen af 'Forsoning,' og det var en lettelse, fortæller han.
Alligevel fortryder han ikke, at han som ung var påpasselig med at dele sin fars historie.
Der er forskel på at begå skatteunddragelse og mord, som han siger.
Faderens forbrydelse var så dramatisk, at han tvivler på, at særligt unge i folkeskole- og gymnasiealderen ville være i stand til at skelne ham fra sin fars handlinger.
- De ville formentlig stadig synes, jeg var en god klassekammerat.
Men hver gang jeg begik den mindste fejl, ville de fortolke det i den optik, der hedder: 'Hans far er også morder.
' Det tror jeg, de ville - bevidst eller ubevidst.
Den tese har vennerne efterfølgende bekræftet.
I forbindelse med udgivelsen af 'Forsoning' talte Aydin med flere af dem om, hvorfor han aldrig havde delt sin fars historie med dem.
- Jeg fortalte, jeg ikke havde sagt det, fordi jeg var bange for at blive stemplet som morderens søn.
Hvortil en af mine venner svarer: 'Jeg tror sgu, det var den rigtige beslutning.
Som ung er man ekstrem fordomsfuld.
Du ville ikke have været kendt for andet på hele gymnasiet.
'Skulle han give 'unge-Aydin' et råd, ville det dog alligevel være at åbne op.
Ikke nødvendigvis for alle, men for nogle få fortrolige.
Sin mor, en pædagog fra klubben, en lærer, en rigtig god ven.
For modellen med at holde alt for sig selv var ensom.
En af konsekvenserne for Aydin var, at negative tanker om ham selv fik lov til at vælte uimodsagt rundt i hans hoved.
- Jeg havde helt klart en negativ selvfortælling.
I folkeskolen var jeg ret overbevist om, at jeg ikke ville blive til noget, at jeg ikke ville få mig en uddannelse og potentielt set ende i spjældet som min far.
Han tilføjer:- Jeg tror, det ville have været sundt at tale med nogen, der kunne støtte op omkring mig.
Fortælle, at du ikke er lig med den af dine forældre, som er fængslet.
At I ikke er én til én af hinanden.
Det ville have været med til at demontere skammen.
Aydin har ikke følt sig sat i bås som 'morderens søn,' efter han stod frem med sin historie.
Men måske handler det også om, at han på det tidspunkt var en etableret forfatter – 'Forsoning' var hans tredje bog – ligesom han havde en lang videregående uddannelse.
Han besad noget menneskelig kapital, som han siger.
For ham var udgivelsen af 'Forsoning' et opgør med den skyld og skam, han har følt over faderens forbrydelse.
Og det var en lettelse at fralægge sig de følelser.
Ligesom det var en lettelse ikke længere at bære på en hemmelighed.
Derudover er der også en anden grund til, at Aydin er glad for, at han ikke tog fortielserne om sin far med ind i voksenlivet.
- Det mest tankevækkende, efter jeg stod frem med bogen, var de beskeder, jeg fik i min Facebookindbakke fra fremmede mennesker, der hele livet havde følt skam over noget, deres forældre havde gjort.
Alle står alene med det, og det handler selvfølgelig også om, at vi skjuler sandheden om vores familier, når den ikke er et glansbillede.
Vi ændrer ikke på skammen, hvis alle tumler med den selv.
'Jeg var så bange for at stå udenfor'For Fie fandtes der to verdener, da hun var barn.
Den indenfor for det udsatte boligområde i Horsens, hvor hun voksede op, og den udenfor som skolekammeraterne og deres kernefamilier levede i.
Inden for Sundparkens murstensblokke havde hun intet problem med at fortælle de andre børn, hvad hendes far lavede.
Snarere tværtimod.
Hun stillede sig triumferende op med sin nye bærbare computer og sagde: 'Se, hvad jeg har fået – min far har lavet indbrud ved en megarig advokat.
'De ord ville aldrig komme over hendes læber i skolegården.
Faktisk turde hun slet ikke fortælle klassekammeraterne, at hun havde en bærbar computer, selv om det var ret sejt dengang.
De ville blive skeptiske.
For hvordan skulle Fies enlige mor fra blokken have fået råd til den?
- Allerede som lille var jeg klar over, at det, der foregik ved os, ikke var normalt.
Så når jeg var udenfor vores boligkarré, klappede jeg fuldstændig i.
Ingen fik at vide, at min far var indbrudstyv, eller at min mor var misbruger, siger Fie, som fortæller, at moderen havde et blandingsmisbrug af alkohol og stoffer som heroin og amfetamin.
Det samme havde faderen, men han boede ikke ved dem.
Han røg ind og ud af fængslet – dømt for alt fra indbrud til væbnet bankrøveri.
Sammenlagt tilbragte han 13 år i fængsel.
Om Fie Ljunggren33 år.
Bor i Tisvildeleje.
Læser til socialrådgiver.
Det anede Fies skolekammerater imidlertid ikke.
Allerede i 1.
klasse fabrikerede hun under en fremlæggelse en løgn om, at faderen var låsesmed på Sjælland.
- Jeg havde behov for at iscenesætte min far som normal overfor klassen.
Han var der ikke, så der kunne jeg skabe min egen fortælling.
Min mor kunne jeg ikke skjule, hun var der jo.
Der var flere grunde til, at hun skjulte sandheden.
For det første var hun bevidst om, at kriminaliteten og forældrenes misbrug kunne betyde, at hun blev fjernet fra hjemmet.
For det andet frygtede hun at blive frosset ude.
- Jeg var så bange for at stå udenfor.
At ingen ville lege med mig.
Jeg ville så gerne være en del af gruppen.
Hun tilføjer:- Jeg frygtede, at mine skolekammerater ville dømme mig, hvis de kendte til min fars kriminalitet.
Ville de mistænke mig for at være en tyv, hvis de vidste, min far stjal?
Men selv om Fie gjorde sig umage for at være som de andre, følte hun sig aldrig som dem.
Hun passede ikke ind.
Hun var forkert, følte hun.
- Konsekvensen ved hemmelighederne var, at det var svært at skabe tætte relationer.
Jeg havde så meget, jeg skulle skjule, så hvordan skulle folk komme tæt på?
Fie tilføjer:- Jeg ville så gerne lege med de 'normale' kernefamiliebørn, men jeg kunne ikke finde ud af det.
Jeg havde ikke redskaberne til det.
I dag ville hun ønske, at hun havde fået hjælp til at håndtere faderens kriminalitet.
Hun ville gerne have haft nogle mennesker tæt på sig til at fortælle, at hun ikke skulle føle skyld og skam over hans handlinger.
Nogle til at sige, at hun kan styre, hvad hun selv gør.
Ikke hvad andre gør.
Hun er ikke ansvarlig for andres handlinger.
Derudover ville hun gerne have én at dele sin frygt med.
For den opstod ind imellem, for eksempel en dag hvor hun fik fortalt, at 25 kampklædte betjente med skarpladte våben havde anholdt hendes far.
- Jeg blev så forskrækket, men jeg mindes ikke, at der nogensinde var nogen, der talte med mig om det.
I dag har Fies far ændret livsbane.
De seneste 18 år har han været stoffri og ikke begået kriminalitet.
Alligevel kan hun stadig have svært ved at fortælle om hans fortid.
Det seneste år er hun dog begyndt at åbne op.
For hun ønsker at bryde det tabu, hun føler, det er at have en forælder i fængsel.
- Jeg har følt mig helt alene i verden.
Hvis ingen taler om det, tror alle, de er de eneste, der oplever det.
Så længe alle holder det for sig selv, tror jeg, det vil føles skamfuldt.
Brug for at tale med én?
•Har du en forælder i fængsel og har brug for at tale om det, kan du kontakte Foreningen Savn, som giver råd og vejledning til pårørende til indsatte.
På hverdage mellem klokken 9-18 kan du eksempelvis ringe til organisationens familierådgivere på 28 80 60 00.
•Kriminalforsorgen har også en pårørendelinje, hvor voksne, unge og børn kan tale med en socialrådgiver.
Nummeret er 70 26 04 06.
•Desuden har Røde Kors Hovedstaden en samtalegruppe for børn af indsatte, som mødes hver anden uge.
Samtalegruppen er for børn mellem 8 til 16 år.
Hvis du vil vide mere om samtalegruppen, kan du ringe på 26 77 75 04.
FacebookTwitterKopier linkEmner:Kriminalitet|Det Nationale Forskningscenter for Velfærd|Mord|DR1|Sjælland




https://www.dr.dk/nyheder/penge/vicedirektoer-stemte-paa-sig-selv-3000-gange-ved-radius-valg-nu-kraever-kommune

PengeVicedirektør stemte på sig selv 3000 gange ved Radius-valg: Nu kræver kommune redegørelseRedegørelse er velkommen, siger nyvalgt medlem af Radius' bestyrelse.
Boligselskabet KAB mener, der var efter reglerne, at dets underdirektør brugte numre fra fælles elmålere til at stemme på sig selv 3.
000 gange.
Af Casper Schrøder11.
mar.
2019 kl.
20.
29Bemærk: artiklen er mere end 30 dage gammelLæs opEfter anklager om misbrug af stemmer ved forbrugervalget til det sjællandske elnetselskab Radius kræver Københavns Kommune nu en redegørelse af boligadministrationsselskabet KAB.
Jeg synes ikke at hverken KAB eller Radius kan være tjent med sådan en sag, der klæber til selskaberne.
Anders Jørn Jensen, nyvalgt bestyrelsesmedlem i RadiusVicedirektøren i KAB, Flemming Strøm, benyttede nemlig lister med mindst 3000 elmålernumre fra KAB's ejendomme til at sikre sig selv stemmer ved valget uden at spørge om lov eller oplyse om det først.
Der er tale om fællesmålernumre i opgange, vaskekældre og lignende i de 60.
000 almene boliger i hovedstadsområdet, som KAB administrerer.
Københavns Kommune fører tilsyn med den almene boligsektor og oplyser til DR, at man har givet KAB to uger til at komme med en redegørelse for forløbet, som kritiseres for at være i strid med de lovbestemte beboerdemokratiske regler.
Redegørelsen skal også indeholde en "vurdering" af Flemming Strøms adgang til at anvende målernumre uden forudgående konkret bemyndigelse fra hverken boligselskaber eller boligafdelinger.
Læs også:Stemte på sig selv: Anklage om stemmemisbrug ved Radius-valgKAB's formand John Olsen har sagt, at ingen regler er brudt, og at bemyndigelsen ligger i de administrationsaftaler, som er indgået med boligselskaberne.
KAB har hidtil afvist at fremvise aftalerne for DR.
Regionsformand Sophie Hæstorp-Andersen, der er bestyrelsesmedlem i KAB, afventer en juridisk vurdering internt i KAB, men åbner for en diskussion af Flemming Strøms mandat i Radius' bestyrelsen.
Hilser krav velkommenNyvalgt bestyrelsesmedlem i Radius Anders Jørn Jensen, der også er beboer i en almen bolig og medlem af KAB, hilser det kommunale krav om en redegørelse velkommen.
RadiusForsyner en million hjem og virksomhederDækker Københavnsområdet, Nordsjælland og dele af MidtsjællandEjer kablerne i jorden og elmålerne, der sidder hos kunderneEr en del af Ørsted-koncernenSkiftede navn i 2016 fra Dong Energy Eldistribution til Radius- Jeg synes ikke, at hverken KAB eller Radius kan være tjent med sådan en sag, der klæber til selskaberne, siger han.
- Som almindeligt KAB-medlem synes jeg ikke, at vi kan leve med den usikkerhed, der er om Flemming Strøms mandat på afstemningstidspunktet.
Men det må være op til KAB's bestyrelse at tage sagen op.
Alternativ valgmodelI Radius' bestyrelse vil han rejse muligheden for en ny afstemningsmodel.
- Man bør se på modellen fra forbrugervalg i vandselskaberne, hvor alle i forsyningsområdet har lov til at stemme ud fra den betragtning, at alle bruger vand.
Her har alle med et CVR-nummer eller en adresse en stemme, og så sikres det med en validering i CPR-registreret, at der ikke stemmes flere gange fra samme adresse, siger Anders Jørn Jensen.
De første spørgsmål til sagen om vicedirektøren i KAB's mange stemmer blev rejst i podcasten Visbys Verden.
Siden bekræftede KAB over for DR fremgangsmåden med at benytte lister med fællesmålernumre.
FacebookTwitterKopier linkEmner:KAB|Københavns Kommune|Bolig- og ejendomsselskaber|København|Sophie Hæstorp (politiker)




https://www.dr.dk/sporten/fodbold/spanien/zidane-er-ny-traener-i-real-madrid

SpanienZidane er ny træner i Real MadridSantiago Solari er fyret i Real Madrid, som i stedet ansætter Zinedine Zidane på en kontrakt frem til 2022.
Zinedine Zidane er tilbage i Real Madrid.
11.
mar.
2019 kl.
18.
25 | opdateret 11.
mar.
2019 kl.
18.
53Bemærk: artiklen er mere end 30 dage gammelLæs opReal Madrid har fyret sin træner, Santiago Solari, og ansætter i stedet Zinedine Zidane på en kontrakt frem til sommeren 2022.
Det oplyser klubben på sin hjemmeside.
Dermed fik Solari mindre end fem måneder på trænerposten i Madrid-klubben, der har haft en meget skuffende sæson.
Zinedine ZidaneFødt 23.
juni 1972 (47 år)Aktiv karriereCannes, Bordeaux, Juventus og Real Madrid.
108 landskampe for Frankrig, scorede 31 målUdvalgte titler som spillerVerdensmester med Frankrig i 1998Europamester med Frankrig i 2000Champions League-vinder med Real Madrid i 2002To gange italiensk mester med Juventus i 1997 og 1998Spansk mester med Real Madrid i 2003Nu skal Zidane få klubben på ret kurs.
Zidane stoppede som træner for Real Madrid i maj sidste år, efter han havde vundet den tredje Champions League-titel med klubben på lige så mange år.
Den franske legende tager over i klubben med øjeblikkelig virkning og altså midt i en meget turbulent sæson.
Tredje træner i denne sæsonDen tidligere landstræner for Spanien Julen Lopetegui indledte sæsonen som træner i Real Madrid, men på grund af skuffende resultater blev han fyret i slutningen af oktober.
Derefter kom Solari til.
Han fik en god start med lutter sejre, og allerede i midten af november blev han udstyret med en permanent kontrakt, der strakte sig frem til sommeren 2021.
Men succesen skulle ikke vare ved, og særligt et fatalt udlæg i marts gjorde ham yderst fyringstruet, og mandag var det altså forbi for ham.
Det blev besluttet på et bestyrelsesmøde i klubben tidligere mandag.
Præsenteres mandagReal Madrid har inden for kort tid udspillet sine sidste muligheder for at vinde titler i denne sæson.
Realistisk set er Real ude af mesterskabskampen fra positionen som nummer tre, 12 point efter Barcelona, og i Copa del Rey blev holdet elimineret af selv samme Barcelona i semifinalen tidligere på måneden.
I Champions League havde holdet et godt udgangspunkt med en udesejr på 2-1 mod Ajax i ottendedelsfinalen, men Real smed det helt væk med nederlaget på 1-4 i returkampen i Madrid i sidste uge.
Først røg Julen Lopetegui.
.
 Og efter ham fulgte Santiago Solari.
 Alt i mens Zinedine Zidane har ventet i kulissen.
1 / 3Først røg Julen Lopetegui.
.
1 / 3Og efter ham fulgte Santiago Solari.
2 / 3Alt i mens Zinedine Zidane har ventet i kulissen.
3 / 3Nu er det så igen Zidane-tid.
Den 46-årige franskmand var aktiv spiller i Real Madrid fra 2001 til 2006 og var en del af trænerteamet fra 2013 til 2018 - de sidste tre sæsoner som cheftræner.
Zidane bliver præsenteret på et pressemøde i klubben mandag klokken 20.
/ritzau/FacebookTwitterKopier linkEmner:Real Madrid|Zinedine Zidane (fodboldspiller)|Spanien|Barcelona|Fodbold




https://www.dr.dk/nyheder/regionale/oestjylland/75-aar-siden-rev-gestapo-gudrun-ud-af-morens-arme-familien-fiil-mindes

ØstjyllandFor 75 år siden rev Gestapo Gudrun ud af morens arme: Familien Fiil mindes HvidstengruppenOtte modstandsfolk blev henrettet og seks blev sendt i tugthus.
Gudrun Fiil var to år gammel, da medlemmer af hendes familie blev taget til fange.
Sønnen, Søren Fiil, driver nu Hvidsten Kro.
Af Thomas Schmidt Nørgaard og Emma Lichscheidt11.
mar.
2019 kl.
18.
00Bemærk: artiklen er mere end 30 dage gammelLæs opI dag er præcis 75 år siden, at Gestapo og tyske soldater omringede Hvidsten Kro og arresterede medlemmerne af Hvidstengruppen, der kæmpede mod den tyske besættelsesmagt.
En central del af danmarkshistorien og Danmarks modstand mod nazisterne i Anden Verdenskrig – men samtidig en dag, hvor en hel familie og dens historie blev ændret for eftertiden.
Nemlig familien Fiils.
Om HvidstengruppenHvidstengruppen var en dansk modstandsgruppe, der var aktiv i årene 1943-44.
Hvidstengruppen bestod af familien på Hvidsten Kro samt en række andre borgere i byen.
Gruppen modtog våben, som blev kastet ned af engelske fly på en mark lige uden for Hvidsten.
Gruppen blev fanget af tyskerne i 1944 og otte af dens medlemmer blev henrettet.
Seks andre medlemmer kom i fængsel i kortere eller længere tid.
Gudrun Fiil var to år gammel på det tidspunkt, hvor tyskerne sneg sig ind på det hvide bindingsværkshus efter at have overvåget området siden før jul og rev familien fra hinanden og Gudrun Fiil ud af sin mors hænder.
Moren, Kristine Fiil, blev sendt i tugthus i Tyskland, mens faderen, Peder Sørensen, blev henrettet.
En selvfølge frem for en heltegerningGudrun Fiil fortæller, at der gik mange år, før der blev talt om hændelsen eller om familiens gerninger.
- Dels var tiden i efterkrigen til, at man overhovedet ikke nævnte det.
Det skulle glemmes og ties ihjel.
Vi har aldrig dyrket det med at fortælle historien.
Vi har selvfølgelig markeret mærkedagene, og det var ikke altid lige sjovt, fortæller hun.
Hvidsten Kro drives i dag videre af 4.
generation i familien.
Hendes mor var især meget mærket af familiens og sin egen hårde skæbne.
Hun mistede både sin far, bror og mand.
- Min mor havde fået nogle traumer, som særligt kom frem senere, efter krigen; og man talte jo ikke om krigen, for den var overstået, og nu skulle man videre, fortæller Gudrun Fiil.
Derfor kunne hun også fra en tidlig alder mærke, at emnet ikke var et, hun skulle spørge for meget ind til.
- Når vi kom tæt på mærkedagene, fik hun det dårligere, så det har vi ikke fokuseret så meget på, siger hun.
Hun fortæller, at man i familien aldrig har talt om familiens modstand mod tyskerne som en heltegerning, men mere som en selvfølge.
- Vi så det som en selvfølge, at man bekæmpede tyskerne og kæmpede for, at Danmark kunne blive frit; men jo ældre jeg blev, jo mere gik det op for mig, at det ikke var en selvfølge, at Danmark er frit, siger hun.
- Min oldemor ønskede, at man skulle leve af kroens drift og ikke krigens (.
.
.
), fortæller Søren Fiil, der i dag driver kroen videre.
Hvidsten Kro står som altidGudrun Fiils søn, Søren Fiil, driver i dag Hvidsten Kro, som nærmest står, som den gjorde under krigen.
Maden er den samme, som den var, da hans oldeforældre stod for driften.
- Vi dyrker ikke krigen.
Min oldemor ønskede, at man skulle leve af kroens drift og ikke krigens, men man kunne ikke undgå, at man også levede lidt af det, der skete under krigen, fortæller han.
Men selvom familiens hårde skæbne og meget af Hvidstensgruppens arbejde blev foretaget på kroen, er det også vigtigt, at historien om gruppen forbliver.
- Det gør den i kraft af, at kroen stadig står, og at Søren og hans kone havde lyst til at fortsætte med den, siger Gudrun Fiil.
FacebookTwitterKopier linkEmner:Hvidsten Kro|Gestapo|Tyskland|Fængsler|Historie




https://www.dr.dk/nyheder/indland/mange-unge-slipper-med-boede-dele-kraenkende-video-i-umbrella-sag

Unge sigtet i børnepornosagSe temaIndlandMange unge slipper med bøde for at dele krænkende video i Umbrella-sagI sagerne kan politiet ikke bevise, at de unge delte børneporno.
Det var en henvendelse fra Facebook, som fik dansk politi til at gå ind i sagen om unges delinger af seksuelt krænkende videoer på Messenger.
Foto: Illustration.
Af Emma Toft og Louise Dalsgaard11.
mar.
2019 kl.
18.
30Bemærk: artiklen er mere end 30 dage gammelLæs opEn lang række unge mennesker slipper med bøde i den såkaldte Umbrella-sag om deling af voldsomt krænkende videomateriale på Messenger.
Det viser en rundringning til landets politikredse, som DR Nyheder har lavet.
Ni af 13 politikredse - inklusiv Grønland - har svaret.
Historien kommer frem samme dag, som politiet har fortalt, at de har valgt at sigte yderligere 148 personer for distribution af børneporno i sagskomplekset, hvor over 1.
000 unge blev sigtet for det samme for over et år siden.
Mange sager ender med bødeDe 1.
000 sager har været sparket til hjørne i over et år, fordi politi og anklagemyndighed har ventet på, at ni såkaldte prøvesager skulle køre gennem retssystemet.
Her skulle det fastslås, om man kunne straffe de unge for at dele det ydmygende videomateriale af seksuel karakter med en 15-årig pige og dreng fra Nordsjælland.
Men nu er anklagere og politifolk landet over ved at gennemgå den store sagsbunke.
På den baggrund står det klart, at omkring 40 procent af sagerne, cirka 300 sager dags dato, forventes afsluttet med en bøde.
- I mange tilfælde, cirka halvdelen her i Københavns Politi, der kan vi ikke bevise, at de sigtede vidste eller fandt det overvejende sandsynligt, at deltagerne var under 18 år, siger Søren Harbo, anklager i Københavns Politi.
Han er koordinator for de lidt under 200 sager, der ligger i København.
Dermed kan det ikke bevises, at de sigtede har vidst, at de delte børneporno, hvilket de ellers været sigtet for i over et år.
Denne gruppe slipper med en bødestraf, som kan ligge mellem 1.
500 og 3.
500 kroner.
- De har overtrådt nogle andre bestemmelser i straffeloven, for man må stadig ikke videregive private filmoptagelser med seksuelt indhold uden samtykke.
Det giver en bødestraf, og så sender vi et bødeforlæg, siger Søren Harbo.
Flere grunde til, at nogle slipper med en bøde:•Forskellige optagelser har været i omløb, og derfor er der forskel på kvaliteten - nogle er i dårlig opløsning, og så kan det have været svært for folk at vurdere alderen på personerne.
•Nogle har knyttet kommentarer om alder, uddannelsesinstitution eller andet til det delte materiale, som vidner om et kendskab til personernes alder.
Andre har ikke.
Halvdelen af sagerne skal i rettenPå trods af de mange bødesager, ender omkring halvdelen af sigtelserne, cirka 350 sager dags dato, som straffesager, hvor personerne bliver tiltalt og stillet for en dommer.
Her lyder påstanden, at de skal straffes med fængsel for deling af børneporno og blufærdighedskrænkelse.
- I de sager mener vi at kunne bevise, at de havde viden om eller fandt det overvejende sandsynligt, at deltagerne var under 18 år, og det giver altså en fængselsstraf at udbrede den slags materiale, siger Søren Harbo.
Straffen ligger på omkring 20 dages betinget fængsel samt en plet på straffe- og børneattest i disse tilfælde.
Udover bødesagerne og tiltalerne opgiver politiet at gå videre med 100 sigtelser - primært, fordi gerningsmanden har været under den kriminelle lavalder på gerningstidspunktet.
Læs også:Krænkende videoer: Højesteret dømmer 20-årig skyldig i deling af børnepornoUmbrella-sagenOptagelserne er lavet på en privatadresse i Nordsjælland i 2015.
De to drenge, der delte det ydmygende materiale i første omgang, fik bøder på 2.
000 kroner for distribution af børneporno i 2016.
Siden da spredte materialet sig på Messenger og nåede ud til over 5.
000 personer, før Facebook og politiet aktivt satte ind mod spredningen.
I begyndelsen af 2018 rejste politiet sigtelse mod 1.
000 for at have delt det børnepornografiske materiale til venner og bekendte via Facebooks chatprogram Messenger.
Nu skal sagerne afsluttes.
Store konsekvenser at få strafKøbenhavns Byret behandlede forleden de første sager fra den store sagsbunke.
Her blev to unge idømt henholdsvis 10 og 20 dages betinget fængsel for deling af børnepornografisk materiale - de slipper altså for at afsone deres straf, medmindre de laver ny kriminalitet.
- Det er familien Danmarks helt almindelige børn, som går i helt almindelige skoler, og som laver nogle ting, som måske ikke burde være helt almindelige, siger forsvarsadvokat Henrik Karl Nielsen for den ene af de unge mænd, der for nylig fik en dom.
Det er familien Danmarks helt almindelige børn, som går i helt almindelige skoler, og som laver nogle ting, som måske ikke burde være helt almindeligeForsvarsadvokat Henrik Karl Nielsen.
Han mener, at sagen er en "kollektiv opsang" til mange teenagere og deres forældre om, at man skal passe på, når man filmer hinanden eller deler materiale.
Men samtidig hæfter han sig ved, at en dom for distribution af børneporno har store konsekvenser.
- Når man er færdig med sådan en sag, har man en betinget straf, man har en plet på straffeattesten, man har en plettet børneattest, og man har en regning til sagsomkostninger og erstatning til de to krænkede, siger han.
Særligt pletterne på straffe- og børneattest kan mærkes for de unge.
- Folk er kede af det.
De ved godt, at det var dumt, siger advokaten, men tilføjer:- Jeg har talt med mennesker, som havde en plan om at blive pædagoger, lærere, soldater eller politimænd.
Og der må man så sige: 'Desværre, med en plettet børneattest, skal du nok orientere dig et andet sted hen'.
FacebookTwitterKopier linkEmner:Kriminalitet|København|Retsvæsen|Københavns Politi|Anklagemyndigheden




https://www.dr.dk/nyheder/regionale/fyn/klaus-vil-goere-den-hvide-maelk-groennere-vi-landmaend-vil-ogsaa-goere-en

FynKlaus vil gøre den hvide mælk grønnere: Vi landmænd vil også gøre en indsatsSammen med 10.
000 andre landmænd vil Klaus arbejde for at gøre mælken grønnere.
Klaus Jørgensen fra Gislev håber, at den danske mælkeproduktion kan være CO2-neutral i 2050.
Arla forsøger at lave en mælkekarton, der kan genbruges, men Klaus vil også gøre noget i sine egne stalde.
Af Sine Skott Andersen og Lukas Bjerg11.
mar.
2019 kl.
20.
00Bemærk: artiklen er mere end 30 dage gammelLæs op300 ko-muler begraver sig i fodret foran dem.
De er Klaus Jørgensens levebrød.
Han er blandt 10.
000 Arla-landmænd, som i løbet af de næste 10 år vil sænke CO2-udslippet i landbruget med 30 procent.
- Vi landmænd er også mennesker, og vi bor også på den her jord.
Vi vil også gøre vores til, at jorden kan gives videre til næste generation, forklarer Klaus Jørgensen.
Lang vej til CO2-neutralArla har i dag præsenteret en plan, der skal sænke mælkeproducenternes aftryk på klimaet.
Landbruget udleder cirka 20 procent af Danmarks totalte CO2-udledning.
Omkring 60 procent er fra dyrehold - og langt det meste fra malkekvæg.
Derfor er han i fuld gang med at gøre den hvide mælk grønnere:- Vi gør meget for at udnytte vores husdyrgødning.
Engang var det et spildprodukt.
I dag betragter vi det som en værdi for os.
Så når foderet har været igennem køerne, bliver det til gylle, og så kommer antibioselskabet og "låner" gyllen i tre til fire uger.
I den tid trækkes gassen ud af gyllen, som så i sidste ende kan bruges til opvarmning hos forbrugerne.
Arlas landmænd skal arbejde for at blive 30 procent grønnere om 10 år.
Og det er ambitionen, at produktionen af mælk er CO2-neutral i 2050.
 Selvom danske mælkeproducenter er nogle af de grønneste i verden, så giver produktionen af mælk alligevel udfordringer for klimaet.
1 / 2Arlas landmænd skal arbejde for at blive 30 procent grønnere om 10 år.
Og det er ambitionen, at produktionen af mælk er CO2-neutral i 2050.
1 / 2Selvom danske mælkeproducenter er nogle af de grønneste i verden, så giver produktionen af mælk alligevel udfordringer for klimaet.
2 / 2Sådan vil Klaus nå i målFor at nå i mål med Arlas nye ambitioner vil Klaus Jørgensen skifte alt lys i staldene til LED-pærere.
Derudover vil han genanvende mælkens varme, når koens yver skal vaskes med lunt vand.
På den måde undgår han at skulle bruge energi på at varme vandet op på anden vis.
På marken vil han arbejde på at få gyllen længere ned i jorden, så kvælstoffet ikke fordamper.
Læs også:Forskere slår alarm: Heder i overraskende dårlig tilstandMen for at nå de 30 procent, skal køerne have det godt, mener Klaus Jørgensen.
Når køerne har det godt, producerer de nemlig mere mælk, forklarer han.
I stalden har køerne adgang til en skrubbebørste, som de kan gnubbe sig op ad, men de skal også have et ordentligt leje, når de skal sove, og lækkert foder.
- Vi går meget op i dyrevelfærd, fordi det hænger rigtig godt sammen med klima.
Jo længere vores køer lever, jo mindre antal af dyr skal vi bruge, siger han.
FacebookTwitterKopier linkEmner:Arla Foods|Landbrug|Klimaændringer




https://www.dr.dk/nyheder/penge/laes-svarene-saadan-faar-du-styr-paa-din-store-gaeld






https://www.dr.dk/nyheder/indland/togkaos-i-myldretiden-personpaakoersel-ved-soroe

IndlandTogkaos i myldretiden: Personpåkørsel ved SorøTogene holdt i eftermiddag stille ved Sorø og Skanderborg.
Togene måtte holde stille sidst på eftermiddagen.
Af Mette Richardt11.
mar.
2019 kl.
17.
54 | opdateret 11.
mar.
2019 kl.
18.
05Bemærk: artiklen er mere end 30 dage gammelLæs opTogene holdt stille sidst på eftermiddagen på grund af politiets arbejde på både Sorø og Skanderborg Station og gav forsinkelser for mange mennesker midt i myldretiden.
DSB kunne melde om en personpåkørsel ved Sorø omkring klokken 17.
00, og togene holdt stille i godt et par timer mellem Slagelse og Ringsted.
En person var afgået ved døden, oplyste politiet til Ekstra Bladet, og på grund af politiets arbejde på stedet, kom togene først til at køre omkring klokken 19.
Ifølge DSB's kommunikationsafdeling kan der ventes forsinkelser i løbet af aftenen, før togtrafikken er oppe i normalt gear.
Klokken 18.
00 lød det fra DSB, at togene igen kørte på Skanderborg Station.
- Indtil klokken 19.
00 må der dog forventes forsinkelser på op til 45 minutter på tog mellem Fredericia-Aarhus H.
, oplyste DSB.
FacebookTwitterKopier linkEmner:DSB|Ekstra Bladet|Sorø|Togtrafik|Skanderborg




https://www.dr.dk/sporten/fodbold/superliga/minut-minut-ob-sikrer-sig-plads-i-top-seks-paa-ceres-park






https://www.dr.dk/nyheder/udland/islamisk-stat-er-vaek-som-en-styrke-paa-jorden-men-ikke-som-en-kilde-til-inspiration

Krigen i SyrienSe temaUdlandIslamisk Stat er væk som en styrke på jorden – men ikke som en kilde til inspirationOrganisationen IS består, selvom den sidste enklave er på vej væk, vurderer ekspert.
Af Oliver Fruergaard11.
mar.
2019 kl.
18.
43Bemærk: artiklen er mere end 30 dage gammelLæs opSelvom den sidste IS-bastion snart er udkæmpet i Syrien, er det ikke et punktum for terrororganisationen.
Det vurderer Peter Viggo Jacobsen, lektor ved Forsvarsakademiet, efter Syriens Demokratiske Styrker (SDF) i går meldte ud, at enden på den sidste IS-enklave er lige om hjørnet.
- Islamisk Stat vil være væk som en styrke, der kan holde terræn på jorden, men ikke som en organisation, siger lektoren.
Andelen af tilbageværende IS-krigere skrumper ellers hastigt, og organisationens territorium begrænser sig nu til et lille område af boligblokke i den syriske by Baghuz.
Læs også:Islamisk Stat yder hård modstand i sidste enklaveGuerillakrig på vejDerfor vurderer Peter Viggo Jacobsen også, at den sidste IS-bastion er udkæmpet 'lige om lidt'.
Men han understreger, at truslen ikke er væk, selvom man besejrer de officielle enklaver.
Man er i stedet på vej ind i en ny fase af konflikten, siger han og henviser til, at der stadig findes tusindvis af IS-sympatisører både i Syrien, Libyen og Afghanistan, der vil udøve 'guerilla-krigsførsel'.
SDF-soldater bærer en skadet mand, der mistænkes for at være IS-kriger.
Selvom de sidste militante islamister snart er udkæmpet, betyder det ikke en ende på Islamisk Stat, vurderer Peter Viggo Jacobsen.
- De vil gemme sig, lave overraskelsesangreb og stikke af igen.
De kan lave vejsidebomber og alt det andet, man også har bøvlet med i Irak og Afghanistan, siger Peter Viggo Jacobsen.
Han tilføjer, at gruppen også er til stede i stor stil på internettet, hvor den spreder propaganda.
- Så IS som inspirationskilde til, hvordan man kan lave grimme ting og sager, er stadig en udfordring, siger han.
Går i Al-Qaedas fodsporPeter Viggo Jacobsen medgiver dog, at IS-truslen vil blive mindre, og at gruppen ikke længere vil være den ledende inden for militant islamisme.
- Før havde de kalifatet - snart har de ingenting, siger han og placerer dem dermed på niveau med andre militante grupper som Boko Haram, Al-Shabaab og Al-Qaeda.
- Som den første gruppe nogensinde erobrede IS store områder - millionbyer - og fremstod som den islamistiske gruppe med mest succes.
Og flere grupper sværgede troskab til dem.
Nu bliver de bare én blandt flere, siger lektoren.
Han vurderer, at det vil blive svært for gruppen at rekruttere nye medlemmer og få folk til at kæmpe for dens sag.
- Der skal man nok stadig være i stand til at lave nogle angreb og organisationer på jorden, siger han.
Et spørgsmål om tidI samarbejde med amerikansk militær har SDF længe holdt den sidste IS-bastion i skak i den syriske grænseby Baghuz.
Styrkerne har måttet væbne sig med tålmodighed, eftersom IS har taget civile gidsler, der gjorde militære angreb problematiske.
Men i går meldte SDF-talsmand Mustafa Bali ud, at gruppen over de sidste måneder har evakueret tusindvis af civile, og at et endeligt opgør mod IS nu begynder.
Tusindvis af civile er evakueret fra Baghuz over de seneste måneder.
- Tidsfristen, vi har givet ISIS til at overgive sig, er forbi, skrev Mustafa Bali på Twitter og tilføjede til Reuters:- Vores soldater på frontlinjen har modtaget ordrer om at rykke frem.
Vi forventer bevægelse hvert øjeblik.
De tilbageværende IS-krigere holder primært til i underjordiske tuneller i byen, og krigsfly har beskudt ammunition, der tilhører IS, skriver Reuters.
Mandag har SDF ifølge talsmanden rykket frem mod Baghuz og dræbt flere IS-krigere.
Fire IS-krigere har forsøgt selvmordsangreb, én SDF-soldat er dræbt og fire såret under sammenstødene.
FacebookTwitterKopier linkEmner:al-Qaeda|Islamisk Stat|Syrien|Terrorisme|Afghanistan




https://www.dr.dk/nyheder/politik/ringberg-om-ulovlig-partistoette-en-rigtig-traels-sag-venstre

PolitikRingberg om ulovlig partistøtte: 'En rigtig træls sag for Venstre'Sagen kommer på et uheldigt tidspunkt, mener DR’s politiske analytiker.
Finansminister Kristian Jensen og udlændinge- og integrationsminister Inger Støjberg er blandt de V-profiler, der har modtaget penge til deres valgkamp, som ikke er indberettet korrekt.
Af Lasse Bastian Larsen11.
mar.
2019 kl.
17.
50Bemærk: artiklen er mere end 30 dage gammelLæs op- Det her er rigtig træls for Venstre.
Sådan lyder den korte vurdering fra DR's politiske analytiker, Jens Ringberg, efter Venstre i Region Midtjylland er blevet idømt en bøde på 10.
000 kroner for at have tilbageholdt oplysninger om pengedonationer.
Læs også:Ulovlig partistøtte: Venstre straffes for at skjule pengedonationerDet sker, efter Midt- og Vestjyllands Politi har fundet frem til, at Venstre i strid med reglerne ikke har indberettet mindst 16 beløb, som er over 20.
000 kroner og dermed skal indberettes.
Det skriver Politiken på baggrund af en aktindsigt hos politiet.
'Partitop næppe involveret'Sagen vil næppe afgøre et Folketingsvalg, men kommer på et uheldigt tidspunkt, vurderer Jens Ringberg.
- Med den situation, partiet er i nu, så har de brug for alt, som trækker i en positiv retning.
Og det gør en sag som denne ikke, hvor der drages tvivl om, hvem der støtter partiet, siger han.
Venstre og den blå blok halter efter de røde partier og Alternativet i den seneste tids meningsmålinger.
Regeringspartiet står til en tilbagegang med to mandater i den seneste måling fra Epinion.
Læs også:Måling: Klaus Riskær flirter med spærregrænsen- I dag har man også travlt med at sige, at det kun er noget, som kan kommenteres lokalt.
Det er et tegn på, at man ved, at det er noget, som skal holdes ud i strakt arm, siger Jens Ringberg og fortæller, at selvom den ulovlige praksis kun er foregået lokalt, så er det alligevel noget, som smitter af på et parti i modvind.
Jens Ringberg tror imidlertid ikke, at partitoppen har kendt til, hvad der er foregået.
PartistøttePrivate donationer til politikere og partier på mere end 20.
000 kroner skal indberettes til myndighederne.
Støtten skal bruges i det kalenderår, hvor pengene er doneret.
Der er ikke noget kontrolorgan med partistøtten, hvorfor systemet bygger på tillid, men hvis reglerne ikke overholdes, kan man straffes med bøde eller fængsel i op til fire måneder.
Bøden til Venstre er den første, som indtil nu er givet.
Kilde: PartistøttelovenLokal formand trækker sigFinansminister Kristian Jensen, udlændinge- og integrationsminister Inger Støjberg, energiordfører Thomas Danielsen og transportordfører Kristian Pihl Lorentzen er blandt de partimedlemmer, der har modtaget penge til deres valgkamp.
Læs også:Røde partier om skjulte pengedonationer til Venstre: 'Rent tilfældigt, at det blev opdaget'Sagen har fået den tidligere formand og kasserer i Venstre i Region Midtjylland til at trække sig i slutningen af 2017.
Bøden til Venstre er ifølge Politken et resultat af et års efterforskning hos Midt- og Vestjyllands Politi, som blev iværksat efter en stribe artikler om penge fra flere omstridte erhvervsklubber til V-profilers valgkampe, der i strid med loven ikke var blevet oplyst til myndighederne.
FacebookTwitterKopier linkEmner:Inger Støjberg (politiker)|Kristian Pihl Lorentzen (politiker)|Midt- og Vestjyllands Politi|Jylland|Valg og folkeafstemninger




https://www.dr.dk/sporten/fodbold/baneloeber-mareridt-sender-rystelser-gennem-england-spillere-frygter-deres-sikkerhed

FodboldBaneløber-mareridt sender rystelser gennem England: Spillere frygter for deres sikkerhedSøndag lykkedes det for to fans at løbe på banen og overfalde spillere i de engelske ligaer.
Af Niklas Brandt Pedersen11.
mar.
2019 kl.
17.
28Bemærk: artiklen er mere end 30 dage gammelLæs opSøndag blev en dag, som Aston Villa-spilleren Jack Grealish sent vil glemme.
Otte minutter inde i opgøret mod lokalrivalerne fra Birmingham blev han nemlig ramt af en knytnæve i hovedet fra en fan, der var løbet ind på banen.
Sikkerhedsvagter og Aston Villa-spillere forsøger at få styr på den aggressive fan.
- Jeg forstod ikke, hvad der skete.
Vi havde en dødbold, og så mærkede jeg et slag på siden af hovedet.
Selvfølgelig skal der være rivalisering i fodbold, men der er ikke plads til det her, sagde Jack Grealish efter kampen til engelske Sky Sports.
Den iltre tilskuer blev efterfølgende arresteret, Grealish kom tilbage på benene og i anden halvleg blev han så manden, der sikrede sejren for Aston Villa med målet til 1-0.
Utroligt nok var overfaldet på Jack Grealish ikke det eneste skærmydsel mellem spillere og fans søndag.
I Premier League-kampen mellem Arsenal og Manchester United lykkedes det nemlig også for en Arsenal-fan at løbe ind på banen og skubbe til Manchester United-spilleren Chris Smalling.
Chris Smalling bliver skubbet af en Arsenal-fan i søndagens opgør.
Noget, der forståeligt nok har rystet United-mandskabet.
- Hvad hvis fansene havde noget med sig ind på banen?
Spillerne er jo i fare, sagde Manchester Uniteds anfører Ashley Young efter kampen ifølge The Telegraph.
Young opfordrer nu ligaen, det engelske fodboldforbund og det internationale fodboldforbund Fifa til at gøre noget ved problemet.
Det er heller ikke første gang, at der har været problemer mellem spillere og fans i nogle af de allerstørste kampe i fodboldverdenen.
Her har vi samlet nogle af de værste tilfælde i nyere tid.
1Fodboldtossen, Danmark-Sverige, 2007 'Fodboldtossen' forsøger at overfalde dommer Herbert Fandel.
 Situationen skete efter Christian Poulsen havde fået rødt kort for at slå svenske Markus Rosenberg i maven ved stillingen 3-3.
 Michael Gravgaard, Daniel Agger og Dennis Rommedahl forsøger at få manden på bedre tanker.
 Michael Gravgaard, Daniel Agger og Dennis Rommedahl forsøger at få manden på bedre tanker.
 Michael Gravgaard, Daniel Agger og Dennis Rommedahl forsøger at få manden på bedre tanker.
 Michael Gravgaard, Daniel Agger og Dennis Rommedahl forsøger at få manden på bedre tanker.
 Dommeren forlader banen.
 Danmark bliver taberdømt 0-3.
1 / 8'Fodboldtossen' forsøger at overfalde dommer Herbert Fandel.
1 / 8Situationen skete efter Christian Poulsen havde fået rødt kort for at slå svenske Markus Rosenberg i maven ved stillingen 3-3.
2 / 8Michael Gravgaard, Daniel Agger og Dennis Rommedahl forsøger at få manden på bedre tanker.
3 / 8Michael Gravgaard, Daniel Agger og Dennis Rommedahl forsøger at få manden på bedre tanker.
4 / 8Michael Gravgaard, Daniel Agger og Dennis Rommedahl forsøger at få manden på bedre tanker.
5 / 8Michael Gravgaard, Daniel Agger og Dennis Rommedahl forsøger at få manden på bedre tanker.
6 / 8Dommeren forlader banen.
7 / 8Danmark bliver taberdømt 0-3.
8 / 8De fleste fodboldfans husker nok tydeligt billederne af en dansk fodboldfan, der løb på banen i Parken i den afgørende kvalifikationskamp mellem Danmark og Sverige.
Manden, der senere blev døbt ’Fodboldtossen’, forsøgte at få fat i dommer Herbert Fandel, der kort forinden havde givet et korrekt rødt kort til Christian Poulsen for et slag i maven på en svensk spiller og tildelt Sverige et straffespark.
I stedet endte baneløberen i karambolage med blandt andet Michael Gravgaard og Daniel Agger.
Kampen blev efterfølgende afbrudt, Danmark blev taberdømt 0-3 og kom ikke med til EM i 2008.
2Eric Cantona mod en Crystal Palace-fan, Crystal Palace – Manchester United, 1995Den måske mest berømte slåskamp mellem en spiller og en fan skete i London på Crystal Palaces stadion i 1995.
Her kogte Eric Cantonas velkendte temperament over, da han blev svinet til af en Crystal Palace-fan efter franskmanden var blevet vist ud for at sparke en modstander.
Herefter leverede han et kung fu-spark i hovedet på den selvsamme Crystal Palace-fan og blev efterfølgende idømt samfundstjeneste for vold.
3AZ Alkmaars Esteban Alvarado mod en fan, 20111/8-finalen i pokalturneringen mellem Ajax og AZ Alkmaar i 2011 vil blive husket for én ting.
Alkmaars costaricanske målmand Esteban Alvarado gik nemlig fuldstændig amok på en fan, der var løbet ind på banen.
Efterfølgende fik følelserne frit løs på begge mandskaber, da Alkmaar-målmanden simpelthen fik det røde kort for at sparke den uvorne fan.
Kampen blev derefter afbrudt.
FacebookTwitterKopier linkEmner:Daniel Agger (fodboldspiller)|Eric Cantona (fodboldspiller)|FIFA|Fodbold|England




https://www.dr.dk/nyheder/indland/mary-overtager-dyrene-i-zoo-efter-prins-henrik

IndlandMary overtager dyrene i zoo efter prins HenrikKronprinsessen bliver protektor for Zoologisk Have i København.
Kronprinsesse Mary og kronprins Frederik i Zoologisk Have.
Den tasmanske regering overrakte i 2006 sin barselsgave i anledning af prins Christians fødsel  til kronprinsparret - fire pungdjævle.
Af Mette Richardt11.
mar.
2019 kl.
16.
47Bemærk: artiklen er mere end 30 dage gammelLæs opKronprinsesse Mary overtager opgaven som protektor for Zoologisk Have i København.
En opgave, som prins Henrik havde fra 1972 indtil sin død sidste år.
Det er en nyhed, som bestyrelsesformand i Zoologisk Have, Jørgen Horwitz, er begejstret over.
- Zoologisk Have København har historisk set nydt protektion af kongehuset.
Først med kong Frederik den 9.
som protektor og dernæst prins Henrik.
Derfor er vi naturligvis både stolte og beærede over, at kronprinsessen nu vil bære traditionen videre, siger han i en pressemeddelelse.
Kronprinsessen bliver ifølge kongehuset indviet i København Zoos virke og store arbejde med forvaltning af dyr og naturbevarelse rundt omkring på kloden.
Som protektor er det blandt andet kronprinsessens opgave at udbrede kendskabet til haven, ligesom opgaven kan indebære besøg i Zoologisk Have.
Prins Henrik havde taget prins Christian med i Zoologisk Have i forbindelse med indvielsen af det nye Elefanthus i 2008.
 1 / 2Prins Henrik havde taget prins Christian med i Zoologisk Have i forbindelse med indvielsen af det nye Elefanthus i 2008.
1 / 22 / 2Kongefamilien er i forvejen gæst i havenJørgen Hoewitz kan fortælle, at kronprinsessen i forvejen kommer i haven sammen med kronprins Frederik og børnene prins Christian, prinsesse Isabella, prinsesse Josephine og prins Vincent- Kronprinsessen og hendes familie er i forvejen gæster i haven, og vi ser således med stor glæde og forventning frem til at indvie kronprinsessen yderligere i zoo's virke og store arbejde med forvaltning af dyr og naturbevarelse rundt på kloden, siger Jørgen Horwitz.
Der er i også andet royalt pust i Zoologisk Have.
Haven har huset de elefanter, det thailandske kongehus i sin tid gav i gave til kongehuset, og om ganske kort tid tager dronning Margrethe imod de to pandaer, som den kinesiske præsident overraskede regentparret med som en gave i forbindelse med et statsbesøg i Kina i 2014.
Zoologisk Have i København er en af Europas ældste zoologiske haver og har i dag over 4000 dyr fordelt på 200 forskellige dyrearter.
Kronprins Frederik overtog for nylig protektoratet for Danmarks Jægerforbund fra prins Henrik.
FacebookTwitterKopier linkEmner:Royalt|Zoologisk Have København|Dyreparker|Danmarks Jægerforbund|Kina




https://www.dr.dk/sporten/badminton/efterladt-makker-overrasket-over-ol-medaljevinders-stop

BadmintonEfterladt makker overrasket over OL-medaljevinders stopMathias Christiansen drømte om OL-medalje.
Nu står han uden makker halvandet år før OLMathias Christiansen og Christinna Pedersen vandt sølv ved EM.
Af Peter Fiilsø Jensen og Malte Nørgaard11.
mar.
2019 kl.
17.
40 | opdateret 11.
mar.
2019 kl.
17.
43Bemærk: artiklen er mere end 30 dage gammelLæs opChristinna Pedersen har sprunget lidt af en bombe i dansk badminton med sit landsholdsstop.
Et stop, der får konsekvenser for dansk badminton og ikke mindst hendes mixdouble makker Mathias Christiansen.
- Det kom som en stor overraskelse, da jeg fik meldingen.
Ud fra hvordan vi to har kommunikeret, har hun altid givet udtryk for, at hun var klar og motiveret.
Læs også:Christinna Pedersen stopper på badmintonlandsholdetMathias Chistiansen og Christinna Pedersen har dannet mixdouble par siden sommeren 2017, hvor Pedersens samarbejde med Joachim Fischer stoppede.
Målet var at skabe en stærk double, som kunne toppe ved OL i Tokyo.
- Det ærger mig, at vi ikke kan fuldføre vores olympiske projekt.
Men jeg har også forståelse for, at hendes livssituation har ændret sig, uddyber Christiansen.
Landstræner Kenneth Jonassen lægger da heller ikke skjul på, at det bliver vanskeligt at erstatte Pedersen.
- Det sætter os klart tilbage, at vi nu går fra at have en medaljekandidat, til nu at skulle ud og kvalificerer en mixdouble til OL i Tokyo, siger landstræneren til DR Sporten og understreger, at Pedersen i en årrække har været en verdensklassespiller for Danmark.
Christinna Pedersen og Mathias Christiansen nåede kun at danne makkerpar i halvandet år.
For Mathias Christiansen handler det nu om at finde en makker hurtigst muligt, for den 25-årige Bornholmer har stadig store ambitioner.
- Jeg synes stadig, at jeg har niveauet, så jeg skal ind i et nyt projekt, så jeg kan blive medaljekandidat igen, siger Mathias Christiansen til DR Sporten.
Christinna Pedersen og Mathias Christiansen har sammen vundet India Open samt sølv ved Europamesterskaberne.
FacebookTwitterKopier linkEmner:De Olympiske Lege|Badminton|Christinna Pedersen (badmintonspiller)




https://www.dr.dk/nyheder/regionale/nordjylland/gymnasieelever-om-nye-delinger-af-kraenkende-video-det-er-noget-skidt

Unge sigtet i børnepornosagSe temaNordjyllandGymnasieelever om nye delinger af krænkende video: Det er noget skidtHvad er privat, og hvad er ikke?
Det er svært, mener elever på Nørresundby Gymnasium.
På Nørresundby Gymnasium bliver der talt om delinger af krænkende billeder og videoer blandt unge.
(© DR Nyheder)Af Klaus Videbæk og Kristian Pedersen11.
mar.
2019 kl.
16.
33Bemærk: artiklen er mere end 30 dage gammelLæs opDet vakte stor opmærksomhed, da politiet i januar 2018 sigtede mere end tusind unge for at have delt en video med børnepornografisk indhold.
Alligevel bliver videoen tilsyneladende ved med at florere på sociale medier.
Den (videoen, red.
) har ligesom bare sit eget liv.
Det er ikke til at tage livet af den.
Simon Koch, 3.
G, Nørresundby GymnasiumVideoen viser en 15-årig dreng og en 15-årig pige i en meget voldsom og intim seksuel situation, og er strafbar at dele og betragtes som børnepornografisk materiale, da personerne er under 18 år.
Trods den store mediedækning og politiets advarsler har 50 af 148 nye sigtede i sagen dog delt videoen, efter at sagen kom frem i lyset.
Det undrer elever på Nørresundby Gymnasium.
- Det er noget skidt.
Jeg kan især ikke se, hvorfor det er interessant, nu når man også ved, at det er ulovligt, og der er stor sandsynlighed for, at man bliver opdaget, siger Lærke Brinkmann fra 3.
G.
Hun har hørt rygter om, at videoen har været i omløb, men det er ikke noget, der bliver snakket højt om, fortæller hun.
Svært ved at forstå konsekvenserneDen mest åbenlyse forklaring på, at videoen bliver delt, er, at folk er nysgerrige, mener Lærke Brinkmann.
Derudover tænker de unge ikke nødvendigvis over konsekvenserne, fordi det foregår på Messenger.
Det er dog ikke en forsikring om, at det hverken er hemmeligt eller undgår at blive sendt videre.
- Der er måske nogen, der har en tanke om, at det, man deler på Messenger, er lidt mere privat, end det egentlig er, siger Lærke Brinkmann.
Simon Koch (tv.
) og Emil Skøtt (th.
) ville ønske, at delinger af den krænkende video blev stoppet helt.
(© DR Nyheder)Noget andet er, at folk har en tendens til at distancere sig fra det, der rent faktisk foregår på sådan en video.
De unge glemmer at sætte sig ind i, hvad det er, de deler, mener elev Simon Koch.
- Jeg tror ikke, man forstår, hvilke konsekvenser det kan have for en selv, men i høj grad også for dem, der er med på videoen.
Det kan jo ødelægge fremtidsmulighederne for begge parter, siger han.
Skræmmende meget bliver deltPå Nørresundby Gymnasium har sagen været meget omtalt blandt både elever, lærere og ledelse, og den er flere gange blev drøftet på gymnasiets morgensamlinger.
3.
G’er Mikkel Larsson har ikke selv fået tilsendt krænkende videoer, som den krænkende video med de to 15-årige eller den såkaldte Marokko-video, men han er blevet mere påpasselig og opmærksom på, hvad han og andre er med til at sprede på de sociale medier og tjenester.
Sagerne om delinger af krænkende videoer har givet anledning til, at unge generelt tænker sig lidt bedre om, mener 3.
G'er Mikkel Larsson.
(© DR Nyheder)For nylig benyttede han sig af muligheden for at downloade alt det data, som Facebook har om ham, inklusiv alt det indhold, der er delt med vennerne.
- Der kunne jeg se alle billeder, video og beskeder, jeg har sendt og fået i løbet af al den tid, jeg har haft Facebook.
Det var lidt skræmmende, siger Mikkel Larsson.
- Jeg har jo ikke så meget magt over, hvad jeg får, men jeg kan bestemme, hvordan jeg håndterer det, jeg får.
Svært at tage livet af videoenDet bedste ville være, hvis man kunne stoppe delinger af den krænkende video med de to 15-årige en gang for alle, mener Simon Koch og Emil Skøtt.
- Jeg synes, det er rigtig ærgerligt, at man ikke kan gøre mere ved det.
Den har ligesom bare sit eget liv.
Det er ikke til at tage livet af den, siger Simon Koch.
Læs også:14 personer er sigtet for at dele Marokko-videoHvis man bliver dømt for at dele børneporno, får man en plet på både straffe- og børneattesten, som kan få betydning for både uddannelsesvalg og jobmuligheder.
En blank børneattest er nødvendig, hvis man skal arbejde med unge mennesker som for eksempel skolelærer, pædagog eller politibetjent – eller hvis man skal være fodboldtræner eller spejderleder.
FacebookTwitterKopier linkEmner:Nørresundby Gymnasium|Facebook|Uddannelse|Gymnasiale uddannelser|Marokko




https://www.dr.dk/sporten/fodbold/landsholdet/mulig-landsholdsdebutant-jeg-er-helt-oppe-koere

LandsholdetMulig landsholdsdebutant: 'Jeg er helt oppe at køre'Huddersfields Philip Billing er udtaget til A-landsholdet for første gang.
Billing har stadig lidt svært ved at forstå, at hans navn stod på listen over landsholdsspillere.
 Ritzau Scanpix)Af Malte Nørgaard11.
mar.
2019 kl.
16.
09Bemærk: artiklen er mere end 30 dage gammelLæs opHuddersfields Philip Billing er en af tre mulige debutanter i Åge Hareides landsholdstrup, som skal møde Kosovo og Schweiz.
Det står klart efter mandagens udtagelse.
Jeg fik først besked på det, da min mor sendte en sms.
philip billing, fodboldspillerMen selv flere timer efter, at der er blevet sat navn på de spillere, der skal rejse til Schweiz og Kosovo, så har Philip Billing fortsat svært ved at forstå, at han er en af landstrænerens udvalgte.
- Det er kæmpestort.
Jeg kan stadig huske, da jeg var i Parken som 11-årig for at se landsholdet.
Dengang drømte jeg om selv at stå nede på banen en dag, siger den 22-årige midtbanespiller og fortsætter.
- Dengang fik jeg gåsehud, da nationalsangen blev sunget.
Det var virkelig specielt.
Og jeg kan forestille mig, at det bliver noget af det samme, hvis jeg får lov at stå derinde igen.
Troede udtagelsen var tirsdagJeg er stadig helt oppe at køre.
Philip Billing, fodboldspillerNyheden om udtagelsen kom som lidt af en overraskelse for Huddersfields unge dansker.
For i første omgang troede han, at landsholdsudtagelsen først var tirsdag.
- Jeg fik først besked om det, da min mor sendte en sms, hvor der stod ’tillykke med udtagelsen’, siger han.
- Det er kæmpe skulderklap, at jeg er udtaget.
Men omvendt så skal jeg også være klar over, at det først er nu, at det hårde arbejde begynder.
Men det ændrer altså ikke på, at jeg stadig er helt oppe at køre.
Nu skal jeg ind og vise, hvem jeg er, lyder det fra Philip Billing.
Billing har lavet to mål i Premier League i denne sæson.
Giver fornyet selvtillidTil dagligt spiller esbjergenseren i den engelske Premier League-klub Huddersfield sammen med de to landsholdsspillere Mathias ’Zanka’ Jørgensen og Jonas Lössl.
Her har de tre danskere haft en svær sæson, der kun har budt på tre sejre i 30 kampe.
Holdet er derfor allersidst i den engelske liga.
Philip Anyanwu BillingFødt: 11.
juni 1996Højde: 198 centimeterVægt: 88 kiloPosition: MidtbanespillerKlub: HuddersfieldDerfor erkender Philip Billing også gerne, at humøret har været højere på klubholdet i England.
Men han håber, at landsholdsudtagelsen kan være med til at skabe fornyet momentum.
- Personligt har det været en god sæson, og jeg har rykket mig meget både spillemæssigt og personlighedsmæssigt, men for holdet har det ikke været den bedste sæson.
Det har været skuffende, og der har været hårde perioder.
Læs også:Robert Skov på landholdet: Hareide udtager Superligaens største måltyv- Derfor har vi været nede i et negativt hul, men der er ikke nogen tvivl om, at en udtagelse til A-landsholdet løfter humøret og giver mod på tingene, siger han.
Udover Philip Billing kan også Robert Skov og Jacob Rasmussen få debut, når landsholdet møder Kosovo i en testkamp den 21.
marts, mens det fem dage senere går løs mod Schweiz i EM-kvalifikationen.
FacebookTwitterKopier linkEmner:Åge Hareide (fodboldtræner)|Jonas Lössl (fodboldspiller)|Fodbold|Schweiz|Parken (stadion)




https://www.dr.dk/nyheder/udland/i-11-brexit-time-may-flyver-til-strasbourg-moedes-med-eu-chef

BrexitSe temaUdlandI 11.
brexit-time: May flyver til Strasbourg for at mødes med EU-chefI morgen skal de britiske parlamentarikere igen stemme om skilsmisseaftalen med EU.
Den britiske premierminister, Theresa May, skal i aften mødes med kommissionsformand Jean-Claude Juncker.
Af Per Bang Thomsen - Strasbourg11.
mar.
2019 kl.
18.
41Bemærk: artiklen er mere end 30 dage gammelLæs opDen britiske premierminister, Theresa May, er rejst til den franske by Strasbourg for at mødes med formanden for Europa-Kommissionen, Jean-Claude Juncker.
Det sker blot et døgn inden, at de britiske parlamentarikere tirsdag aften skal stemme om den udskældte skilsmisseaftale, hun sidste år indgik med EU – og som i begyndelsen af året blev afvist af et historisk stort flertal i det britiske underhus.
En talsmand for kommissionformanden oplyser, at mødet vil finde sted klokken 21.
00 i Europa-Parlamentet, hvor der i denne uge er samling.
Ifølge BBC er det dog ikke nødvendigvis ensbetydende med, at der vil blive indgået en ny aftale mellem de to parter.
Men kilder oplyser til det britiske medie, at det på nuværende tidspunkt er bedst for Theresa May og Jean-Claude Juncker at mødes ansigt til ansigt, hvis der skal ske fremskridt.
Læs også:Hestekødlasagne, kræftfremkaldende grydeskeer og milliarder af kroner får EU til at sige nej til StorbritannienStorbritannien skal efter planen forlade EU om den 29.
marts i år.
Hvis et flertal i det britiske parlament stemmer ja til brexitaftalen i morgen, vil briterne forlade EU-samarbejdet under såkaldt ordnede forhold.
Det betyder blandt andet, at Storbritannien og EU får to år til at forhandle en frihandelsaftale på plads.
Bliver det derimod et 'nej' i morgen, skal parlamentarikerne efter planen onsdag tage stilling til, om de vil forlade EU uden en aftale.
Hvis parlamentarikerne beslutter sig for, at de ikke vil forlade EU uden en aftale, skal de torsdag beslutte sig for, om de vil udskyde brexit-datoen.
FacebookTwitterKopier linkEmner:EU|Jean-Claude Juncker (politiker)|Storbritannien|Theresa May (politiker)|EU-forhold




https://www.dr.dk/sporten/fodbold/landsholdet/hareide-skovs-rolle-bliver-score

LandsholdetHareide: Skovs rolle bliver at scoreLandstræneren håber, at FCK´s gyldne venstreben kan tage målformen med ind på landsholdet.
FCK's Robert Skov i Superliga-kampen FC Midtjylland mod FC København på MCH-Arena i Herning, 16.
september 2018.
Af Peter Fiilsø Jensen11.
mar.
2019 kl.
16.
32Bemærk: artiklen er mere end 30 dage gammelLæs opRobert Skov fra FC København var med i den 23 mandstrup, som landstræner Åge Hareide i dag udtog til de kommende landskampe mod Kosovo og Schweiz senere på måneden.
Hareide fremhæver, at den 22-årige FCK’er har spidskompetencer, som landsholdet kan få glæde af.
I særdeleshed det giftige venstreben, som kan bruges på standardsituationer og som skudtrussel udefra.
Robert Skov har fået sit store gennembrud i Superligaen i denne sæson, hvor han øjeblikkeligt topper topscorerlisten med 23 mål.
- Hvis han gør som i Superligaen, så bliver hans rolle at sparke mål, siger Hareide til DR Sporten.
Det er første gang, at Skov er udtaget til A-landsholdet, og han kan dermed få sin debut, når Danmark møder Kosovo på udebane den 21.
Marts.
FacebookTwitterKopier linkEmner:Åge Hareide (fodboldtræner)|FC København|Fodbold|Robert Skov (fodboldspiller)|Schweiz




https://www.dr.dk/nyheder/indland/skibsingenioer-saadan-kan-soesyge-ramt-bornholmerfaerge-tackle-hoej-soegang

IndlandSkibsingeniør: Sådan kan søsyge-ramt bornholmerfærge tackle høj søgangPolitikere efterprøver klager over søsyge på hurtigfærge til Ystad.
Passagerer klager i stigende grad over søsyge under overfarten med Bornholmslinjens hurtigfærge, Express 1.
Af Kasper Duncan Gram (Video), Grafik: Emil Thorbjörnsson og Grafik: Morten Fogde Christensen11.
mar.
2019 kl.
16.
24Bemærk: artiklen er mere end 30 dage gammelLæs opDen nye katamaranfærge mellem Rønne og Ystad har gjort adskillige bornholmere søsyge.
Derfor sejler en stribe transportordførere i dag til solskinsøen for at opleve turen ombord ’Express 1’ på egen krop.
Imens er Transportministeriet ved at få udregnet risikoen for søsyge på hurtigfærgen.
Et centralt spørgsmål er, om der er behov for en stabiliserende anordning, der ikke længere er monteret under færgen, fortæller skibsingeniør Hans Otto Holmegaard Kristensen:- Da ’Express 1’ i sin tid sejlede ved England, havde den en såkaldt T-foil, der kunne dæmpe skibets bevægelse.
Om det også virker ved Bornholm, er man nu ved at undersøge på Force TechnologyT-foil or not T-foilDen vingeformede T-foil ligner den mest oplagte mulighed for at gøre overfarten behageligere for passagererne, ifølge de to eksperter, som DR Nyheder har adspurgt i dag.
Men selv om det er normalt for katamaraner at installere en T-foil som bevægelsesdæmper, så er det en svær afvejning, ifølge Ulrik Dam Nielsen, som er lektor ved DTU Mekanik og forsker i sødygtighed og skibes performance:- Alt, man tilføjer under vandlinjen, giver ekstra hydrodynamisk modstand, og det er man aldrig interesseret i.
Hvis ikke der er behov for det, er det egentlig bedre at sejle uden en T-foil, påpeger han.
Det synspunkt bakkes op af Hans Otto Holmegaard Kristensen:- Den kan risikere at sænke skibets fart, og det betyder et øget olieforbrug og mere CO2-udslip.
Så det er hele tiden en balancegang mellem hensynet til miljø og menneskene ombord.
For at afhjælpe problematikken med den fastmonterede T-foil, har færgens australske producent nu udviklet en mere alsidig løsning:- Incats nye T-foil-system kan tages op og ned, hvilket er hensigtsmæssigt i forhold til manøvrering og ved sejlads i små bølger, hvor bevægelsesdæmpning ikke er nødvendig, siger Ulrik Dam Nielsen.
Bedst på verdenshaveneEn T-foil er beregnet til store oceangående dønninger og vil ikke have samme effekt i de mindre bølger omkring Bornholm, oplyser Jesper Maack, der er pr- og kommunikationschef hos Molslinjen, der driver Bornholmslinjen.
Han understreger, at man allerede gør en indsats for at gøre sejladsen mere behagelig for passagererne, blandt andet planlægger kaptajnen sin rute efter bølgernes retning og intensitet.
Før 'Express 1' blev indsat mellem Rønne og Ystad i sommer, har færgen siden 2012 sejlet mellem Odden og Aarhus under navnet 'KatExpress 1'.
FacebookTwitterKopier linkEmner:Molslinjen|FORCE Technology|Ystad|Bornholm|Rederier




https://www.dr.dk/nyheder/indland/derfor-bliver-du-soesyg-og-saadan-undgaar-du-opkast

IndlandDerfor bliver du søsyg, og sådan undgår du opkastDer er meget psykologi i at blive søsyg, forklarer klinikchef fra Rigshospitalet.
Mange passagerer oplever at blive søsyge ombord på Molslinjens færge mellem Rønne og Ystad.
Af Theis Lange Olsen11.
mar.
2019 kl.
15.
35Bemærk: artiklen er mere end 30 dage gammelLæs opNår det blæser, vipper færgen til og fra Bornholm alt for meget, lyder det fra passagererne.
Mange af dem er blevet søsyge siden Molslinjen overtog driften til og fra klippeøen 1.
september 2018.
Derfor tog Folketingets transportordførere i dag en tur mellem Ystad og Rønne for at få syn for sagen.
Men hvorfor kan søsyge tvinge selv astronauter i knæ, og hvordan kan man mindske risikoen for at kaste op i stiv kuling.
Få svaret her:Forvirret hjerneDet kan være en god ide at undgå at læse bøger, mens man sejler i høj søgang.
Søsyge skyldes modstridende sanseindtryk - hovedsageligt fra vores syn, følesans og balancecenteret.
De tre sanser samarbejder, så vi kan bevæge os uden slinger, og de fortæller os, når vi bevæger os uhensigtsmæssigt.
For eksempel hvis vi drejer rundt.
Hvis synssansen ser indersiden af færgen, hvor alt står fast, balancecenteret fortæller, at man er i bevægelse, og følesansen oplever bølgegang, så forvirres hjernen.
- Det her mismatch mellem sanseindtrykkene kan hjernen ikke helt finde ud af.
Det giver et paradoksalt symptom, nemlig transportsyge, siger Mads Klokker, klinikchef på øre-, næse- og halskirurgisk klinik på Rigshospitalet i København.
Selv astronauter kender den ubehagelige følelse af pludselig hovedpine og en kvalme, der kommer snigende.
Faktisk bliver 75 procent af dem søsyge - eller transportsyge som det i lidt bredere forstand hedder - i rummet.
Hvad er symptomerne?
Hovedpine kan være det første symptom på søsyge.
Op mod 90 procent af alle danskere har på et tidspunkt i deres liv prøvet at være syge som følge af transport.
Og det ender for mange i opkast, lyder det fra Mads Klokker.
- Først bliver man tør i munden og måske lidt søvnig.
Så får man måske lidt hovedpine, og så kommer der lidt ekstra spyt i munden, og man bliver lidt deprimeret.
- Herefter bliver man bleg og får koldsved.
Til sidst får man kvalme og kaster op, siger klinikchefen, der fortæller, at det ikke er unormalt, at processen starter forfra efter opkast.
Mental barriereNogle kan undgå at blive søsyge, hvis de accepterer, at det er en mulighed.
Det er nemt at sige, at man ikke skal være nervøs for at blive søsyg, men faktisk kan det hjælpe at acceptere det som en kendsgerning.
- Der er en hvis form for psykologisk forventning involveret her.
Man påvirker sit angstcenter i hjernen, så hvis man ved, man bliver søsyg, så er man det måske allerede, inden man stiger ombord på færgen.
- Hvis man kan begrænse tankerne om at blive søsyg, kan det hjælpe.
Nogle mennesker siger til sig selv, at "nu bliver jeg søsyg" og accepterer det, og så bliver de faktisk ikke søsyge, siger Mads Klokker.
Han fortæller, at mennesker faktisk kan træne sig fra at blive søsyge, men det kræver hårdt arbejde.
- Vi ved det fra fiskere, der er ude at sejle ofte.
Jo mere man sejler, jo mere modstandsdygtig er du.
Men så skal du sejle næsten hver dag.
Problemet er, at er du væk fra havet i en periode, så skal du trænes op igen fra bar bund, siger Mads Klokker.
Nogle rammes hårdere end andreKronprins Frederik og kronprinsesse Mary sejler forbi Færøernes største vandfald sidste år.
Måske klarede kronprinsen turen lidt nemmere end hans kone.
De fleste har prøvet at sejle i høj sø og oplevet personer, der ikke viser nogen som helst tegn på søsyge.
Og faktisk er der forskel på folk, lyder det.
- Der er forskel på folk i forhold til, hvor følsomme man er.
Det er svært at forudsige, hvem der er mere følsomme end andre, men generelt er kvinder faktisk mere følsomme over for søsyge end mænd.
- Fra teenage-årene og lidt frem er man også mere følsom, men så stilner det af, jo ældre man bliver, siger Mads Klokker.
Gode rådPiller kan virke mod søsyge, men førere af biler skal være påpasselige.
Kan man så selv stille noget op for at undgå at blive søsyg?
Ja, det kan man - men der er ingen garantier, siger Mads Klokker.
- Der findes søsyge-piller, som er antihistamin.
De afkobler systemet lidt, men det har den bivirkning, at man bliver sløv.
Og det er ret skidt, hvis man for eksempel skal køre af færgen i en bil.
Vi ser gerne, at man undgår at køre, hvis man er påvirket af medicin.
- Hvis man kan komme ud og få frisk luft, er det godt.
Er man et sted, hvor det lugter af mad eller lige frem opkast, bliver det ikke nemmere at slippe fra at blive søsyg.
Så man skal ud og se horisonten og følge færgens bevægelser.
- Andre lægger sig til at sove og udskyder problemet, men man kan måske udskyde det så længe, at man er i havn og kan krybe af borde, siger Mads Klokker.
FacebookTwitterKopier linkEmner:Sygdomme og lidelser|Molslinjen|Rigshospitalet|København|Sundhed og velvære




https://www.dr.dk/sporten/haandbold/kvindeligaen/odense-haandbold-henter-hollandsk-stjerne-i-storklub

KvindeligaenOdense Håndbold henter hollandsk stjerne i storklubHollandske Nycke Groot skifter denne sommer til Odense Håndbold.
Nycke Groot har tidligere spillet i FC Midtjylland Håndbold.
Af Malte Nørgaard11.
mar.
2019 kl.
13.
54 | opdateret 11.
mar.
2019 kl.
14.
18Bemærk: artiklen er mere end 30 dage gammelLæs opOdense Håndbold har sikret sig en markant forstærkning.
Læs også:Odenses håndboldkvinder får stryg i RuslandDen hollandske bagspiller Nycke Groot kommer til klubben fra det ungarske storhold Györ, hvor hun har vundet Champions League to gange - i 2017 og 2018.
Og forstærkningen er noget, der glæder Odense Håndbolds cheftræner Jan Pytlick.
- Jeg er utrolig glad for, at vi har lavet en aftale med så dygtig og rutineret en spiller.
Det betyder meget for vores hold, og det er klart, at det også betyder noget for vores ambitioner, både nationalt og internationalt, at få en spiller med Nycke Groots kapaciteter ind i truppen, siger han i en pressemeddelelse.
Møder hinanden inden længeOdense Håndbold får inden længe en god anledning til at se nærmere på de kvaliteter, som Groot har inde på håndboldbanen.
De to hold, Odense Håndbold og Györ, skal nemlig møde hinanden i årets Champions League-kvartfinale.
Men selvom Groot naturligvis spiller for at sende Györ videre i turneringen i denne sæson, så drømmer hun om, at hun kan være med til at spille fynboerne langt frem i næste års udgave af Champions League.
- Jeg glæder mig til at blive en del af holdet.
Odense Håndbold er en god og stabil klub, og deres ambitioner matcher de ambitioner, som jeg selv har, siger hun og fortsætter.
- Odense Håndbold går efter at være med i toppen af Europa, og jeg håber, vi til næste år kan nå Final4 og drille nogle af de store hold.
30-årige Groot har underskrevet en kontrakt på to år med fynboerne.
Tidligere har hun også optrådt for TTH Holstebro og FC Midtjylland håndbold.
FacebookTwitterKopier linkEmner:Odense Håndbold|FC Midtjylland|Håndbold|Holland|Jan Pytlick (håndboldtræner)




https://www.dr.dk/nyheder/udland/flyforbud-spreder-sig-efter-doedsulykke-men-endnu-ikke-til-europa

Boeing 737 MAX 8Se temaUdlandFlyforbud spreder sig efter dødsulykke – men endnu ikke til EuropaNorwegian oplyser, at selskabet ikke har planer om at holde fly af typen 737 Max 8 på jorden.
19 flyselskaber verden over besluttet at indstille flyvningerne med den omstridte Boeing-model 737 Max 8.
Af Mark Lindved Norup11.
mar.
2019 kl.
14.
15Bemærk: artiklen er mere end 30 dage gammelLæs opFlere lande og flyselskaber lader det få konsekvenser, at et Boeing-fly af typen 737 Max 8 i går styrtede ned i Etiopien med 157 personer om bord.
Ifølge mediet check-in.
dk har 19 flyselskaber verden over besluttet at indstille flyvningerne med den omstridte Boeing-model.
Ingen europæiske flyselskaber er i blandt, og Norwegian, der har 15 fly af samme model, har oplyst, at der ikke er planer om at gennemføre et lignende forbud.
Først meddelte de kinesiske luftfartsmyndigheder, at landets flyselskaber skal holde fly af den implicerede type på jorden, indtil sagen er blevet undersøgt nærmere.
Siden meddelte de indonesiske myndigheder, at man også der indtil videre vil holde flyene på jorden, hvor de skal inspiceres.
Det drejer sig om i alt 15 fly, der tilhører selskaberne Lion Air og Garuda Indonesia.
Det var netop i Indonesien, at en 737 Max 8 fra Lion Air styrtede ned sidste år i en ulykke, hvor 189 personer omkom.
Der er lagt blomster på stedet, hvor flyet fra Ethiopian Aitlines styrtede ned i går.
Sikkerheden kommer i første rækkeI Caribien er beslutningen ikke truffet af luftfartsmyndighederne, men flyselskabet Cayman Airways har af egen vilje sat sig for at indstille flyvningerne med 737 Max 8-flyene.
- Vi står ved beslutningen om at sætte vores passagerers og medarbejderes sikkerhed i første række ved at udføre udelukkende sikre handlinger, og derfor er det besluttet at suspendere begge vores nye Boeing 737 Max 8-fly fra i dag, siger selskabets præsident.
Selskabet fik det første af de to fly sidste år.
Også Royal Air Maroc og MIAT Mongolian Airlines har suspenderet flyvninger med 737 Max 8.
De europæiske luftfartsmyndigheder, EASA, oplyser, at undersøgelserne i Etiopien bliver fulgt tæt, og at man er i kontakt med både Boeing og de amerikanske luftfartsmyndigheder om udviklingen.
Læs også:Kina giver ulykkesramt Boeing-flytype flyveforbudFacebookTwitterKopier linkEmner:Boeing|Flyselskaber|Norwegian|Etiopien|Flytrafik




https://www.dr.dk/sporten/fodbold/landsholdet/landstraeneren-udtager-superligaens-stoerste-maaltyv

LandsholdetLandstræneren udtager Superligaens største måltyvRobert Skov, Joachim Andersen og Philip Billing er alle med i truppen til landskampene mod Kosovo og Schweiz.
Åge Hareide udtog mandag eftermiddag årets første landsholdstrup.
11.
mar.
2019 kl.
13.
22 | opdateret 11.
mar.
2019 kl.
15.
49Bemærk: artiklen er mere end 30 dage gammelLæs opDanmarks landstræner, Åge Hareide, havde flere overraskelser i ærmet, da han mandag offentliggjorde sin trup til de kommende landskampe mod Kosovo og Schweiz.
Med i truppen på 23 spillere var nemlig FC Københavns Robert Skov, Huddersfield-spilleren Philip Billing og Sampdorias Joachim Andersen.
Alle tre har deres debut på A-landsholdet til gode.
Robert Skov er topscorer i Superligaen.
 Phillip Billing spiller i engelske Huddersfield.
 Og Joachim Andersen er fast mand i italienske Sampdoria.
1 / 3Robert Skov er topscorer i Superligaen.
1 / 3Phillip Billing spiller i engelske Huddersfield.
2 / 3Og Joachim Andersen er fast mand i italienske Sampdoria.
3 / 3- Det er naturligt for os, at vi kigger på spillere på U21-landsholdet.
Det er en naturlig rekrutteringsbase for det danske landshold.
Vi skal blive endnu bedre.
Selv om vi er nummer ti på verdensranglisten, er det ikke meget værd, hvis vi ikke kan fortsætte.
åge hareide, landstræner- I 2018 var der ingen debutanter.
Det var helt bevidst, for vi satsede på kontinuitet, siger Åge Hareide ved præsentationen af truppen.
Robert Skov har markeret sig som en profil i Superligaen i denne sæson med 23 scoringer, der gør ham til topscorer i den bedste danske række.
Mens der er tre mulige debutanter i truppen, er Pione Sisto, Jannik Vestergaard og Andreas Cornelius gledet ud.
Sidstnævnte har siddet ude med en skade i Bordeaux' seneste kampe.
Danmark møder 21.
marts Kosovo i en testkamp, mens det 26.
marts gælder udekampen mod Schweiz i kvalifikationen til næste års EM-slutrunde.
Foruden Schweiz er Danmark havnet i gruppe med Georgien, Gibraltar og Irland.
Alle opgørene spilles i løbet af kalenderåret 2019.
Bliver ikke nemt at komme til EMSidste år vandt Danmark sin gruppe i Nations League og rykkede dermed op i turneringens øverste lag.
Danmark har derfor endnu en chance for en EM-billet, hvis kvalifikationen skulle glippe.
- Vi skal blive endnu bedre.
Selv om vi er nummer ti på verdensranglisten, er det ikke meget værd, hvis vi ikke kan fortsætte.
- Det bliver ikke så nemt at komme til EM i Danmark, men vi må levere og præstere.
Det er det eneste, vi har fokus på, lyder det fra Hareide.
Danmark er et af 12 lande, der er med til at afholde EM i 2020.
Året markerer nemlig 60-året for den første EM-slutrunde.
København er vært for fire kampe, der spilles i juni 2020.
Se hele Danmarks trup herunder:Frederik Rønnow (Eintracht Frankfurt), Jonas Lössl (Huddersfield Town FC), Kasper Schmeichel (Leicester City FC)Andreas Christensen (Chelsea FC), Henrik Dalsgaard (Brentford FC), Jens Stryger Larsen (Udinese Calcio), Joachim Andersen (Sampdoria), Jonas Knudsen (Ipswich Town FC), Mathias "Zanka" Jørgensen (Huddersfield Town FC), Peter Ankersen (FC København), Simon Kjær (Sevilla FC)Christian Eriksen (Tottenham Hotspur FC), Lasse Schöne (AFC Ajax), Lukas Lerager (FC Girondins de Bordeaux), Philip Billing (Huddersfield Town FC), Pierre Emile Højbjerg (Southampton FC), Thomas Delaney (BV Borussia 09 Dortmund)Christian Gytkjær (Lech Poznan), Kasper Dolberg (AFC Ajax), Martin C.
Braithwaite (CD Leganes), Nicolai Jørgensen (SC Feyenoord), Robert Skov (FC København), Yussuf Yurary Poulsen (RB Leipzig)/ritzau/FacebookTwitterKopier linkEmner:Andreas Cornelius (fodboldspiller)|Jannik Vestergaard (fodboldspiller)|Fodbold|England|København




https://www.dr.dk/nyheder/politik/skal-forhindre-cyberangreb-vitale-firmaer-skal-kunne-tvinges-til-lade-sig-overvage

PolitikSkal forhindre cyberangreb: Vitale firmaer skal kunne tvinges til at lade sig overvågeForsvarsforligskredsen har indgået forlig om en ny lov, der skal sikre Danmark mod cyberangreb udefra.
Hidtil nu er der ikke mange virksomheder, som har vist interesse i at lade at tilmelde sig.
11.
mar.
2019 kl.
13.
36Bemærk: artiklen er mere end 30 dage gammelLæs opCyberangreb ligger højt på listen over trusler mod Danmarks sikkerhed, og det har et bredt flertal i Folketinget nu taget konsekvensen af.
Partierne bag forsvarsforliget har indgået en stemmeaftale om det lovforslag, der er på vej om Center for Cybersikkerhed.
Forslaget udvider centrets beføjelser med det formål at forhindre digitale angreb på vigtige offentlige institutioner og private virksomheder.
Det betyder, at bestemte virksomheder fremover kan blive tvunget til at tilslutte sig den såkaldte netsikkerhedstjeneste.
Den overvåger virksomhedens internettrafik og giver besked i tilfælde af uregelmæssigheder i form af angreb udefra.
- Der kan jo være virksomheder, som er så vigtige for samfundet, at man ikke kan tåle, at de bliver sat ud af funktion, siger forsvarsminister Claus Hjort Frederiksen (V):- Vi har en væsentlig samfundsinteresse i, at man kan påbyde disse virksomheder at blive tilsluttet.
- Og langt de fleste vil være motiverede for at slutte sig frivilligt til en tjeneste, hvor man får en advarsel, hvis der er et malwareangreb mod virksomheden, siger Claus Hjort Frederiksen (V).
Læs også:Forsvaret opretter Cyberakademi: 'Man behøver ikke have de store it-kundskaber på forhånd'Netop den tvungne tilslutning har været kritiseret af brancheorganisationer, som ikke har lyst til at lade andre - heller ikke statslige myndigheder - lytte med på de digitale vandrør.
Og selv om tilslutningstvangen er fastholdt i forslaget, har forligskredsen imødekommet andre kritikpunkter.
- Vi har blandt andet gjort det frivilligt, om man vil have installeret en anden sikkerhedssoftware end den, som man i forvejen benytter sig af.
- Vi har også imødekommet et ønske om at lave et offentligt-privat cybersikkerhedsråd, hvor de berørte parter kan sætte sig sammen og diskutere, hvordan vi arbejder videre med det her, siger Claus Hjort Frederiksen.
Har kostet 400.
000 kronerHan siger desuden, at man vil tage en dialog med de samfundskritiske virksomheder, der ikke vil tilslutte sig frivilligt.
- Og skulle virksomheden hårdnakket nægte at øge sikkerheden omkring deres it-systemer, så kan der altså gives påbud.
- Det kan man klage til ministeren over, eller man kan gå til domstolene og få det prøvet, siger ministeren.
Ikke mange private virksomheder har indtil videre vist interesse for netsikkerhedstjenesten.
Foruden Ørsted - som staten ejer 50,1 procent af aktierne i - er det kun it-virksomheden Systematic, der har tilsluttet sig.
Det kan dog også skyldes, at det hidtil har kostet op mod 400.
000 kroner at blive koblet på systemet.
Det vil fremover blive gratis.
Der er udpeget seks sektorer, som vurderes at være særligt samfundskritiske.
Det er sundhedsvæsnet, kommunikation, transport, skibsfart, finans og tele.
/ritzau/FacebookTwitterKopier linkEmner:Erhverv|Venstre|IT-kriminalitet|Claus Hjort Frederiksen (politiker)|Folketinget




https://www.dr.dk/nyheder/penge/efter-tragiske-flystyrt-boeings-aktier-falder-voldsomt

Boeing 737 MAX 8Se temaPengeEfter tragiske flystyrt: Boeings aktier falder voldsomtTo flystyrt med en ny flytype kan få alvorlige konsekvenser for amerikansk flyproducent.
Et Boeing 737 MAX 8 forlader fabrikken.
Af Nis Kielgast11.
mar.
2019 kl.
14.
48Bemærk: artiklen er mere end 30 dage gammelLæs opDer er dybe panderynker i flyproducenten Boeings hovedkvarter efter det tragiske flystyrt i Etiopien, som søndag kostede 157 mennesker livet.
Med flystyrtet er der skabt usikkerhed om netop sikkerheden ved Boeings nye flymodel 737 MAX 8, der skulle være fremtidens store indtjeningskilde.
For det er anden gang på blot et halvt år, at et fly af den type, styrter ned.
I oktober døde 189 mennesker, da et MAX 8-fly styrtede ned i Indonesien.
Redningsarbejdere bjærger vragdele efter flystyrtet i Indonesien.
198 mennesker døde, da flyet forulykkede.
På børsen i New York faldt Boeings aktier med 12,9 procent, da børsen åbnede mandag eftermiddag.
Efter en times tid havde kursen dog rettet sig lidt, så faldet var reduceret til otte procent.
Det svarer til, at Boeing er blevet 130 milliarder kroner mindre værd.
- Sikkerhed står over alt andet, når man er flyproducent.
Det er selvfølgelig investorerne, som er nervøse for, om de her to flystyrt med en relativ ny flytype kommer til at koste Boeing rigtig mange penge, siger aktieanalysechef i Sydbank Jacob Pedersen, der følger flyindustrien tæt.
Verdens mest solgte passagerfly737 har i mange årtier været rygraden i Boeing, og det skulle fremtidssikres med 737 MAX 8-flyene, der har bedre brændstoføkonomi og kan flyve lange afstandeDer er leveret 350 af dem de sidste to år, men Boeing har bestillinger fra flyselskaberne på 5.
000 nye fly.
Det er et enormt antal passagerfly.
For at sætte det i perspektiv er der blevet lavet knapt 10.
500 af flytypen 737 i forskellige varianter, siden den blev introduceret i 1966.
Det gør det til det mest udbredte pasagerfly nogensinde.
Men der er også rigtig mange gode grunde til, at flyselskaberne har været ivrige efter at bestille.
- Det et et fly, som kan flyve rigtig langt, og det er brændstoføkonomisk.
Samtidig er det ikke særlig stort, og det vil gøre det muligt at flyve langdistance på ruter med lidt færre passagerer som for eksempel Aalborg-New York.
Det åbner jo for nogle helt nye tilbud til passagererne, så det er et ret centralt fly i mange flyselskabers vækstambitioner, siger Jacob Pedersen.
19 selskaber har indstillet flyvningenDet store spørgsmål nu er selvfølgelig, hvad der er gået galt.
Myndighederne i Etiopien har fundet den sorte boks fra flyet, og undersøgelserne er i gang.
Vragdele efter flystyrtet i Etiopien.
Foreløbig har myndigheder og flyselskaber reageret meget forskelligt.
Både Kina og indonesien valgte mandag at stoppe alle afgange med MAX 8, og ifølge mediet check-in.
dk har 19 flyselskaber verden over besluttet at indstille flyvningerne med den omstridte model.
Ingen europæiske flyselskaber har dog valgt at holde modellen på jorden.
Heller ikke Norwegian, der har 15 MAX 8-fly.
- De kommentarer, der kommer særligt fra de vestlige flyselskaber, er, at de ikke har oplevet nogen som helst problemer med flyene.
De undersøgelser, der kører nu, skal først og fremmest afklare, om der er et problem med flyet, eller om årsagen er pilotfejl.
Hvis det viser sig, at flyet er problemet, er det klart et problem for Boeing, siger Jacob Pedersen.
Han tilføjer, at det er flyselskabernes ansvar at sikre piloternes uddannelse i de forskellige flytyper.
FacebookTwitterKopier linkEmner:Boeing|Flyselskaber|Flytrafik|Etiopien|Jacob Pedersen (analytiker)




https://www.dr.dk/nyheder/politik/roede-partier-om-skjulte-pengedonationer-til-venstre-rent-tilfaeldigt-det-blev

PolitikRøde partier om skjulte pengedonationer til Venstre: 'Rent tilfældigt, at det blev opdaget'Enhedslisten og SF ønsker et kontrolorgan, der skal se partistøtten efter i sømmene.
- Jeg synes, at det er dybt problematisk, at det parti, som ovenikøbet sidder på regeringsmagten, har brudt reglerne om åbenhed om partistøtte, og altså har holdt skjult for vælgerne, hvem der har finansieret deres valgkamp, siger Enhedslistens gruppesekretær, Pelle Dragsted.
Af Emil Søndergård Ingvorsen og Andreas Just11.
mar.
2019 kl.
14.
03Bemærk: artiklen er mere end 30 dage gammelLæs opDer skal laves markant om i reglerne for de økonomiske bidrag, som de forskellige partier hvert år modtager fra private personer eller virksomheder.
Det mener både Enhedslisten og SF, efter at Politiken i dag via flere aktindsigter har kunnet fortælle, at Venstre i Region Midtjylland har brudt reglerne mindst 16 gange mellem 2013 og 2016 og fået en bøde på 10.
000 kroner.
PartistøttePrivate donationer til politikere og partier på mere end 20.
000 kroner skal indberettes til myndighederne.
Støtten skal bruges i det kalenderår, hvor pengene er doneret.
Der er ikke noget kontrolorgan med partistøtten, hvorfor systemet bygger på tillid, men hvis reglerne ikke overholdes, kan man straffes med bøde eller fængsel i op til fire måneder.
Bøden til Venstre er den første, som indtil nu er givet.
Kilde: PartistøttelovenPartiet har nemlig ikke angivet, hvem der står bag de 16 donationer, der alle har været på mindst 20.
000 kroner, som reglerne om partistøtte ellers foreskriver.
Det betyder, at vælgerne ikke har kunnet se, hvilke private personer der har spyttet flere hundrede tusinder kroner i partiets pengekasse.
Det møder nu skarp kritik fra to partier i oppositionen:Vi ved for eksempel i princippet ikke, om Lars Seier Christensen har givet Venstre-toppen 20.
000 kroner eller 20 millioner kroner.
Pelle Dragsted, Enhedslisten- Det er under al kritik, at man ikke overholder de regler om åbenhed, som i forvejen er meget lempelige.
Det er toneangivende topministre i regeringen, som har modtaget penge, de skulle have indberettet, siger SF's gruppeformand, Jacob Mark.
Han henviser til, at blandt andet finansminister Kristian Jensen har modtaget beløb på over 20.
000 kroner, uden at det i første omgang kom frem, hvem bidragyderen var.
Læs også:Ulovlig partistøtte: Venstre straffes for at skjule pengedonationer- Jeg synes, at det er dybt problematisk, at det parti, som ovenikøbet sidder på regeringsmagten, har brudt reglerne om åbenhed om partistøtte, og altså har holdt skjult for vælgerne, hvem der har finansieret deres valgkamp, siger Enhedslistens demokratiordfører, Pelle Dragsted.
Stærkere myndighedskontrol og præcise pengebeløbI Danmark er der ikke noget kontrolorgan, som fører tilsyn med, om de forskellige partier overholder reglerne.
Helt omvendt står det til Norge, hvor Partilovsnævnet fører kontrol med de millioner af kroner, som bliver tilføjet partikasserne af private.
Derfor ønsker både Enhedslisten og SF at indføre en øget kontrol og et egentligt kontolorgan.
- Vi synes, at der skal være bedre kontrol, fordi man skal kunne se, hvem der støtter politikerne og magthaverne.
Vi kunne godt tænke os, at man opretter et kontrolorgan, der i højere grad kontrollerer, om partierne oplyser, som de skal, og om de gør det rigtigt, siger SF's Jacob Mark.
- Vi skal have en stærkere myndighedskontrol.
Det er rent faktisk lidt tilfældigt, at det her er blevet opdaget, og det kan være toppen af isbjerget, siger Pelle Dragsted fra Enhedslisten.
20.
000 eller 20 millioner?
Begge partier ser endda gerne, at man går et stykke længere i skærpelsen af reglerne.
Det er nemlig sådan, at partierne kun skal angive, hvem der har doneret 20.
000 kroner eller mere.
De skal ikke angive det præcise beløb.
- Vi ved for eksempel i princippet ikke, om Lars Seier Christensen (erhvervsmand og bidragyder til Venstre, red) har givet Venstre-toppen 20.
000 kroner eller 20 millioner kroner, siger Pelle Dragsted, der mener, at det skal angives, præcis hvilket beløb der doneres.
Venstre har ikke ønsket at stille op til et interview om sagen.
I et skriftligt svar til DR Nyheder siger Jens Nicolai Vejlgaard, der er formand for Venstre i Region Midtjylland:- Det er en sag, som vi opdager tilbage i 2017, og efterfølgende har vi håndteret sagen sammen med myndighederne.
Vi har betalt en bøde, og vi anser sagen for afsluttet.
FacebookTwitterKopier linkEmner:Enhedslisten|Lars Seier Christensen (erhvervsleder)|Pelle Dragsted (politiker)|Økonomi|Jylland




https://www.dr.dk/nyheder/indland/rektorer-testkoersel-af-proevesystem-gav-store-problemer

IndlandRektorer: Testkørsel af prøvesystem gav store problemerGymnasierektorer har været i dialog med ministeriet om, hvorvidt Den Digitale Prøvevagt kan udskydes.
Den Digitale Prøvevagt skal udsættes for endnu en test.
11.
mar.
2019 kl.
15.
32Bemærk: artiklen er mere end 30 dage gammelLæs opDet går ikke, at gymnasieelever skal være utrygge ved at gå til eksamen på grund af et nyt system.
Den Digitale Prøvevagt skal køre, før den kan bruges, lyder meldingen fra Danske Gymnasier, efter at flere elever har testet systemet under terminsprøver i sidste uge.
Det er meningen, at det nye computerprogram skal hjælpe med at afsløre snyd under eksamener.
Foreningen har modtaget meldinger fra flere institutioner, der har oplevet tekniske problemer, fortæller Dorte Fristrup, rektor ved Aarhus Statsgymnasium.
- Vi bakker fuldt og helt op om, at der skal være en central løsning til imødegåelse af snyd.
Den Digitale PrøvevagtDen Digitale Prøvevagt er et program, der kan overvåge elevers computere under skriftlige prøver.
Programmet skal bruges til at undersøge mistanke om snyd.
Det skal anvendes fra og med sommerterminen 2019.
Den Digitale Prøvevagt vil kunne dokumentere en række af de handlinger, som eleven foretager på sin computer under prøverne.
For eksempel henter det oplysninger om, hvilke hjemmesider der besøges, hvilke taster en elev trykker på, ligesom det affotograferer elevens skærm med jævne mellemrum.
Efter prøven kan skolen undersøge mistanker om eksamenssnyd ved at gennemgå de data, som programmet har indsamlet.
Kilde: Undervisningsministeriet- Men aktuelt har der været så stort et problem, at vi har været i dialog med ministeriet om, hvorvidt det kan være hensigtsmæssigt at udskyde brugen af det, siger hun.
Rektor Dorte Fristrup er også med i følgegruppen for netprøver og udtaler sig på vegne af Danske Gymnasier.
Da systemet blev testet under terminsprøver landet over, oplevede flere elever, at det ikke fungerede ordentligt på Mac-computere, der gik i stå.
- Vi har fokus på, at eleverne til sommer kan gå til eksamen, hvor de har sikkerhed for, at den kommer til at forløbe, som den skal.
Læs også:Minister står fast på Den Digitale Prøvevagt: Trods protester slipper eleverne ikke- Det er ærgerligt, fordi vi egentlig havde opfattelsen af, at ministeriet var på vej med en løsning, som fungerede, siger hun.
Undervisningsministeriet ønsker ikke at oplyse, hvor mange elever der deltog i testen, før der er lavet en evaluering.
Det er heller ikke muligt for Ritzau at få oplyst, hvor mange der har oplevet tekniske problemer.
Utrygge eleverI weekenden skrev Politiken, at tre gymnasier havde oplevet problemer.
Men det er mere end det, påpeger Dorte Fristrup.
Den Digitale Prøvevagt skal registrere, hvad eleverne foretager sig på computeren fra prøvens start.
Med jævne mellemrum tager systemet billeder af computerens skærm, og hvis der bliver registreret aktivitet, der ikke er tilladt, får institutionen besked.
Flere elever har tidligere meddelt, at de var utrygge ved den øgede overvågning, og at de ikke ville deltage.
Ved testkørslen af systemet er det frivilligt for eleverne, om de vil deltage.
Til selve eksamen bliver det dog obligatorisk.
Det er efter planen meningen, at næste test af systemet skal foregå 21.
marts.
/ritzau/FacebookTwitterKopier linkEmner:Uddannelse|Danske Gymnasier|Apple Inc.
|Gymnasiale uddannelser|Aarhus




https://www.dr.dk/sporten/fodbold/tyskland/video-scheisse-sne-koster-nedrykningstruet-tysk-klub-et-stensikkert-maal

TysklandVIDEO Scheiße!
Sne koster nedrykningstruet tysk klub et stensikkert målMassivt snefald over det nordlige Tyskland gjorde opgøret mellem Hannover 96 og Bayer Leverkusen til en farce.
Af Peter Fiilsø Jensen11.
mar.
2019 kl.
12.
32Bemærk: artiklen er mere end 30 dage gammelLæs opDer findes uheldige fodboldspillere, og så findes der japaneren Genki Haraguchi.
Efter 32 minutters spil af søndagens hjemmekamp mod Leverkusen får han en oplagt chance til at reducere til 1-2.
Haraguchi har allerede passeret målmanden og skal blot lægge bolden ind i det tomme mål, men desværre for ham og Hannover 96, når den orange bold ikke ind over målstregen på grund af den kraftige sne som dækker græsplænen.
Episoden bliver afgørende for kampen som Hannover 96 taber med 2-3.
Hannover 96 er placeret som nummer næstsidst i Bundesligaen med 14 point og har nu fem point op til Stuttgart som er tredjesidst.
FacebookTwitterKopier linkEmner:Tyskland|Fodbold




https://www.dr.dk/nyheder/penge/falck-direktoer-forlader-ledelsen-efter-skandalesag

Falck-Bios-sagenSe temaPengeFalck-direktør forlader ledelsen efter skandalesagBios-sag betyder, at direktør nu har valgt at udtræde af ledelsen.
Sagen har været alvorlig for Falck.
Flere regioner ser nu på muligheden for selv at overtage ambulancedriften.
Af Nis Kielgast11.
mar.
2019 kl.
13.
10Bemærk: artiklen er mere end 30 dage gammelLæs opLars Vester Pedersen forlader sin stilling som direktør for Falcks Assistance-division.
Det oplyser Falck i en pressemeddelse.
Det sker efter skandalesagen, hvor Konkurrencerådet politianmeldte Falck for at presse konkurrenten Bios ud af markedet med ulovlige metoder.
Forstå sagen om Falck og BiosI den seneste udvikling af det langstrakte forløb om ambulanceselskabet Bios' tid i Danmark oplyste Konkurrencerådet 30.
januar 2019, at man vil melde Falck til Bagmandspolitiet.
Den 4.
februar droppede Falck at anke sagen, der nu er sendt videre til politiet.
Anmeldelsen skyldes, at Falck ifølge Konkurrencerådet har misbrugt sin markedsposition til at presse konkurrenten Bios af markedet.
Ambulanceselskabet Bios overtog ambulancedrift i Region Syddanmark fra Falck i 2015, efter at opgaven var i udbud.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Lars Vester Pedersen forlader dog ikke virksomheden.
Han går på pension ved årets udgang, men den sidste tid er han ikke en del af Falcks ledelse.
- Jeg vil gerne takke Lars Vester Pedersen for hans store indsats for Falck igennem 40 år.
Jeg har nydt at arbejde sammen med ham og er taknemmelig for hans store bidrag, siger Falcks administrerende direktør, Jakob Riis.
Vil ikke skygge for FalckDet var blandt andet gennem skjult spin, negativ pressedækning og en social medie-kampagne, at Falck skabte mistillid til Bios og gjorde det svært for konkurrenten at skaffe arbejdskraft.
Konkurrencerådet meddelte i slutningen af januar, at sagen var så grov, at den blev meldt til politiet.
Falck begrunder dagens melding med, at Konkurrencerådets afgørelse i Bios-sagen "kan sætte spørgsmålstegn ved hans rolle i Falcks ageren tilbage i 2014-15", men Lars Vester Pedersen får alligevel opbakning fra selskabets øverste direktør.
- Jeg kender kun Lars Vester Pedersen som en reel og meget hæderlig kollega.
Jeg har respekt for, at han ikke ønsker at stå i en situation, hvor han kan blive set som en belastning for et Falck, skriver Jakob Riis.
Lars Vester Pedersen begrunder til dels sin beslutning med, at han er på vej på pension.
- Jeg havde 40 års-jubilæum den 1.
marts.
I den forbindelse besluttede jeg at gå på pension med årets udgang.
Jeg har valgt at trække mig fra mine ledelsesposter allerede nu, fordi jeg ikke vil risikere, at min person kan skygge for de resultater, vi dagligt skaber, siger Lars Vester Pedersen i pressemeddelelsen.
FacebookTwitterKopier linkEmner:BIOS Ambulance Service|Falck|Redningsvirksomhed




https://www.dr.dk/nyheder/indland/13-maend-kendt-skyldige-i-sag-om-vold-og-vaaben

Indland13 mænd kendt skyldige i sag om vold og våbenFlere medlemmer af banden Loyal to familia er blevet kendt skyldige af et enigt nævneting.
Flere af de nu dømte er medlemmer af banden Loyal to Familia.
11.
mar.
2019 kl.
12.
00 | opdateret 11.
mar.
2019 kl.
12.
39Bemærk: artiklen er mere end 30 dage gammelLæs opAfpresning.
Vold.
Ulovlig tvang, bedrageri og tyveri.
Et enigt nævningeting har ved Retten i Roskilde fundet 13 mænd skyldige i en omfattende sag, som omfatter en bred vifte af alvorlig kriminalitet.
Flertallet af de tiltalte er medlemmer af banden Loyal To Familia (LTF).
De er i alderen 22 til 35 år.
Retten har taget stilling til 26 anklagepunkter, der fordeler sig over et 16 sider langt anklageskrift.
Ti af de tiltalte er i forskelligt omfang fundet skyldige i afpresning af særlig grov beskaffenhed og vold - til dels af særlig rå, brutal og farlig karakter.
Samt ulovlig tvang, dokumentfalsk, bedrageri og bedrageriforsøg.
Syv af de tiltalte er i forskelligt omfang fundet skyldige i besiddelse og videreoverdragelse af kokain og hash.
Vold mod fængselsbetjentFire af de tiltalte er fundet skyldige i at have været i besiddelse af skydevåben under særligt skærpende omstændigheder - til dels som led i en bandekonflikt mellem Loyal To Familia og den rivaliserende bande Brothas.
Desuden er tre af mændene fundet skyldige i indbrudstyveri og forsøg på hæleri.
En enkelt er fundet skyldig i vold mod en fængselsbetjent, og en anden er fundet skyldig i trusler rettet mod et vidne.
I alt 14 mænd var tiltalt i sagen.
En er blevet frifundet.
Han var alene tiltalt for besiddelse af skydevåben under konflikten mellem LTF og Brothas.
Dommen ventes afsagt i begyndelsen af april.
/ritzau/Opdateret: Det har tidligere fremgået, at 14 mænd blev kendt skyldige.
Der er kun tale om 13.
FacebookTwitterKopier linkEmner:Kriminalitet|Loyal To Familia|Vold|Brothas|Roskilde




https://www.dr.dk/sporten/fodbold/navn-navn-aage-hareide-udtager-aarets-foerste-landsholdstrup






https://www.dr.dk/sporten/badminton/dansk-doublestjernes-farvel-goer-ondt-paa-danske-medaljedroemme-ved-ol

BadmintonDansk doublestjernes farvel gør ondt på danske medaljedrømme ved OLDanmarks nok største doubleprofil i de seneste mange år siger farvel til badminton på topplan.
Med Christinna Pedersens landsholdsstop mister Danmark sit stærkeste kort i mixeddouble forud for OL i Tokyo i 2020, og nu arbejdes der på at finde en ny makker til Mathias Christiansen.
11.
mar.
2019 kl.
11.
50Bemærk: artiklen er mere end 30 dage gammelLæs opDoublespecialisten Christinna Pedersen vinker i denne uge farvel til badminton på internationalt topplan.
Farvel til OL-drømme, rejser verden rundt til store turneringer, til landsholdet og til makkeren Mathias Christiansen.
Dermed også et farvel til Danmarks stærkeste kort i mixeddouble frem mod OL i Japan næste år.
Læs også:Christinna Pedersen stopper på badmintonlandsholdetSportschef i Badminton Danmark Jens Meibom ærgrer sig over, at Christinna Pedersen har valgt at stoppe karrieren på internationalt topplan.
Et farvel, der gør ondt på de danske OL-ambitioner.
- Det er selvfølgelig et slag for vores resultatmålsætninger og især OL-ambitioner, hvor vi havde håbet på, at Christinna og Mathias skulle kæmpe med om medaljerne, siger Jens Meibom i en pressemeddelelse.
Vil hellige sig familielivetChristinna Pedersen fik i januar et barn sammen med partneren Kamilla Rytter Juhl.
De to dannede tidligere også makkerskab på banen, hvor de fejrede mange store triumfer.
Rytter Juhl stoppede karrieren sidste år, idet hun var gravid.
Og nu stopper altså også Pedersen for at hellige sig familielivet.
Det møder forståelse i forbundet.
- Samtidig har vi naturligvis både respekt og forståelse for hendes beslutning, og vi ønsker både hende og Kamilla alt det bedste fremover.
- Vi vil desuden gerne takke Christinna for alle de store oplevelser og resultater, som hun har givet dansk badminton og Danmark.
Hendes meritter er usædvanligt flotte, og hun er utvivlsomt en af Danmarks allerstørste kvindelige spillere gennem tiden, siger Jens Meibom.
Skal forholde sig til ny virkelighedDanmark mister dermed også sit stærkeste kort i mixeddouble forud for OL i Tokyo i 2020, og nu arbejdes der på at finde en ny makker til Mathias Christiansen.
- Nu må vi så se fremad.
Som de seneste måneder har vist, så er elitesport uforudsigelig, og vi skal nu forholde os til endnu en ny virkelighed.
- Vi har allerede talt med Mathias omkring hans fremtid, men har brug for lidt mere tid, inden vi kan melde noget officielt ud omkring de fremtidige mixeddoublekonstellationer, siger Jens Meibom.
Christinna Pedersen stopper ikke karrieren helt, hun fortsætter med at spille i den hjemlige liga.
Sidste turnering på internationalt topplan bliver denne uges Swiss Open.
/ritzau/FacebookTwitterKopier linkEmner:Kamilla Rytter Juhl (badmintonspiller)|Badminton|Badminton Danmark|De Olympiske Lege|Japan




https://www.dr.dk/nyheder/indland/politi-affyrede-skud-under-anholdelse

IndlandPoliti affyrede skud under anholdelsePolitiet måtte affyre skud, da man ville anholde en 58-årig mand for manddrab begået i går på Møn.
Af Nikoline Vestergaard11.
mar.
2019 kl.
11.
40 | opdateret 11.
mar.
2019 kl.
11.
46Bemærk: artiklen er mere end 30 dage gammelLæs opPolitiet blev i går aftes kaldt ud til en landejendom i Hårbølle på Møn, hvor man på gårdspladsen fandt en dræbt person.
Da politiet ville anholde ejendommens 58-årige beboer, måtte man affyre skud mod ham, og han blev såret.
Det oplyser Sydsjællands og Lolland-Falsters Politi i en pressemeddelelse.
Den anholdte er indlagt på hospitalet til behandling for sine skudsår og kan derfor ikke møde op i retten senere.
Han fremstilles derfor in absentia i Retten i Nykøbing Falster.
Her er han sigtet for manddrab, og der er krav om varetægsfængsling.
Politiet vil ikke oplyse yderligere om skudafgivelsen, oplyser man.
Den efterforskes af Den Uafhængige Politiklagemyndighed.
FacebookTwitterKopier linkEmner:Den Uafhængige Politiklagemyndighed|Sydsjællands og Lolland-Falsters Politi|Møn|Politi|Sjælland




https://www.dr.dk/sporten/fodbold/superliga/hoeghs-hoejdepunkter-tordendroen-klumpspilskonger-og-en-fotograf-paa

SuperligaHØGHS HØJDEPUNKTER Tordendrøn, klumpspilskonger og en fotograf på kollisionskursFodboldmagasinets vært Josefine Høgh vælger sine højdepunkter fra weekendens superligakampe.
Af Niklas Brandt Pedersen11.
mar.
2019 kl.
11.
33Bemærk: artiklen er mere end 30 dage gammelLæs opNæstsidste spillerunde i Superligaen bød på en lang række underholdende øjeblikke.
Der blev både plads til et midtjysk perlemål, en Hobro-spiller i spring over buk og et mål direkte på hjørnespark.
Du kan se det hele i videoen øverst i artiklen.
FacebookTwitterKopier linkEmner:Fodbold|Hobro




https://www.dr.dk/nyheder/udland/pressefrihed-under-pres-tyrkiet-udviser-flere-tyske-journalister-uden-give-nogen

UdlandPressefrihed under pres: Tyrkiet udviser flere tyske journalister uden at give nogen grundDR's korrespondent i Tyrkiet ser tiltaget som en skærpelse i Erdogans angreb på journalister.
Flere tyske journalister baseret her i Istanbul er blevet udvist.
Af Andreas Lindqvist11.
mar.
2019 kl.
10.
40Bemærk: artiklen er mere end 30 dage gammelLæs opJournalister fra tre fremtrædende tyske medier har fået afvist at få fornyet deres presseakkrediteringer i Tyrkiet.
Der foreligger ikke nogen begrundelse for, hvorfor journalisterne ikke længere er velkomne til at rapportere fra landet.
Men ifølge BBC er det sandsynligvis første gang, det sker i landets nyere historie.
Sagen har fået den tyske udenrigsminister Heiko Mass til at tale med store bogstaver på Twitter, hvor han kalder udvisningerne for "uacceptable".
Til avisen Tagesspiel, hvis journalist Thomas Seibert er en af dem, som ikke længere får lov at arbejde i Tyrkiet, uddyber udenrigsministeren:- Uden en kritisk presse er der intet frit demokrati, siger han og understreger at Tyskland vil fortsætte med at kæmpe for pressefrihed.
Går efter internationale medierUd over Tagesspiel, er journalister fra ZDF og NDR blevet udvist.
En af dem var allerede i Tyskland, og de to andre rejste ud af Tyrkiet i går.
- Vi tror, at det er en strategi, som skal forstærke presset på internationale medier.
Efter at regeringen (den tyrkiske, red.
) mere eller mindre har formået at bringe lokale medier til tavshed, går de nu efter internationale medier, siger ZDF's Jörg Brase til BBC.
ZDF's Jorg Brase, en af de udviste, besvarede spørgsmål fra journalistkolleger, før han forlod landet i går.
Tagesspiels Thomas Seibert sætter udvisningen i samme kontekst.
- Jeg tror ikke, det handler om noget, jeg har skrevet.
Jeg tror, det er en besked til den vestlige presse.
De (Tyrkiet, red.
) har brug for en syndebuk, eller to eller tre, og jeg var en af de uheldige, siger han til Deutsche Welle.
- Hvis den tyrkiske regering håber, at den kan holde mig fra at rapportere ved at tage mit pressekort - og i bund og grund smide mig ud af Tyrkiet - kommer planen ikke til at virke, siger Seibert.
En skærpelseDR's mellemøstkorrespondent Michael S.
Lund kan stadig rapportere fra Istanbul, hvor han bor til daglig.
Han peger på, at Tyrkiet i forvejen ligger meget lavt på organisationen Journalister uden Grænsers rangliste over landes pressefrihed.
- Specielt efter det kupforsøg, der var i Tyrkiet i 2016, er medier blevet lukket, en række tyrkiske journalister er blevet fængslet, og der har været enkelte udenlandske journalister, som er blevet deporteret fra landet, siger han.
De har dog ofte været fra mindre medier og er blevet udvist af konkrete årsager, for eksempel fordi de har interviewet personer, som Tyrkiet mener er terrorister.
- Men det her er en skærpelse.
Tidligere har de store udenlandske mediers journalister været mere beskyttede.
Det er noget nyt, at man tager tre så store medier og uden forklaring siger, at de ikke længere er velkomne, siger Michael S.
Lund.
40 har endnu ikke fået svarHan understreger, at det er spekulationer, når der ikke er kommet en forklaring på udvisningerne.
Men det virker ikke tilfældigt, at journalisterne kommer fra Tyskland, som Tyrkiet de senere år har haft et anstrengt forhold til.
Det skyldes blandt andet en sag fra 2016, hvor en tysk komiker læste et groft digt op om den tyrkiske præsident Recep Tayyip Erdogan.
Året efter var der igen tyrkisk vrede, da Tyskland stoppede tyrkiske regeringsmedlemmer fra at holde valgmøder i landet, hvor der bor over en million vælgere, som er stemmeberettigede i Tyrkiet.
- Når det lige netop er tre tyske journalister, det går ud over, tror jeg, at det har noget at gøre med det anspændte forhold mellem de to lande, siger Michael S.
Lund.
Ifølge ham forsøger de tre journalister nu at gå rettens vej i Tyrkiet.
Han fortæller, at endnu 40 udenlandske journalister lige nu venter på svar på, om de fortsat må rapportere fra Tyrkiet.
- Så vidt jeg er orienteret, har alle de danske journalister i Tyrkiet, som har søgt, fået deres pressekort, siger korrespondenten.
FacebookTwitterKopier linkEmner:Recep Tayyip Erdoğan (politiker)|Tyrkiet|Tyskland|BBC|Ytringsfrihed




https://www.dr.dk/nyheder/indland/ny-plan-fra-arla-fremtidens-maelk-maa-ikke-belaste-klimaet

IndlandNy plan fra Arla: Fremtidens mælk må ikke belaste klimaetArla har præsenteret plan, der skal sænke mælkeproducenternes aftryk på klimaet.
Inden 2050 skal Arlas mejeriprodukter være klimaneutrale.
Af Julie Johanne Knudsen og Cecilie Rosenkvist Dam11.
mar.
2019 kl.
11.
45Bemærk: artiklen er mere end 30 dage gammelLæs opLandbruget udleder cirka 20 procent af Danmarks totalte CO2-udledning.
Og omkring 60 procent er fra dyrehold - og langt det meste fra malkekvæg.
Men fremover skal mælkeproduktionen være bæredygtig - lige fra ko til køledisk.
Mere end 10.
000 landmænd, som i fællesskab ejer mejerigiganten Arla, skal nemlig nedbringe mængden af klimagasser.
Om 10 år vil landmændene være 30 procent grønnere, når de producerer mælk.
Og det er ambitionen, at produktionen af mælk- og mejeriprodukter skal være helt CO2-neutral i 2050.
- Jeg tror simpelthen ikke, at man på lang sigt har en chance som virksomhed, medmindre man tager det her seriøst og viser, at man arbejder sig i retning af at blive CO2-neutral, siger Arlas direktør Peder Tuborgh.
Køerne skal bøvse mindreFor at nå i mål med mejerigigantens nye klimaplan skal landmændene lave justeringer i alt fra foderet til traktorerne.
Det kan de eksempelvis gøre ved at give køerne foder, der får dem til at bøvse mindre og på den måde mindske udslippet af metangas.
Ifølge klimaprofessor Jørgen E.
Olesen, er det en naturlig strategi, at fokusere på den enkelte landmand.
- Indtil nu har man fokuseret meget på mejerierne.
Men det er ude ved producenterne, at hovedparten af udledningen ligger.
Derfor er det også et naturligt fremskridt.
Læs også:Ko-bøvser og lattergas: Her er landbrugets store klimaproblemerFor forbrugernes skyldArlas klimatiltag kommer i halen på andre store virksomheder, der også vil sætte ind for at reducere udledningen af klimabelastende gasser.
I lørdags meldte slagterikoncernen Danish Crown sig på banen, og i februar annoncerede flyselskabet SAS, at de vil være det mest bæredygtige flyselskab i verden.
Og det er også nu, der skal sættes ind, fortæller Jørgen E.
Olesen.
- Det er vigtigt, at vi alle sammen tager skridt, for vi er sådan set bagefter med at få opfyldt de forpligtelser, som politikerne har sat for at reducere klimabelastningen.
Og det er nu.
Det er faktisk på allerhøjeste tid, siger han.
Professoren vurderer landbrugets mål om at være CO2-neutral i 2050 til at være noget nær umuligt.
Alligevel synes han, at Arlas plan er en glædelig nyhed.
Men det er altså ikke kun for klimaet skyld.
Arlas ambitiøse plan er også en måde at møde forbrugernes krav på, siger Peder Tuborgh til Jyllands-Posten.
- Man risikerer at blive fravalgt af forbrugerne, hvis man står stille på det her område.
Derfor skruer vi klimaindsatsen temmelig markant i vejret.
Sådan vil Arla gøre•Fodersammensætningen skal ændres, så koen får mindre luft i maven - og bøvser mindre.
•Produktionen og opbevaringen af foderet skal optimeres, så næringsstoffer ikke går tabt.
•Gødningen skal blandt andet bruges til at producere vedvarende energi.
•Maskiner og traktorer på gården kan udskiftes med modeller, der bruger mindre brændstof og flere ikke-fossile brændsler.
•Køerne kan ikke blive helt CO2-neutrale.
Derfor skal CO2 bindes ved at dyrke græs, gøde korrekt, og så skal landmændene plante træer og planter.
FacebookTwitterKopier linkEmner:Arla Foods|Landbrug|SAS Group|Mejerier|Peder Tuborgh (erhvervsleder)




https://www.dr.dk/nyheder/kultur/svenske-john-skriver-grand-prix-historie-skal-repraesentere-lande-paa-en-gang

KulturSvenske John skriver Grand Prix-historie: Skal repræsentere to lande på én gangDet er aldrig sket før, at én og samme person deltager for to lande i Eurovision.
Det laver John Lundvik om på til maj.
John Lundvik blev nummer tre i det svenske Melodi Grand Prix sidste år.
I år vandt han det hele med den gospelinspirerede 'Too Late for Love'.
Af Kasper Madsbøll Christensen11.
mar.
2019 kl.
11.
20Bemærk: artiklen er mere end 30 dage gammelLæs opHan var storfavorit hos både jury og seere og ligger allerede nummer ét på hitlisten i Sverige med 'Too Late for Love'.
I lørdags vandt 36-årige John Lundvik det svenske Melodi Grand Prix, kaldet Melodifestivalen, på overbevisende manér med sin gospelinspirerede popsang, som han har skrevet med Anderz Wrethov og Andreas 'Stone' Johansson.
Men nu står han over for lidt af et dilemma.
Lyt til 'Too Late for Love', mens du læser videre.
John Lundvik - Too Late for LoveFor til maj har John Lundvik nemlig en historisk dobbeltchance for at vinde Eurovision Song Contest, der i år finder sted i Tel Aviv i Israel.
Det har han, fordi han også har været med til at skrive dette års britiske Grand Prix-sang, 'Bigger than Us', der skal synges af Michael Rice.
Det er aldrig før sket det samme år i Eurovision Song Contest, at én og samme person både har stået i front for ét land og samtidig har skrevet en sang til et andet land.
- Det er to adskilte ting, og det er ganske skønt.
Jeg konkurrerer som kunstner for mit land, Sverige, men har også en sang med som sangskriver (for Storbritannien).
Det er føles stort og ærefuldt, siger han til svenske Expressen.
John Lundvik optræder med sin svenske vindersang, 'Too Late for Love'.
Den var både favorit hos juryen og seerne og fik i alt 181 point.
Anden- og tredjepladsen fik begge 107 point.
Datteren heppede ikke på farAftonbladet skriver dog, at John Lundvik faktisk gerne ville have deltaget i det svenske Melodi Grand Prix med 'Bigger than Us' frem for 'Too Late for Love', men at den svenske tv-station SVT tvang ham til at vælge en anden sang.
Mon ikke han i dag er meget glad for, at valget faldt på 'Too Late for Love'?
- Hvis sangene kommer til at dyste direkte mod hinanden, så tror jeg, at vi svenskere tager sejren, spår John Lundvik over for Expressen efter sejren i Melodifestivalen.
Lyt til 'Bigger than Us', mens du læser videre.
Michael Rice - Bigger than UsJohn Lundvik skal dog ikke regne med ubetinget opbakning fra hjemmefronten, selv om han har dobbeltchance for at hive en Eurovision-sejr i land til maj.
Han har nemlig fortalt, at hans datter, Naomi, efter sin fars sejr kunne meddele, at hun elskede ham højt, men faktisk havde heppet på Arvingarna, der endte som nummer seks i finalen med 'I Do'.
- Det må vi lige have en snak om i løbet af ugen, lød det med et grin fra den svenske Grand Prix-vinder.
Samme semifinale som DanmarkDer bliver dog ikke meget tid til hverken familie eller afslapning oven på den imponerende Grand Prix-sejr.
Nu skal han nemlig til at planlægge, hvordan 'Too Late for Love' skal præsenteres på Eurovision-scenen til maj og mødes allerede i denne uge med blandt andet pladeselskab, management og koreografer.
Sverige har indtil videre vundet Eurovision seks gange; I 1974, 1984, 1991, 1999, 2012 og 2015.
Eurovision Song Contest 2019 finder sted 14.
, 16.
og 18.
maj.
Både Danmark og Sverige er med i den anden semifinale, torsdag den 16.
maj.
FacebookTwitterKopier linkEmner:Melodi Grand Prix|Sverige|Storbritannien|Expressen|Pop og rock




https://www.dr.dk/nyheder/udland/efter-etiopisk-flystyrt-sort-boks-er-fundet

Boeing 737 MAX 8Se temaUdlandEfter etiopisk flystyrt: Sort boks er fundetSamtlige 157 personer om bord blev dræbt, da et helt nyt Boeing-fly styrtede ned i går.
Rester af flyet hvor det styrtede, 60 kilometer sydøst for Addis Ababa, Etiopiens hovedstad.
Af Andreas Lindqvist11.
mar.
2019 kl.
11.
23 | opdateret 11.
mar.
2019 kl.
11.
53Bemærk: artiklen er mere end 30 dage gammelLæs opEn af de såkaldte sorte bokse er fundet, hvor et få måneder gammelt fly fra Ethiopian Airlines styrtede ned i går.
Det oplyser etiopisk stats-tv ifølge Reuters.
Samtlige 157 ombordværende blev dræbt, da flyet af typen Boeing 737 Max 8 kort efter start fra Etiopiens hovedstad, Addis Ababa, ramte jorden med høj hastighed.
Efterforskere håber, at flyets sorte bokse, som blandt andet optager, hvad der bliver sagt og gjort i cockpittet, kan give svar på, hvorfor flyet styrtede.
Ethiopian Airlines har efter ulykken valgt at holde sine resterende fire Boeing 737 Max 8-fly på jorden.
Flyselskabet har oplyst, at der sad en meget erfaren kaptajn i cockpittet på det havarerede fly, og at han anmodede om at vende tilbage til lufthavnen, før det gik galt.
- Selv om vi endnu ikke kender årsagen til styrtet, var vi nødt til at beslutte at holde flyflåden på jorden som en ekstra sikkerhedsforanstaltning, skriver flyselskabet på Twitter.
Andet styrt på få månederDet er anden gang på få måneder, at et helt nyt fly af Boeing 737 Max 8-typen er styrtet kort efter start trods erfarne piloter og godt flyvevejr.
I oktober sidste år blev alle 189 ombordværende dræbt, da et fly fra det indonesiske lavprisflyselskab Lion Air styrtede i havet.
Her blev flyselskabet efterfølgende kritiseret for at sende et ikke-luftdygtigt fly afsted, selv om der havde været fejl på det i dagene op til.
Men også producenten Boeing stod for skud.
Boeing 737 Max 8 har nemlig et helt nyt sikkerhedssystem.
Det peger næsen på flyet ned, hvis sensorer, som var defekte på ulykkesflyet, opdager at flyet er i færd med at "stalle".
Blandt andet fagforeningen for piloter hos det amerikanske American Airlines udtalte efter ulykken, at hverken flyselskaber eller piloter blev informeret om det ændrede sikkerhedssystem af Boeing, eller hvordan det skulle slås fra.
Ifølge de indonesiske havariefterforskere kæmpede piloterne på Lion Air flyet mod systemet i samtlige 13 minutter, flyet nåede at være i luften.
Efter at have rettet næsen op 26 gange, mistede de til sidst kontrollen.
Indonesien har i kølvandet på flykatastrofen i Etiopien i går netop offentliggjort, at det giver flyveforbud til alle fly af typen, imens de bliver undersøgt.
Også Kina har besluttet, at samtlige Boeing 737 Max 8-fly skal blive på jorden indtil videre.
FacebookTwitterKopier linkEmner:Boeing|Flyselskaber|Ulykker|American Airlines|Etiopien




https://www.dr.dk/nyheder/indland/umbrella-sag-vokser-politiet-sigter-yderligere-148-unge-dele-boerneporno

Unge sigtet i børnepornosagSe temaIndlandUmbrella-sag vokser: Politiet sigter yderligere 148 unge for at dele børneporno50 unge har ifølge politiet delt krænkende og intim video, efter sagen blev offentlig.
Den meget omtalte Umbrella-sag startede på baggrund af tip fra Facebook i USA.
Nu har politiet sigtet i alt 1.
150 unge for at have delt krænkende videoer af to 15-årige.
Foto: IllustrationAf Louise Dalsgaard11.
mar.
2019 kl.
08.
00Bemærk: artiklen er mere end 30 dage gammelLæs opFørst hed antallet af sigtelser 1.
004, og nu stiger det endnu mere.
Dansk politi sigter nemlig yderligere 148 unge, der er mistænkt for at have delt krænkende videomateriale, der kategoriseres som børneporno.
På videoerne ses to 15-årige - en dreng og en pige - i en meget voldsom og intim seksuel situation.
De blev optaget i et privat hjem i Nordsjælland i 2015.
De mange nye sigtelser indgår i den såkaldte Umbrella-sag, der blev offentligt kendt i januar 2018.
Her sigtede politiet 1.
004 unge over hele landet for at have delt videomaterialet på Facebooks chatplatform Messenger.
- Vi har efterforsket videre og fået flere anmeldelser ind af døren det seneste stykke tid.
Det er sager, som skal behandles ligesom de første 1.
000 sager i Umbrella-komplekset, siger politikommissær Flemming Kjærside fra Rigspolitiets center for cybercrime.
50 har delt trods politiets advarsler50 af de unge, der bliver sigtet nu, har delt videoen trods politiets offentlige advarsler om, at det er strafbart, og på trods af den store medieomtale, som sagen medførte i begyndelsen af 2018.
Det ærgrer politikommissær Flemming Kjærside.
- Det gør mig ked af det, at vi ikke har formået at få budskabet ud.
Det er altså alvorligt det her.
Først og fremmest for dem, der optræder på videoen, og som det hele handler om, men det er også alvorligt for dem, der deler videoen, siger han.
De resterende cirka 100 af de nye sigtede skal ifølge politiet have delt videoen, inden offentliggørelsen af sagen.
Alle er sigtet for at have delt videoen én til tre gange.
Det må du ikke deleBilleder og videoer af personer under 18 år, der har fokus på kønsorganer eller viser en seksuel handling, må aldrig deles - altså sendes til andre personer - fx på sociale medier.
Det betegnes som børnepornografisk materiale og straffes med bøde eller fængsel op til to år.
I særlige tilfælde helt op til seks år.
Man må heller ikke dele private videoer eller billeder af person, hvis ikke de tydeligt har givet lov.
Det kan være nøgenbilleder, billeder af afdøde eller billeder i andre private situationer.
Kærestepar, hvor begge er over 15 år, må gerne dele seksuelle billeder og film med hinanden, hvis de har givet lov.
Materialet må dog ikke videresendes og skal slettes, når forholdet stopper.
Hvis du ikke har samtykke, må du kun offentliggøre "harmløse" oplysninger, billeder og videoer om en anden person.
Læs også:1.
000 sager venter: Endelig afgør Højesteret sag om krænkende videoerMange sager venterAf de 1.
004 sager fra januar 2018 har kun få endnu været for retten.
Politi og anklagemyndighed kørte i første omgang ni prøvesager gennem retssystemet for at se, hvordan de faldt ud.
Flere sager endte med, at den unge blev straffet for § 235 i straffeloven, altså deling af børneporno.
Andre endte med, at den unge blev straffet for for eksempel blufærdighedskrænkelse eller for at have delt private billeder til andre.
I januar i år stadfæstede Højesteret den første af dommene fra de ni prøvesager.
Her fik en nu 20-årig mand rettens ord for, at han havde delt børnepornografisk materiale.
Han blev straffet med 40 dages betinget fængsel for at have delt videoen 35 gange i 2015.
Plet på børne- og straffeattestHvis man bliver dømt for at dele børneporno, får man en plet på både straffe- og børneattesten.
Pletterne kan få betydning for den unges uddannelsesvalg, indrejsemuligheder i USA og jobmuligheder.
Nye sager dækker hele landetFyn: 10 København: 22 Københavns Vestegn: 23 Midt og Vestjylland: 12 Midt og Vestsjælland: 14 Nordjylland: 8 Nordsjælland: 14 Syd- og Sønderjylland: 16 Sydsjælland- og Lolland Falster: 10 Sydøstjylland: 7 Østjylland 12I alt 148 sager.
- Hvis man bliver dømt for det her, så er børneattesten lige pludselig ikke blank mere, og det vil givetvis ødelægge en masse karrieremuligheder, siger Flemming Kjærside.
En blank børneattest er ofte nødvendig, hvis man skal arbejde med unge mennesker - for eksempel være fodboldtræner eller spejderleder, men også hvis man skal være skolelærer, pædagog eller politibetjent.
- Der er kun tabere i denne slags sager.
Offeret bliver krænket igen og igen, hver gang videoen bliver delt, og gerningsmanden bliver straffet hårdt.
Derfor skal man bare ikke dele den, lyder opfordringen fra Flemming Kjærside.
De knap 150 nye sager er – ligesom som de første 1000 - kommet dansk politi i hænde gennem anmeldelser modtaget fra de amerikanske myndigheder via Europol.
FacebookTwitterKopier linkEmner:Politi|Kriminalitet|Europol|Rigspolitiet|Sjælland




https://www.dr.dk/sporten/fodbold/overblik-danskernes-weekend-i-fodboldeuropa-hoejbjerg-og-vestergaard-snoed-eriksen

FodboldOVERBLIK Danskernes weekend i fodboldeuropa: Højbjerg og Vestergaard snød EriksenFlere danskere markerede sig med gode præstationer i fodboldeuropa denne weekend.
Jannik Vestergaard og Southampton vendte kampen i det sidste kvarter mod Tottenham.
Af Michael Sten Jensen i Lyon11.
mar.
2019 kl.
07.
06Bemærk: artiklen er mere end 30 dage gammelLæs opTingene flaskede sig ikke for Christian Eriksen og Tottenham denne weekend, men det gjorde det til gengæld for flere andre danskere.
Herunder giver DR Sporten dig et overblik over de danske landsholdsspillere, som markerede sig rundt omkring i Europa i denne weekend.
Dolberg-assist i suveræn Ajax-sejrKasper Dolberg leverede en assist i kampen mod Fortuna Sittard.
Kasper Dolberg begyndte kampen på toppen, da Ajax søndag satte Fortuna Sittard til vægs i en sikker 4-0 sejr på hjemmebanen Amsterdam Arena, og den unge dansker havde næstsidste fod på Ajax' scoring til 4-0.
Lasse Schöne afløste Frenkie de Jong i pausen, og han kunne efter 63 minutter se Neres score sit andet mål.
Rasmus Nissen Kristensen så hele kampen fra bænken.
Ajax indtager andenpladsen i den hollandske Æresdivision.
Zanka, Billing og Lössl kæmpede forgævesPhillip Billing blev taget ud i pausen af Huddersfields kamp mod Bournemouth.
Mathias Zanka Jørgensen var med fra start hos Huddersfield, der også havde keeper Jonas Lössl og Philip Billing med i 0-2-nederlaget hjemme til Bournemouth.
Huddersfield har dermed stadig blot 14 point på sidstepladsen i Premier League.
Troelsgaard nettede i pokalturneringenDanmarks Sanne Troelsgaard scorede for FC Rosengård i pokalkampen mod Kristiansstads DFF.
Den danske landsholdsspiller Sanne Troelsgaard kom på tavlen for sin svenske klub FC Rosengård søndag, da der blev spillet pokalkvartfinale mod Kristiansstads DFF.
Målet til 1-0 var dog ikke nok for Sanne Troelsgaard.
Kampen sluttede 2-2, hvilket ikke var nok for FC Rosengård til at avancere til semifinalen.
Mæhles drømmehug cementerede Genks førstepladsJoakim Mæhle blev matchvinder for Genk med et flot mål.
Den belgiske fodboldklub Genk fastholdt søndag sit greb om førstepladsen i Jupiler League, den bedste række i landet.
Her blev bundproppen Lokeren slået 1-0, og det var med den tidligere AaB'er, Joakim Mæhle, i hovedrollen.
Joakim Mæhle, der spiller højreback, scorede i det 77.
minut, da han med et drøn af et skud fra kanten af feltet sendte bolden i målhjørnet.
Mæhles danske kollega i Genk, angriberen Marcus Ingvartsen, så hele hjemmekampen mod Lokeren fra bænken.
Højbjerg og Vestergaard snød Eriksen og co.
Pierre Emile-Højbjerg kom bedst ud af duellen med Christian Eriksen og Tottenham.
To scoringer i det sidste kvarter vendte op og ned på det hele, da Southampton hjemme slog Tottenham i danskeropgøret i Premier League lørdag.
Southampton havde Pierre-Emile Højbjerg og Jannik Vestergaard med i sejren over Christian Eriksen og Tottenham, som tabte endnu et skridt i kampen om top-4.
Thomas Franks danskerkoloni hentede tre pointHenrik Dalsgaard leverede en assist i Brentfords sejr over Middlesbrough.
Der var en hel flok danskere i aktion, da Thomas Franks Brentford lørdag vandt en svær udekamp mod Middlesbrough i Englands næstbedste række, Championship.
Den danske landsholdsspiller Henrik Dalsgaard gjorde sig bedst bemærket med en assist til Said Benrahmas sejrsmål til 2-1, men også den tidligere Horsens-spiller Mads Bech fik fuld tid i Brentfords forsvar.
Den tidligere FCN-topscorer Emiliano Marcondes kom ind med fem minutter tilbage af opgøret.
FacebookTwitterKopier linkEmner:Jannik Vestergaard (fodboldspiller)|Jonas Lössl (fodboldspiller)|England|Fodbold|Storbritannien




https://www.dr.dk/sporten/badminton/christinna-pedersen-stopper-paa-badmintonlandsholdet

BadmintonChristinna Pedersen stopper på badmintonlandsholdetEn ændret livssituation betyder, at den danske verdenstopspiller Christinna Pedersen stopper på det danske landshold.
Af Andreas Kraul og Anne Hedegaard Petersen11.
mar.
2019 kl.
10.
33Bemærk: artiklen er mere end 30 dage gammelLæs opEn af Danmarks bedste doublespillere gennem tiden Christinna Pedersen stopper på landsholdet, skriver Badminton Danmark i en pressemeddelelse.
- Jeg har valgt at stoppe, fordi min livssituation har ændret sig, efter jeg er blevet mor.
Det har på ingen måder været en nem beslutning på grund af mit rigtige gode makkerskab med Mathias (Christiansen, red.
), siger Christinna Pedersen.
Læs også:Ny uro i dansk badminton: Ketsjerfirma vil politianmelde forbundsdirektørChristinna Pedersen danner privat par med tidligere badmintonspiller Kamilla Rytter-Juhl, der selv indstillede sin landsholdskarriere i forbindelse med, at parret blev forældre tidligere på året.
De to har sammen vundet sølv ved OL i Rio i 2016.
Kamilla Rytter-Juhl (tv.
) og Christinna Pedersen har svært ved at forstå, at de har vundet sølv ved OL i Rio 2016.
Fortsætter i den danske liga© ScanpixChristinna Pedersens største triumferVinder af All England i damedouble, 2018OL-sølv i damedouble, Rio 2016OL-bronze i mixed double, London 20125 VM-medaljer i dame- og mixed double, 4 bronze og 1 sølv6 EM-guldmedaljer i dame- og mixed doubleMed en All England-titel, flere Denmark Open-titler, fem VM-medaljer, to OL-medaljer og adskillige andre titler i bagagen stopper Pedersen på landsholdet, men hun fortsætter i den danske liga.
Hun deltager i sin sidste turnering med doublemakkeren Mathias Christiansen i Swiss Open, som spilles i denne uge.
- Der er ingen tvivl om, at jeg kommer til at savne det, men jeg må også erkende, at jeg de seneste måneder har haft svært ved at finde den samme drivkraft, som jeg tidligere har haft, siger hun.
I videoen øverst i artiklen kan du se et af højdepunkterne i Christinna Pedersens karriere, da hun sammen med makkeren Kamilla Rytter Juhl tog sejren i semifinalen ved OL i Rio forrige år.
Damedoublen endte dog med at tabe finalen.
FacebookTwitterKopier linkEmner:Kamilla Rytter Juhl (badmintonspiller)|Badminton|Christinna Pedersen (badmintonspiller)|Badminton Danmark




https://www.dr.dk/nyheder/penge/ali-skylder-anden-gang-en-kvart-million-jeg-taenkte-paa-selvmord

PengeAli skylder for anden gang en kvart million: 'Jeg tænkte på selvmord'Med hjælp fra en gældsrådgiver er det lykkedes Ali at få styr på en stor gæld.
Ali skylder 250.
000 kroner væk til forskellige udlånsfirmaer og banker.
Af Flemming Brandt11.
mar.
2019 kl.
08.
00Bemærk: artiklen er mere end 30 dage gammelLæs opTo gange på syv år har 32-årige Ali været ude i en bundløs sump af gæld, som de færreste oplever.
Nu har han fået hjælp til at få styr på sin økonomi takket være en uvildig gældsrådgiver.
Drømmen om hurtige penge og spændingen ved at spille.
Det var de faktorer, der i to omgange fik Ali til at sætte sig i gæld.
Og han er ikke den eneste.
I 2018 var knap 47.
000 unge mellem 18-30 år registreret i gældsregistret RKI, viser nye tal fra Finans Danmark.
Alis råd til andre unge i samme situation- Lad nu være med at optage de skide lån!
Problemet er, at man altid kan optage et nyt lån.
Først og fremmest skal man snakke med ens familie om problemerne.
Tal med dine nærmeste, inden det løber ud af hænderne på dig.
Her fortæller Ali med sine egne ord historien om, hvordan han kom i gæld:- Jeg skylder cirka 250.
000 kroner væk.
Det er anden gang, at jeg har fået så stor en gæld.
Første gang var for syv år siden.
Jeg var deprimeret over en længere periode, og jeg endte også i noget kriminalitet.
- Dengang hjalp min familie mig, så jeg kunne betale pengene tilbage.
Slip af med gældenHalvdelen af de dårlige betalere mellem 18-30 år sidder fast i gældssumpen.
I aften klokken 20 sidder gældsrådgiver Lui Vestergaard Lundin fra Forbrugerrådet Tænk Gæld klar til at hjælpe.
Stil dit spørgsmål her.
- Jeg har haft et misbrug, jeg har spillet en hel del.
Det er hovedsagelig det, der er skyld i min gæld.
- Jeg skylder pengene til en hel masse forskellige kreditorer.
Det er sådan nogle som Santander og Vivus.
De spørger overhovedet ikke til, hvor meget man skylder i forvejen.
Og så reklamerer de, samtidig med bettingreklamerne, midt under fodboldkampene.
- Første gang jeg skyldte så meget væk, var for syv år siden.
Jeg kom ud i noget kriminalitet, og jeg endte også med at blive frihedsberøvet.
Men faktisk var fængslet noget af det bedste, der skete for mig.
Jeg var slet ikke stresset over de penge, jeg skyldte, i de otte måneder, hvor jeg var i fængsel.
Bagefter lånte jeg nogle penge af min familie, og jeg fik betalt gælden ud.
Men nu skylder jeg igen omkring 250.
000 kroner væk.
Jeg har været så deprimeret, at jeg havde selvmordstanker, da jeg var rigtigt presset.
Ali, registreret som dårlig betaler hos RKI- Men nu skylder jeg igen omkring 250.
000 kroner væk.
Jeg har været så deprimeret, at jeg havde selvmordstanker, da jeg var rigtigt presset.
- Det har jeg ikke længere.
Jeg har fået hjælp hos Settlementet.
Der har en gældsrådgiver hjulpet mig til at få forhandlet renten ned.
Gældsrådgiveren har hjulpet mig med at tage samtalerne og med at skrive til dem, der har lånt mig penge.
Det er ekstremt svært at ringe og tale med dem – man føler sig rigtigt lille bagefter.
Frivillig gældsrådgivningDer er forskellige tilbud, hvor du kan få gratis og uvildig gældsrådgivning:Settlementet på Vesterbro i København tilbyder rådgivning til borgere på overførselsindkomst, SU eller med lav indkomst, uanset bopæl.
50 53 36 13 eller online her.
KFUM tilbyder både rådgivning i en lang række byer landet over samt over nettet på ungøkonomi.
dk og på fode igen.
Forbrugerrådet Tænk tilbyder både rådgivning over telefonen (25560033), over mail og gennem personligt fremmøde.
Se mere her.
Den Sociale Retshjælps Gældrådgivning tilbyder gældsrådgivning til socialt udsatte borgere samt kommende, nuværende og tidligere indsatte.
Læs mere her.
- Jeg arbejder selv med unge i hverdagen, og jeg ved, at mange af dem også har et spilleproblem.
De kender ikke til min situation, men jeg har løbende en dialog med dem.
Jeg siger til dem, at de skal lade være med at tage de skide lån, men det er svært, hvis de er økonomisk pressede.
Når man har et misbrug, tænker man kun her og nu.
- Jeg har været i et behandlingsforløb.
Jeg spiller slet ikke mere, jeg er ikke længere en ludoman.
- Jeg har fået ro på, jeg har det lidt bedre.
Men jeg er stadig irriteret på mig selv.
Det er stressende at tænke på, at det kommer til at tage så lang tid at betale pengene tilbage.
Der går fire år, før jeg har betalt hele min gæld.
Det er et tabu at være registreret som dårlig betaler i RKI.
Derfor er Ali ikke den gældsramte unge mands rigtige navn.
Hans identitet er redaktionen bekendt.
FacebookTwitterKopier linkEmner:Økonomi|Kriminalitet|FinansDanmark|Depressioner|Sundhed og velvære




https://www.dr.dk/nyheder/penge/faerre-unge-i-gaeldsregistret-men-nogle-sidder-fast-5-facts-om-deres-gaeld

PengeFærre unge i gældsregistret, men nogle sidder fast: 5 facts om deres gældNy rapport fra bankernes brancheorganisation viser, at de yngste voksne har fået bedre styr på økonomien.
De unge har fået bedre styr på deres økonomi, og færre kommer i RKI-registret, viser ny rapport.
Af Flemming Brandt11.
mar.
2019 kl.
06.
30Bemærk: artiklen er mere end 30 dage gammelLæs opFlere penge på bankkontoen og færre rykkere, som giver ondt i maven, når de dumper ind ad brevsprækken.
Sådan ser det tendensen ud, når man kigger på de yngste voksne i alderen 18-21 år og sammenligner med de foregående år.
Det er en af konklusionerne i Finans Danmarks nye rapport ’Unge – gæld, forbrug og opsparing’.
Gældsregistret RKIHavner man først i RKI, kan det tage lang tid at komme ud af registret igen, og ens lånemuligheder begrænses.
Du kan få nej til banklån, konto- og kreditkort og telefonabonnement, og du kan blive forhindret i at købe ting på afbetaling.
Du kan også risikere, at håndværkere ikke vil arbejde for dig.
Man bliver registreret i RKI, hvis man ikke kan betale sine regninger.
Registreringen sker efter tredje rykkerskrivelse, hvor den sidste rykker kommer med en advarsel om, at man nu bliver indberettet til RKI.
Her kan du undersøge, om du står registreret i RKI: dininfo.
dkKilder: Finans Danmark, Forbrugerrådet Tænk GældHer har Finans Danmark, der er bankernes brancheorganisation, undersøgt de 18-30 årige unge voksnes økonomi på baggrund af data fra RKI-registret, der ejes af firmaet Experian og er Danmarks største gældsregister.
Og tendensen er positiv, selvom der stadig er mange unge, der har så svært ved at betale deres regninger, at de ender i registret.
- Antallet af unge i RKI-registret fortsætter med at falde.
Der er også et fald i, hvor meget de skylder, men det er ikke så stort.
Og det er især blandt de yngste i gruppen, de 18-21 årige, at der ikke er så meget gæld.
Vi kan håbe på, at det fortsætter, når denne gruppe af unge bliver lidt ældre, siger cheføkonom Niels Arne Dam fra Finans Danmark.
Ved udgangen af 2018 var knap 47.
000 unge mellem 18-30 år registreret i RKI.
Det svarer til knap fem procent af hele aldersgruppen.
Det er et fald fra 48.
500 i 2017 og 50.
500 året forinden.
Samtidig er årgangene større, så i procent er faldet endnu større.
Slip af med gældenHalvdelen af de dårlige betalere mellem 18-30 år sidder fast i gældssumpen.
I aften klokken 20 sidder gældsrådgiver Lui Vestergaard Lundin fra Forbrugerrådet Tænk Gæld klar til at hjælpe.
Stil dit spørgsmål her.
Den gæld, der er registreret i RKI, er også faldet i løbet af de seneste fem år.
Mens den i 2013 lød på 1,78 milliarder kroner, var den i 2018 nede på 1,3 milliarder kroner.
De unge mellem 18 og 30 er dog stadig overrepræsenteret i gældsregistret i forhold til resten af befolkningen, men ikke lige så udtalt som den forskel, der var for fem år siden.
Udviklingen sker samtidig med, at der er fremgang i dansk økonomi, forklarer Niels Arne Dam.
- Det betyder, at der er jobmuligheder.
Vi skal så forsøge at klæde de unge på, så de også ved, hvad de skal gøre for at klare sig, når økonomien og jobsituationen vender – for det gør den jo på et tidspunkt, før eller siden.
Tre gode råd til de unge fra cheføkonomen1.
Skaf dig overblik over din økonomiFind ud af, hvad du har af indtægter fra studiejob, SU og lignende, og hvad du har af udgifter.
Sørg for at få balance.
Det er vigtigt at lægge et budget med plads til uforudsete udgifter.
2.
Tænk på de lidt større tingTænk fremad på rejser og større anskaffelser som en cykel eller måske en bil.
Hvad koster den, og hvor meget jeg skal jeg lægge til side?
Det handler om at få opsparingstanken ind under huden.
3.
Pas på med de hurtige lånDer kan være tidspunkter, hvor der er god grund til at låne penge.
Hvis man skal på studierejse eller skal etablere sig et nyt sted, hvor man begynder i et nyt job, eller hvis man måske reelt har brug for noget nyt elektronisk udstyr.
Men sørg for at orientere dig, inden du låner penge.
Tal med andre, dine venner eller familie, om hvad der vil være et fornuftigt lån.
Og gå i banken og hør, hvad de tilbyde dig.
Lær at forstå, hvad ÅOP, årlige omkostninger i procent, betyder, så du på forhånd har styr på, hvor dyrt det er at låne pengene.
Mens de yngste i gruppen tilsyneladende har bedre styr på økonomien end tidligere, er der også en stor gruppe af de lidt ældre unge, som sidder fast i gældsregistret.
Halvdelen af de unge, der stod i registret i 2017, var også optaget i RKI som dårlige betalere fem år tidligere.
To ud af tre, der stod der i 2017, var der allerede i 2015.
Årsagen kan være et enkelt eller få større fejlkøb, hvor de unge ikke kan finde pengene til at komme ud af gælden.
Men der kan også være tale om et uholdbart overforbrug, som bliver gentaget igen og igen.
- Der er rigtigt uheldigt, og det dækker over nogle grundlæggende udfordringer for denne gruppe af unge med at styre deres økonomi, konstaterer cheføkonomen.
I denne uge står Finans Danmark bag ’Pengeuge’ i 7.
-9.
klasse på en lang række folkeskoler over hele landet.
Formålet er at lære børnene en grundlæggende finansiel forståelse, så de får nemmere ved at håndtere deres egen økonomi, når de om nogle år selv skal finde balancen mellem indtægter og privatforbrug – og måske styre udenom de dyre forbrugslån.
- Vi prøver at fange dem i de sidste alderstrin og give børnene nogle gode økonomiske vaner.
Det er noget, som lærerne bakker op om, og vi kan se, at der er flere og flere skoler, der tilmelder sig, siger Niels Arne Dam.
1Skylder i snit 28.
000 kronerI snit skylder de unge, der registrerede i RKI, 28.
000 kroner.
Det er især de ældre unge i slutningen af 20'erne, som har den højeste gæld.
2Bedst at bo sammen med en andenDer er store forskelle de forskellige grupper af unge imellem.
Hvis man bor sammen med en partner eller en ven, er der forholdsvis få unge, der havner i RKI.
Det viser beregninger, som Finans Danmark har lavet på baggrund af en spørgeskemaanalyse blandt 1.
005 unge imellem 18 og 30 år.
Den højeste andel af gældsregistrerede unge, er dem, der bor alene, efterfulgt af de unge, der stadig bor hjemme.
Blandt de relativt få unge i slutningen af 20'erne, der bor hjemme, er der en høj andel, der står i RKI-registeret.
3Se fordelingen af 18-30-årige i RKIGrafikken viser, hvor stor en procentdel af de unge mellem 18 og 30 år, som er registreret i RKI.
Gældsproblemerne er størst på Lolland og Falster.
I Lolland kommune er det hver sjette ung, der ender i RKI, og gruppen har sammenlagt en gæld på knap 20 millioner kroner.
I nabokommunen Guldborgsund er det hver tiende i aldersgruppen, der står i RKI, og det betyder en samlet gæld på 27 millioner kroner.
I kommunerne Frederiksberg, Lyngby-Taarbæk og Gentofte er andelen af unge, som står i RKI nede på omkring 2 procent, markant under landsgennemsnittet.
4Teleselskaber topperI 2018 var unge mellem 18 og 30 år registreret i RKI med næsten 130.
000 dårlige betalingsforhold.
Hver fjerde af disse forhold – eller cirka 31.
500 – stammer fra regninger fra teleselskaber.
Der er god grund til at formode, at det er låneordninger til køb af mobiltelefoner, som de unge har svært ved at betale tilbage.
Det er dog et markant fald i forhold til i 2017, hvor antallet var 41.
000.
5Finansieringsfirmaer har flest penge til godeMens telekommunikationsbranchen står for de fleste dårlige betalingsforhold, er RKI-gælden størst til finansiering- og forsikringsbranchen.
Den står for godt 40 procent af de unges gæld.
Det er her man blandt andet de meget omdiskuterede SMS-lån, kviklån og lignende hurtige forbrugslån, som typisk medfører høje omkostninger.
FacebookTwitterKopier linkEmner:FinansDanmark|Økonomi|Privatøkonomi|Lolland|Lolland Kommune




https://www.dr.dk/nyheder/indland/skat-blev-advaret-om-svindel-i-britta-nielsen-sag-men-foretog-sig-intet

Millionsvindel i SocialstyrelsenSe temaIndlandSkat blev advaret om svindel i Britta Nielsen-sag, men foretog sig intetBagmandspolitiet videresendte oplysninger om mistænkelige kontobevægelser til Skat, som dog henlagde sagen.
Britta Nielsen nåede at svindle for 120 millioner kroner.
11.
mar.
2019 kl.
10.
36Bemærk: artiklen er mere end 30 dage gammelLæs opMillionsvindlen i Socialstyrelsen kunne formentlig have været opdaget og stoppet langt tidligere, hvis Skattestyrelsen havde reageret på en henvendelse fra Statsadvokaten for Særlig Økonomisk Kriminalitet - også kaldet Bagmandspolitiet.
Det viser et fortroligt dokument til Folketingets Retsudvalg, som Ekstra Bladet har affotograferet.
Dokumentet er en redegørelse fra Skattestyrelsen, som allerede i 2013 blev kontaktet af Bagmandspolitiet vedrørende mistænkelige overførsler på i alt fem millioner kroner til den svindelsigtede Britta Nielsens konti.
Læs også:Bagmandspolitiet blev advaret: Svindelmistænkte Britta Nielsen kunne være stoppet i 2012Ni måneder efter blev sagen dog henlagt i Skat.
Det er i dag ikke længere muligt at tjekke, hvordan den blev behandlet dengang.
Skattestyrelsen kan ikke længere finde dokumenterne.
Dokumenter bekræfter advarselI dokumentet til Retsudvalget står der blandt andet:- Der ses dog flere idenitkationer på, herunder i ovennævnte excel-ark og i et statistiksystem, at Skat har været bekendt med efterretningen, og at den også er modtaget i Skat.
På grund af tavshedspligt kan fagdirektør i Skattestyrelsens afdeling kaldet Særlig Kontrol, Steen Bechmann Jacobsen, ikke sige mere om sagen.
Bagmandspolitiet fortalte allerede sidste år, at man i oktober 2012 fik oplysninger om de mistænkelige kontobevægelser.
De blev videresendt til Skat, uden at Bagmandspolitiet selv efterforskede dem.
Det er indtil videre uklart, hvem der indberettede transaktionerne.
/ritzau/FacebookTwitterKopier linkEmner:Bagmandspolitiet|Skat|Britta Troelsgaard Nielsen (embedsmand)|Skatter og afgifter|Retspolitik




https://www.dr.dk/nyheder/penge/regionsformand-om-omdiskuteret-radius-valg-det-lugter

PengeRegionsformand om omdiskuteret Radius-valg: Det lugterAnklager om stemmemisbrug åbner for diskussion af, om direktør må trække sig.
Regionsrådsformand Sophie Hæstorp-Andersen (S) efterlyser en juridisk vurdering af om valget af Flemming Strøms til Radius' bestyrelse er gået rigtigt for sig.
Af Casper Schrøder - DR's økonomikorrespondent11.
mar.
2019 kl.
06.
00Bemærk: artiklen er mere end 30 dage gammelLæs opVicedirektør i boligadministrationsselskabet KAB, Flemming Strøm, er nyvalgt bestyrelsesmedlem i elnetselskabet Radius.
Men han står nu over for anklager om misbrug af tusindvis af stemmer, der sikrede ham posten ved forbrugervalget.
I bestyrelsen for KAB sidder regionsrådsformand Sophie Hæstorp-Andersen (S), og hun ser behov for at se på om Flemming Strøm bør trække sig fra bestyrelsesposten.
- Vi må diskutere, hvilket mandat, Flemming Strøm har i ryggen, siger Sophie Hæstorp-Andersen.
- Det er en uheldig sag, der lugter af fortiden.
Der er behov for åbenhed og gennemsigtighed ved denne type valg, og det må vi drøfte i KAB's bestyrelse, siger hun.
Bryder sig ikke om fremgangsmådenKAB har som boligadministrationsselskab for 60.
000 almene boliger en naturlig interesse i en plads i Radius-bestyrelsen, understreger Sophie Hæstorp-Andersen, men hun bryder sig ikke om fremgangsmåden.
Op til valget fik Flemming Strøm adgang til lister med elmålernumre på tusindvis af fællesmålere i opgange, vaskekældre og udendørsarealer i de almene boliger, som KAB administrerer.
Herefter bad han kontorpersonale i KAB om at afgive stemmer på ham.
Det skete uden forudgående godkendelse i boligselskaber eller boligafdelinger eller orientering af bestyrelsen i KAB.
- Jeg synes, at det er en god ting, at borgere kan stille op i mange forskellige sammenhænge til valg ligesom i Radius og få indflydelse.
Forudsætningen er jo, at vi kan sikre borgerne, at de valg er troværdige, og det kræver gennemsigtighed.
Det skal vi også sikre frem over i KAB, siger Sophie Hæstorp-Andersen.
DR Nyheder har været i kontakt med Flemming Strøm, men han har ingen kommentarer til udmeldingen.
Afventer juridisk vurderingFormand for KAB John Olsen har tidligere vurderet, at administrationsselskabets aftaler med boligselskaberne giver ret til at bruge stemmerne uden at spørge om lov først, da formålet er at søge indflydelse på deres vegne.
KAB har hidtil afvist at lade DR se disse aftaler.
Sophie Hæstorp-Andersen oplyser, at hun afventer en juridisk vurdering af spørgsmålet.
Forbrugervalget i elnetselskabet skabte stor opmærksomhed med en ophedet offentlig debat om et muligt salg af Radius.
Elnetselskabet er ejet af Ørsted, det tidligere Dong Energy.
Ved valget blev Flemming Strøm med sine 3.
589 stemmer kun overgået i stemmetal af Enhedslistens landskendte profil Pelle Dragsted, der fik 9.
500 stemmer.
Et bestyrelsesmedlem i Radius modtager 50.
000 kroner i honorar.
FacebookTwitterKopier linkEmner:KAB|Pelle Dragsted (politiker)|Socialdemokraterne|Bolig- og ejendomsselskaber|København




https://www.dr.dk/nyheder/regionale/hovedstadsomraadet/faerre-bliver-skilt-stor-interesse-redde-aegteskabet-med

KøbenhavnFærre bliver skilt: Stor interesse for at redde ægteskabet med parterapiDet er gået op for flere par, at man faktisk kan forebygge skilsmisse, siger direktør i Center for Familieudvikling.
I Region Hovedstaden gik knap 4.
900 par hver til sit sidste år.
Af Anne Sophie Flach, Sofie Wøhlk og Melissa Maria Elsborg (Research)11.
mar.
2019 kl.
06.
05Bemærk: artiklen er mere end 30 dage gammelLæs opStadig flere og flere par vælger at beholde vielsesringen på.
De seneste fire år er antallet af skilsmisser på landsplan faldet med 8,3 procent.
Alene i Region Hovedstaden er antallet af ægtepar, der lader sig skille eller separere, faldet med 12 procent i forhold til i 2015.
Det viser tal fra Danmarks Statistik.
Det kan måske hænge sammen med, at vi er blevet mere opsatte på at kæmpe for kærligheden.
I en rundringning, som P4 København har lavet, melder en række parterapeuter i hovedstadsområdet nemlig om en stigende interesse fra par, der søger hjælp til at redde forholdet.
En af dem er parterapeut Anne Dorthe Davidsen, der har praksis i Charlottenlund og Hørsholm.
- Jeg oplever, at der er større efterspørgsel, og flere og flere går ind på min hjemmeside og booker en tid.
Så der er simpelthen større tilgang til min klinik, siger hun.
Udviklingen i skilsmisser på landsplan2015: 16.
2902016: 17.
1462017: 15.
1692018: 14.
936Fald i procent fra 2015 til 2018: - 8,3%Kilde: Danmarks StatistikOgså Mattias Stølen Due, der er psykolog og direktør i organisationen, Center for Familieudvikling mener, at det faldende antal skilsmisser er udtryk for, at vi er blevet mere opmærksomme på, at man skal kæmpe for ægteskabet.
- Flere indser, at parforholdet er noget, man aktivt skal tage hånd om, og at vi ikke bare kan forlade os på, at de gode følelser varer ved, siger han.
Velfungerende par går også i parterapiParterapeut Anne Dorthe Davidsen oplever, at en del af parrene kommer, mens de stadig har det godt, for at forebygge en eventuel krise.
- Der er rigtig mange, som tænker over, at de gerne vil gøre noget for at bevare det gode parforhold og måske endda forbedre det lidt.
Læs også:Bryllup uden kirkeklokker: Flere siger ja til hinanden på rådhusetSådan gjorde viP4 København ringede rundt til en række parterapeuter i hovedstadsområdet.
Redaktionen fik i alt kontakt til otte parterapeuter, der alle svarede, at de oplevede stigende efterspørgsel fra par.
Det billede genkender man i Center for Familieudvikling, hvor Mattias Stølen Due konstaterer, at flere opsøger kurser for par tidligt i forholdet.
- Derfor kan vi også konkludere, at der er flere, der tager den forebyggende tanke til sig og som indser, at de nære relationer ikke bare er afgørende for vores trivsel, men at det også er afgørende, at vi lægger noget energi i dem, siger han.
FacebookTwitterKopier linkEmner:Parforhold|Center for Familieudvikling|Danmarks Statistik|Sjælland|Skilsmisse




https://www.dr.dk/nyheder/udland/kvinde-tiltalt-giftdrab-pa-diktators-halvbror-losladt

Nordkoreansk giftdrabssagSe temaUdlandKvinde tiltalt for giftdrab på diktators halvbror løsladtEn indonesisk kvinde har siden 2017 siddet fængslet for et giftdrab på Kim Jong-uns halvbror i Malaysia.
Siti Aisyah smiler, efter at en dommer mandag løslod hende i sag om giftdrab på Kim Jong-uns halvbror i lufthavnen tilbage i i efteråret 2017.
11.
mar.
2019 kl.
05.
47Bemærk: artiklen er mere end 30 dage gammelLæs opEn 26-årig indonesisk kvinde tiltalt for at stå bag et giftdrab på Nordkoreas leder Kim Jong-uns halvbror er mandag blevet løsladt.
Det oplyser en indonesisk dommer, skriver nyhedsbureauet AFP.
- Siti Aisyah er fri.
Hun kan gå nu, lyder det fra dommeren.
Løsladelsen er højst usædvanlig.
Læs også:USA: Nordkorea dræbte Kim Jong-uns halvbror med nervegasSiti Aishah og den 30-årige Doan Thi Huon fra Vietnam har indtil nu været anklaget for at have smurt nervegiften VX i Kim Jong-nams ansigt i lufthavnen i Kuala Lumpur den 13.
februar i 2017.
Kim Jong-nam døde af giften 20 minutter senere.
Begge kvinder har erklæret sig ikke skyldige under retssagen, som blev indledt i oktober 2017.
Kvindernes forsvarsadvokater har forklaret, at kvinderne troede, at de medvirkede i et tv-program, da de smurte væske i Kims ansigt.
Anklagemyndigheden har omvendt hævdet, at kvinderne må have haft kendskab til den ekstremt farlige gift, som de håndterede.
Overrasket og gladMen mandag anmodede anklagemyndigheden pludselig retten om at trække drabsanklagerne mod Siti Aisyah tilbage, dog uden at begrunde hvorfor.
Der er intet nyt om Doan Thi Huons fængsling.
Efter sin løsladelse blev Siti Aisyah hastet væk fra retslokalet og hen til en ambassadebil, der ventede udenfor.
Inden hun blev kørt væk, nåede hun at fortælle de fremmødte journalister, at hun først var blevet orienteret om sin løsladelse få timer forinden.
- Jeg er meget overrasket og meget glad, fortalte Siti Aisyah.
Indonesiens ambassadør i Malaysia, Rusdi Kirana, er "tilfreds" med beslutningen om at løslade Siti Aishah.
- Vi er meget tilfredse med rettens beslutning.
Vi vil gøre, hvad vi kan for at flyve Siti tilbage til Indonesien i dag eller hurtigst muligt, udtaler ambassadøren.
Sagen kortKim Jong-nam var ældste søn af Nordkoreas afdøde leder Kim Jong-il og blev tidligere opfattet som arving til det politiske dynasti, som har styret landet siden dets grundlæggelse i 1948.
Men i 2001 blev Kim Jong-nam skubbet ud på et sidespor, efter at han havde forsøgt at snige sig ind i Disneyland i Japan.
Han opholdt sig derefter næsten kun i udlandet, hvorfra han havde kritiseret det nordkoreanske styre.
Nordkoreas hemmelige sikkerhedstjeneste mistænkes for at stå bag attentatet.
/ritzau/FacebookTwitterKopier linkEmner:Kim Jong-il (politiker)|Kim Jong-un (politiker)|Nordkorea|Anklagemyndigheden|Kriminalitet




https://www.dr.dk/nyheder/udland/kina-giver-ulykkesramt-boeing-flytype-flyveforbud

Boeing 737 MAX 8Se temaUdlandKina giver ulykkesramt Boeing-flytype flyveforbudOgså Ethiopian Airlines har stoppet flyvningerne, efter at en af deres maskiner styrtede i går.
Andreas Lindqvist11.
mar.
2019 kl.
05.
43 | opdateret 11.
mar.
2019 kl.
06.
51Bemærk: artiklen er mere end 30 dage gammelLæs opGårsdagens flykatastrofe i Etiopien får nu konsekvenser for de kinesiske luftfartsselskaber, som har fly af typen Boeing 737 Max 8.
Kinas myndighed for civil luftfart oplyser mandag, at det har beordret alle landets luftfartsselskaber til midlertidigt at holde fly af denne type på jorden.
Det var et 737 Max 8-fly, som søndag styrtede ned, få minutter efter at det var lettet fra lufthavnen i Addis Ababa i Etiopien med kurs mod Nairobi i Kenya.
Samtlige 157 personer om bord blev dræbt, da det få måneder gamle fly ramte jorden.
Årsagen til styrtet er endnu ikke fastlagt.
Flyet var magen til det indonesiske fly fra Lion Air, der styrtede kort efter start fra Jakarta 29.
oktober.
Samtlige 189 personer om bord omkom.
Læs også:USA og Etiopien starter efterforskning: Mange ubesvarede spørgsmål efter flystyrt- I lyset af to ulykker, som begge var med nyligt leverede Boeing 737-8-fly, og som skete under takeoff-fasen, så har de en vis grad af lighed, udtaler Kinas myndighed for civil luftfart i en meddelelse.
737 Max 8 omtales ind imellem som 737-8.
Kinesiske luftfartsselskaber har i alt 96 af denne type i drift, oplyser myndigheden.
Ifølge det statsstyrede kinesiske nyhedsmedie Caijing vil der på flere af de planlagte afgange med 737 Max 8 i stedet blive indsat en anden Boeing-model, 737-800.
En talsmand for Boeing afviser at kommentere Kinas beslutning.
Ethiopian Airlines: Vi er nødt til detOgså Ethiopian Airlines, som ejede flyet der styrtede, har besluttet at holde sine resterende fire eksemplarer på jorden.
Flyselskabet har tidligere fastslået, at det nedstyrtede fly blev fløjet af en meget erfaren kaptajn, og at han umiddelbart efter start havde kontaktet tårnet med et ønske om at returnere, fordi der var opstået problemer.
- Selv om vi endnu ikke kender årsagen til styrtet, var vi nødt til at beslutte at holde flyflåden på jorden som en ekstra sikkerhedsforanstaltning, skriver flyselskabet på Twitter.
Herhjemme er det særligt Norwegian som flyver med flytypen.
I går afviste flyselskabet at passagererne skal være nervøse.
- Alle vores 737-800 MAX-fly flyver som normalt.
Vi er som altid i tæt dialog med Boeing og forholder os til deres anbefalinger.
Vores passagerers sikkerhed kommer altid først, sagde Tomas Hesthammer, flyvechef i Norwegian, til Ritzau.
FacebookTwitterKopier linkEmner:Boeing|Flyselskaber|Kina|Norwegian|Etiopien




https://www.dr.dk/nyheder/regionale/bornholm/passagerer-bliver-soesyge-paa-ny-bornholmerfaerge-i-dag-tester-politikere

BornholmPassagerer bliver søsyge på ny bornholmerfærge: I dag tester politikere overfarten på egen kropMolslinjen har mødt massiv kritik efter det første halve år på ruten.
Molslinjens færgedrift på Bornholm har været stærkt kritiseret af brugerne siden, rederiet overtog besejlingen af øen for et halvt år siden.
Af Frederik Sundby-Lebech11.
mar.
2019 kl.
08.
45Bemærk: artiklen er mere end 30 dage gammelLæs opUtilfredsheden med Molslinjen har været til at tage og føle på, siden rederiet overtog færgedriften på Bornholm den 1.
september.
Derfor tager en række transportordførere i dag en tur med færgen for at få syn for sagen.
Det er alt fra komfort til aflysninger, som mange bornholmere er utilfredse med, fortæller Ann Hartl, der er formand for Bornholms Passagerforening.
- Allerede ved en bølgehøjde på 1-2 meter føles skibet uroligt.
Folk bliver hurtigere søsyge, og folk, der ikke tidligere blev søsyge, bliver det nu.
Og der er vibrationer på skibet, som generelt gør det ubehageligt at være ombord, siger hun.
Desuden skyldes utilfredsheden de 67 aflysninger, der har været på ruten mellem Rønne og Ystad siden Molslinjen tog over for et halvt år siden.
Læs også:For mange bliver søsyge til og fra BornholmMolslinjen på BornholmMolslinjen overtog den samfundsbetingede sejlads til og fra Bornholm den 1.
september under rutenavnet Bornholmslinjen.
Ruten mellem Rønne og Ystad bliver betjent med hurtigfærgen Express 1 og mellem Rønne og Køge med den konventionelle færge Hammershus.
Molslinjen er kommet noget stormende fra start på ruten med voldsom kritik af komfort og aflysninger.
Kontrakten mellem Molslinjen og staten løber indtil år 2028.
Usikkerhed koster ekstra overnatningerFor fotograf Niels Plum fra Nexø har usikkerheden omkring færgesejladsen betydet ekstra udgifter, når han har arbejdsopgaver i København eller på det øvrige Sjælland.
- Jeg bliver jeg nødt til at tage afsted dagen før, for jeg tør ikke satse på, at den her færge kommer rettidigt.
Det koster mig altså ofte en ekstra overnatning, og så er det jo lige pludselig ikke billigt mere, siger Niels Plum.
Han er også formand for Venstre på Bornholm og står bag turen med folketingspolitikerne i dag.
Turen skal skabe klarhedKim Christiansen fra Dansk Folkeparti er en af de transportordførere, der i eftermiddag sejler til og fra Bornholm.
Og han forventer at blive klogere på problemerne.
- Turen i dag skal belyse, hvordan færgen er at sejle med, og hvilken service der er ombord, siger Kim Christiansen, der desuden er næstformand for Folketingets transportudvalg.
Plads til forbedringerHos Molslinjen har man allerede forsøgt at imødekomme de utilfredse bornholmere ved blandt andet at analysere på vind- og bølgedata, så rederiets kaptajner kan sejle på den mest behagelig måde på ruten.
Men der stadig plads til forbedringer, erkender Jesper Maack, der er Molslinjens kommunikationschef.
- Vi er bestemt ikke færdige med at forbedre os, for vi vil bare gerne gøre det godt på Bornholm.
For hvis det går godt på Bornholm, så går det også godt for os, siger han.
Transportordførerne og en delegation af bornholmske politikere sejler fra Ystad til Rønne klokken 12:30 i eftermiddag og tilbage igen 16:30.
Læs også:Molslinjen svarer på bornholmsk kritik: Vi skal lige i gangFacebookTwitterKopier linkEmner:Molslinjen|Bornholm|Rederier|Trafik|Kim Christiansen (politiker)




