https://www.dr.dk/nyheder/politik/nyt-cyberudspil-skal-beskytte-sarbare-omrader-handler-om-liv-og-dod

PolitikNyt cyberudspil skal beskytte sårbare områder: Handler om liv og dødMandag fremlægger regeringen seks nye cyberstrategier med i alt 68 konkrete initiativer.
- Det handler om liv og død.
Hvis for eksempel vores sygehuse lammes af et cyberangreb, må livsvigtige operationer aflyses, siger Sophie Løhde 06.
jan.
2019 kl.
21.
53Bemærk: artiklen er mere end 30 dage gammelLæs opMed en markant oprustning af det danske cyberforsvar skal sundhedsområdet, energiforsyningen og øvrige sårbare områder i Danmark beskyttes bedre mod truslen fra cyberangreb.
Angreb, som i værste fald kan koste menneskeliv og lamme dele af samfundet.
Sådan lyder løftet fra forsvarsminister Claus Hjort Frederiksen (V) og innovationsminister Sophie Løhde (V) ifølge Jyllands-Posten.
De to ministre offentliggør mandag seks nye cyberstrategier med i alt 68 konkrete initiativer.
Initiativerne skal ruste særligt udvalgte sårbare sektorer mod digitale angreb fra it-kriminelle og fjendtlige stater.
De nye strategier dækker sundhed, energi, tele, transport, finans og søfart.
Læs også:OVERBLIK Sådan vil regeringen sikre myndigheder, firmaer og borgere mod cyberangrebHandler om liv og dødStrategierne indebærer også, at der i hver sektor etableres særlige enheder for cyber- og informationssikkerhed, ligesom en ny national styregruppe skal knytte indsatsen sammen.
- Det handler om liv og død.
Hvis for eksempel vores sygehuse lammes af et cyberangreb, må livsvigtige operationer aflyses, siger Sophie Løhde til Jyllands-Posten.
Samtidig henviser hun til, at et cyberangreb i 2017 lammede britiske hospitaler, så 19.
000 behandlinger blev aflyst.
Claus Hjort Frederiksen mener, at cyberangreb fra eksempelvis Rusland kan udrette lige så meget skade som et konventionelt militært angreb eller terror.
Angreb ved afpresningDansk Energi er en af de spillere, som har været med til at udforme strategien på energiområdet.
Jørgen S.
Christensen, Dansk Energis forsknings- og teknologidirektør, kalder trusselsniveauet mod energisektoren "alvorligt".
- Truslen mod energisektoren er utrolig høj.
Vores medlemmer oplever løbende angreb på deres it-systemer.
Og det er sket, i takt med at tingene foregår digitalt, siger han til Ritzau.
- Truslen mod energisektoren er utrolig høj.
Jørgen S.
Christensen, Dansk EnergiHan fortæller, at angrebene typisk sker ved afpresning.
- Typisk vil de prøve at kryptere nogle data og afpresser vores medlemmer på den måde.
- Vi kan aldrig gardere os helt mod hackere.
Det er et evigt våbenkapløb, siger Jørgen S.
Christensen.
/ritzau/FacebookTwitterKopier linkEmner:Sophie Løhde (politiker)|Venstre|Dansk Energi|IT-kriminalitet|Rusland




https://www.dr.dk/nyheder/udland/tungt-snefald-lammer-trafikken-og-draeber-skiloebere-i-tyskland-og-oestrig

UdlandTungt snefald lammer trafikken og dræber skiløbere i Tyskland og ØstrigDet sydlige Bayern og store dele af Østrig er ramt af voldsomt snefald og høj lavinefare.
Af Flemming Brandt06.
jan.
2019 kl.
23.
21Bemærk: artiklen er mere end 30 dage gammelLæs opEt heftigt snefald har ramt det sydlige Bayern og Østrig i weekenden.
Det er gået hårdt ud over trafikken på både veje, skinner og i luften.
Mange feriegæster på vej hjem fra juleferie har siddet fast i det hvide vintervejr.
Tusindvis af skiturister har været fanget i de østrigske skiområder Obertauern og Saalbach-Hinterglemm, fordi tilkørselsvejene måtte lukkes på grund af lavinefare.
Og Tauern-motorvejen blev i en periode lukket, så man kunne gennemføre en lavinesprængning af sikkerhedsgrunde.
TIP OS Er du i et af områderne?
Befinder du dig i et af de berørte områder?
Send gerne dine billeder til 1212@dr.
dk og beskriv forholdene.
I hele det tyske alpeområde var der søndag lavinefare på næsthøjeste niveau.
Om lørdagen blev en 20-årig kvindelig skiløber fanget i et sneskred og døde.
Om søndagen blev 26-årig mand fra Bayern fanget i en lavine i i den østrigske Schnoppernau-skiområde.
Han var trods advarsler kørt uden for de sikrede område, og selvom han hurtigt blev gravet fri, var han ikke til at genoplive.
Derudover er endnu person dræbt i en lavine søndag, meddeler det østrigske politi ifølge nyhedsbureauet dpa.
Læs også:Fire skiløbere frygtes omkommet i lavine i NorgeSnowboarder overnattede i snehuleTil gengæld overlevede en tysk snowboarder en nat i det fri i Zell am See.
Den 23-årige mand havde overnattet i en snehule, som han selv havde gravet ud under et træ.
Han var faret i vild i terrænet og kommet væk fra pisten på grund af dårligt udsyn.
De tyske jernbaner, Deutsche Bahn, havde flere steder problemer med at komme frem ad sporene på grund af det massive snefald, ligesom biltrafikken i området også har oplevet adskillige uheld i løbet af weekenden med mindst et dødsoffer.
I München måtte brandvæsnet rykke ud for at trække rutebiler, der kørt fast i sneen, fri.
I lufthavnen i München blev der konstant arbejdet med holde start- og landingsbaner fri for snemasserne, så man om søndagen med få undtagelser kunne gennemføre det normale program i modsatning til om lørdagen, hvor man måtte aflyse 130 afgange.
Træer faldt ned over spor og køreledningerTogdriften i området har været hårdt.
Adskillige spor har måttet lukke, fordi træer tynget af sne er faldet ned over sporene og køreledningerne.
Omkring 300 togpassagerer var på vej med nattoget til Zürich, da deres tog kørte ind i et væltet træ, som lå ned over sporene nær Kitzbühel i Østrig.
Toget blev efter fire timer i sneen trukket fri og kørt ind på en banegård, hvor de forfrosne passagerer blev forsynet med varme drikkevarer.
I Saalbach-Hinterglemm er omkring 12.
000 vintersportsgæster sneet ind, mens i Obertauern kunne skigæsterne køre i konvoj ud af områdetFlere steder i Østrig er strømmen også gået, fordi de snetyngede træer er væltet ned over elledningerne.
Selvom snefaldet fortsatte i Alperne om søndag, hvor der allerede er faldet mere end en meter nysne, forventer eksperterne, at lavinefaren falder i de kommende dage, hvor nysneen sætter sig.
Samtidig forventes der kun sne i mindre mængder i de kommende dage.
Mens Alperne i Østrig og Tyskland altså har fået store mængder af sne, er der ikke udsigt til et hvidt pudderlandskab herhjemme.
Tirsdag kommer der ifølge DMI slud og tøsne i store dele af landet, mens der torsdag forventes lokale snebyger omkring Østersøen.
Men da temperaturerne holder sig over nulpunktet alle dage, er der ikke udsigt til, at sneen bliver liggende.
FacebookTwitterKopier linkEmner:Østrig|Vejret|Tyskland|Skisport|Danmarks Meteorologiske Institut




https://www.dr.dk/nyheder/politik/regler-rugemoedre-splitter-partier-i-folketinget

PolitikRegler for rugemødre splitter partier i FolketingetBåde Liberal Alliance og Socialdemokratiet er klar til at lempe reglerne - DF siger nej.
Det er lovligt at være rugemor, hvis man ikke modtager løn, men ikke lovligt for sundhedspersonale at hjælpe en rugemor med at blive gravid.
Derfor rejser mange danskere til udlandet.
Af Sally Frydenlund Larsen06.
jan.
2019 kl.
23.
19 | opdateret 07.
feb.
2019 kl.
12.
40Bemærk: artiklen er mere end 30 dage gammelLæs opEn rugemor er blevet sigtet for at have snydt to danske par i en spektakulær sag.
Kvinden agerede rugemor for to barnløse par på samme tid og endte med at beholde de to børn, som hun fik efter at være blevet gravid.
Som loven er nu, er det ulovligt at få barn med en rugemor i Danmark.
Men er sagen, som er beskrevet af både Zetland og TV2, tegn på, at brugen af rugemødre bør forblive forbudt eller snarere på, at brugen i stedet bør legaliseres under ordnede forhold?
Det er Folketingets partier uenige om.
Dansk Folkepartis sundhedsordfører, Liselott Blixt, mener ikke, at det er en menneskeret at få et barn, og hun mener derfor heller ikke, at lovgivningen skal ændres.
- Vi ønsker ikke at ændre lovgivningen, så det bliver nemmere at få rugemødre i Danmark.
Sådan er reglerne for rugemødre* Surrogat- eller rugemoderskab betyder, at der er indgået en aftale om, at en kvinde, som føder et barn, efter fødslen skal udlevere barnet til en anden.
Sådan en aftale er ugyldig og kan ikke anerkendes eller fuldbyrdes af danske myndigheder ifølge børnelovens § 31.
* Det er heller ikke lovligt for en sundhedsperson at inseminere en rugemor, så hun kan blive gravid.
* Ankestyrelsen anerkender heller ikke aftaler om surrogatmoderskab, der er indgået i udlandet, og hvor et dansk par fx er anført som barnets forældre på barnets fødselsattest.
* Kvinden i sagen, som TV2 omtaler, aftalte med flere par, at hun var altruistisk rugemor.
Ifølge parrenes advokat dækkede parrene kvindens rejseomkostninger og behandling.
Kilde: Ankestyrelsen.
Hun hæfter sig ved, at der kan være uklarhed om, hvem der egentlig er forældre til barnet, når det har været båret af en rugemor.
- Vi kan netop se i de sager, der er fremme i øjeblikket, at det har nogle konsekvenser for begge parter og i sidste ende også for de børn, der bliver født, fordi de havner i uenigheder om, hvem der er forældre til barnet, siger hun.
Ikke rugemorens barnI Liberal Alliance ser man anderledes på sagen.
- Rugemødre er en rigtig god ide, fordi vi på den måde kan hjælpe flere ønskebørn til verden på en tryg og ordentlig måde.
Sådan siger partiets sundhedsordfører May-Britt Kattrup.
Hun tror ikke, at der vil være problemer med at bestemme, hvem forældrene til et rugebarn er.
Hun foreslår, at rugemoren underskriver en bindende kontrakt med barnets forældre.
- Det er jo ikke kvindens eget barn.
Både æg og sæd kommer fra andre mennesker, så biologisk har kvinden ingen tilknytning til det barn, som hun bærer og føder, siger May-Britt Kattrup.
Rugemoren er den svage partFor Socialdemokratiets sundhedsordfører, Flemming Møller Mortensen, er sagen ikke helt så klar.
Han siger, at partiet er klar til at se på, om man kan lempe de nuværende regler, men at man bør sætte hensynet til rugemoren først.
- Man skal passe meget på rugemoren i den her sammenhæng.
Rugemoren er den svage part.
Den stærke part er dem, der for alt i verden ønsker sig et barn og er villige til at betale for det, siger han.
Det er Midt- og Vestsjællands Politi, der står for efterforskningen af den rugemor, der snød to danske par for penge og beholdt to børn, som hun havde fået igennem befrugtning med en af mændenes sæd og et cypriotisk donoræg.
Det er endnu uvist, hvordan kvinden forholder sig til sigtelsen.
7/2: Faktaboks opdateret og rettet til med oplysninger fra Ankestyrelsen, så det fremgår, at aftaler med rugemødre ikke anerkendes af de danske myndigheder.
FacebookTwitterKopier linkEmner:Liselott Blixt (politiker)|May-Britt Buch-Kattrup (politiker)|Barnløshed|Midt- og Vestsjællands Politi|Sjælland




https://www.dr.dk/nyheder/politik/ordfoerere-er-klar-til-straffe-onlinebedrageri-haardere

PolitikOrdførere er klar til at straffe onlinebedrageri hårdereJustitsministeren vil styrke politiets mulighed for efterforskning på internettet.
- Jeg synes, at konsekvenserne ved at begå kriminalitet på nettet - at svindle og bedrage folk - er for få og for lave, siger retsordfører Trine Bramsen (S).
Af Thomas Klose Jensen og Maiken Steen Frederiksen06.
jan.
2019 kl.
21.
20Bemærk: artiklen er mere end 30 dage gammelLæs opEn 24-årig mand forklarer i aftenens udgave af 21Søndag, at han valgte at bedrage en række personer for sammenlagt 58.
000 kroner, fordi han vidste, at straffen var lav, hvis han skulle blive snuppet.
I marts blev han i alt idømt 2,5 års fængsel for flere forhold, hvoraf straffen for bedrageriet udgjorde tre måneders fængsel.
Selv mener han, at han slap for billigt, og at straffen for svindel er for lav i Danmark.
På Christiansborg er retsordførerne for de to største partier enige.
- Det må vi få gjort noget ved, siger Peter Kofod (DF).
- Det skal jo ikke være sådan, at man sidder og tænker over, hvor straffen er lavest, hvis man bliver snuppet.
Læs den 24-årige svindlers historie her.
Et opgørRetsordfører Trine Bramsen (S) mener, at Christiansborgs politikere bør lytte meget nøje til den unge mands pointer.
Set fra hendes synspunkt gør det op med mange års 'tankegang og politisk fokus på, at straf ikke har nogen betydning'.
- Straf har en betydning, kombineret med mange andre elementer, men der er karrierekriminelle, der indregner straffen og tænker: 'Det er da ingenting i forhold til det udbytte, som jeg kan få'.
Det bliver vi altså nødt til at have blik for fra politisk hold, mener hun.
Anmeldelser om bedrageri stiger og stigerAntallet af sager om bedrageri stiger og stiger.
Hvor politiet i 2008 modtog 4.
372 anmeldelser om bedrageri, var det i 2018 steget til 18.
632 anmeldelser - der er dog tale om foreløbige tal for 2018, så det kan ændre sig.
I rapporten 'National Strategisk Analyse 2017' har Rigspolitiet vurderet, at svindel i handler mellem privatpersoner tegner sig for 15 procent af det samlede antal bedragerianmeldelser.
I et forsøg på at komme svindlen til livs har politiet oprettet et nyt center, der skal håndtere alle anmeldelser om landsdækkende it-relateret økonomisk kriminalitet.
Et håb er blandt andet, at det kan være med til at lukke ned for svindlerne hurtigere end i dag.
Et håb, som Peter Kofod også deler.
- Et af problemerne på det her område kan være, at en svindler jo ikke nøjes med at svindle én, men svindler 100.
- Der er nogle typer af kriminalitet, hvor man kan begå rigtig meget og hvor man kan have ret stor vinding af det, men hvor straffene ikke altid er derefter," siger Peter Kofod Poulsen (DF).
Lovforslag på vejDR Nyheder har forsøgt at få en kommentar fra justitsminister Søren Pape Poulsen (K), men han ønsker ikke at stille op til interview.
Regeringen arbejder dog på et lovforslag, der skal styrke politiets muligheder for efterforskning af kriminalitet på internettet - blandt andet ved at udvide adgangen til brug af hemmelige agenter.
Og det bliver taget godt imod af Peter Kofod og Trine Bramsen.
- Jeg synes, det er positivt, at regeringen gør noget.
Det er positivt, at vi begynder at diskutere, om der skal være nogle andre retningslinjer for, hvad politiet må, siger Peter Kofod om det kommende lovforslag.
Også Trine Bramsen glæder sig over lovforslaget.
- Det handler ikke bare om, at straffene skal være højere for den her type af kriminalitet.
Det handler også om, hvilke redskaber, politiet har til rådighed, siger hun.
Faktisk så Trine Bramsen gerne, at hele straffeloven blev kigget grundigt efter i sømmene.
- Sådan så vi får set på, om loven tager højde for den udvikling, som internettet har skabt.
- Der er jeg ikke sikker på, at vi har fået drejet godt nok på alle knapper i lovgivningen.
FacebookTwitterKopier linkEmner:Det Konservative Folkeparti|Socialdemokraterne|Søren Pape Poulsen (politiker)|Trine Bramsen (politiker)|Økonomisk kriminalitet




https://www.dr.dk/sporten/haandbold/vm-herrer/landstraener-efter-skidt-generalproeve-skraemmende-daarlig-foerste

VM herrerLandstræner efter skidt generalprøve: 'Skræmmende dårlig første halvleg'Nikolaj Jacobsen var rystet efter 30 forfærdelige danske minutter mod Ungarn.
Nikolaj Jacobsen var ikke tilfreds på sidelinjen i Danmarks opgør mod Ungarn.
Af Michael Sten Jensen i Lyon06.
jan.
2019 kl.
21.
10Bemærk: artiklen er mere end 30 dage gammelLæs opPausen i opgøret mellem Danmark og Ungarn var nok ikke den bedste øvelse for Nikolaj Jakobsens blodtryk, men der er også grænser for, hvad man vil finde sig i.
Danmark blev nemlig i første halvleg af den sidste VM-testkamp blæst ud af brættet af det selvsamme mandskab fra Ungarn, som i torsdags blev udsat for den samme behandling af danskerne.
Læs også:Danmark får klø af Ungarn i sidste VM-testNede 8-16 i pausen blev der derfor brugt versaler i omklædningsrummet af den danske landstræner, der var en smule chokeret over indsatsen.
- Jeg fik i hvert fald at se, hvilket bundniveau vi også har.
Jeg er meget utilfreds med måden, vi begynder kampen på.
Specielt angrebsmæssigt synes jeg, at det var skuffende.
Det var noget bekymrende at se første halvleg, men vi har desværre ikke så lang tid til at ændre på det.
- Vi har set, at vi kan spille på et utroligt højt niveau.
Men vi har også set nu, at vi har et bundniveau, som vi ikke kan tillade os at have, hvis vi vil nå langt ved VM.
Det må være læren og lektien.
Det hele er ikke lyserødtDanskerne fik hævet niveauet så betragteligt efter pausen, at det kun blev til et nederlag på 25-28, selv om den ungarske føring tidligere i kampen havde været på hele ni mål.
Og netop det markant forandrede udtryk, som holdet leverede i anden halvleg, er den umiddelbart eneste positive ting at tage med fra kampen, siger Nikolaj Jacobsen.
Læs også:Godt nyt for VM-truppen: Mikkel Hansen er blevet far- Det er vigtigt at få en lærestreg engang imellem, lige at få et rap over nallerne, så man lærer, at det hele ikke er så lyserødt.
Så synes jeg også, at anden halvleg bliver noget bedre, hvor vi får et bedre udtryk.
Dét er jeg tilfreds med, men første halvleg var skræmmende dårlig.
Skader kan ændre forberedelserNiklas Landin var i kampens første 30 minutter tilbage i målet efter lidt skadesproblemer, men testkampen efterlod flere spørgsmålstegn, når landsholds-lazarettet skal inspiceres senere søndag aften.
Lasse Svan fik et par knubs og måtte forlade banen for at få behandling.
Det samme gjorde sig gældende for Rasmus Lauge.
Niklas Landin var tilbage i målet for Danmark.
Derudover døjer Nikolaj Markussen med sin fod, Mads Mensah med sin hånd, og det er faktisk svært at finde nogle danske spillere, der ikke kæmper lidt med småskader, og det kan gå ud over de sidste dages træninger, fortæller Nikolaj Jacobsen.
- Jeg bliver nødt til at se, om jeg kan stille et nogenlunde slagkraftigt hold, der kan træne i morgen.
Det kan være, at det er bedre givet ud med en fridag til spillerne, hvor de kan få noget behandling, i stedet for at gennemføre en træning, hvor halvdelen halter rundt.
Danmark spiller første kamp ved VM torsdag den 10.
januar, hvor Chile venter i Royal Arena.
FacebookTwitterKopier linkEmner:Lasse Svan (håndboldspiller)|Mads Mensah (håndboldspiller)|Ungarn|Royal Arena|Håndbold




https://www.dr.dk/sporten/fodbold/pokalchok-schmeichels-klub-taber-til-walisisk-underdog

FodboldPokalchok for Schmeichels klub: Taber til walisisk underdogNewport fra League Two vandt 2-1 hjemme over Leicester i FA Cuppen.
Padraig Amond har gjort det til 2-1 for Newport.
06.
jan.
2019 kl.
19.
48Bemærk: artiklen er mere end 30 dage gammelLæs opLeicesters deltagelse i verdens ældste fodboldturnering, FA Cuppen, blev kort i denne sæson.
Storfavoritterne fra Premier League tabte således udekampen mod Newport fra Englands fjerdebedste række, League Two, med 1-2, da hjemmeholdet scorede det afgørende mål på straffespark sent i kampen.
Fans af Newport County fejrer sejren.
Newport er dermed klar til fjerde runde i FA Cuppen.
Her kan holdet trække endnu mere prominente modstandere som for eksempel Manchester City, Chelsea eller Arsenal.
Et hurtigt målDe 6705 tilskuere i den walisiske provinsby fik noget at glæde sig over i det tiende minut.
Efter en god Leicester-start var det nemlig hjemmeholdet, som scorede kampens første mål.
Robbie Willmott sendte et indlæg ind i panden på Jamille Matt, og den delvist jamaicanske angriber sendte Newport i front via stolpen.
Leicester var uden profiler som Kasper Schmeichel og Jamie Vardy, og det lykkedes ikke for Premier League-holdet at genvinde takten i første halvleg.
Tværtimod var det tættere på 2-0, men føringen forblev på et mål ved pausen.
Leicester kom bedre ud til anden halvleg, og Marc Albrighton havde et forsøg på overliggeren i det 54.
minut.
Favoritterne tiltvang sig overtaget, og det meste af anden halvleg var spil til et mål.
Newport Countys Padraig Amond fejrer sin scoring til 2-1.
Længe så det ud som om, at hjemmeholdet kunne fighte en snæver sejr hjem, men otte minutter før tid så drømmen ud til at være brast.
Få øjeblikke efter en stor chance til James Maddison trillede bolden ud på kanten af feltet, og her kom Rachid Ghezzal løbende og tordnede kuglen i nettet til 1-1.
Det kunne ligne en mental mavepuster for de undertippede Newport-spillere, men det var det ikke.
På et Newport-angreb kort efter udligningen blokerede Marc Albrighton et indlæg med hånden, og dommeren havde ikke anden mulighed end at fløjte straffespark til Newport.
Ireren Padric Amond var sikker fra de 11 meter, og så endte opgøret lykkeligt for de undertippede walisere.
/ritzau/FacebookTwitterKopier linkEmner:Jamie Vardy (fodboldspiller)|Kasper Schmeichel (fodboldspiller)|England|Leicester City FC|Fodbold




https://www.dr.dk/sporten/oevrig/ung-japaner-fuldbyrder-skihoppens-grand-slam-i-oestrig

Øvrig sportUng japaner fuldbyrder skihoppens grand slam i ØstrigRyoyu Kobayashi blev søndag den tredje i historien til at vinde alle fire konkurrencer i firebakketurneringen.
Ryoyu Kobayashi med beviset på hans suveræne præstation.
06.
jan.
2019 kl.
20.
01Bemærk: artiklen er mere end 30 dage gammelLæs opJapaneren Ryoyu Kobayashi har været på alles læber i denne skihopsæson, og søndag skrev han sig for alvor ind i historiebøgerne.
Med et imponerende andet hop sikrede den 22-årige japaner sig sejren i Bischofshofen og blev dermed den blot tredje hopper i historien til at vinde samtlige fire konkurrencer i den årlige firebakketurnering - en såkaldt grand slam.
Det har kun polakken Kamil Stoch sidste år og tyskeren Sven Hannawald i 2001/2002-sæsonen præsteret i firebakketurneringens historie, som går helt tilbage til 1953.
I en klasse for sigFor første gang i årets fire konkurrencer lagde den ellers så suveræne japaner sig ikke i spidsen efter første hoprunde.
Han gik ind til anden og sidste hoprunde på fjerdepladsen, men med et kanonhop strøg han forbi alle konkurrenterne og snuppede den historiske triumf.
Kobayashi nåede ud på 137,5 meter i sit andet hop, og med tilhørende suveræne stilkarakterer kunne de tre sidste hoppere ikke røre den unge japaner.
Læs også:VIDEO Japansk skihopkomet vinder nytårsskihop foran publikums-darlingØstrigeren Stefan Kraft blev nummer to i søndagens konkurrence, mens tyskerne Stephan Leyhe og Markus Eisenbichler besatte de næste pladser.
Mellem Kraft og Eisenbichler var der blot to points forskel, mens Kraft havde næsten 15 point op til den flyvende japaner på førstepladsen.
Læs også:Tre på stribe: Japansk skihopper nærmer sig historiebøgerneMålt udelukkende på hoplængde var Kobayashi kun en smule bedre end de andre i toppen, men hans stilkarakterer var som så ofte før i en klasse for sig.
I den samlede firebakkestilling var japaneren naturligvis også helt suveræn i toppen, hvor Eisenbichler og Leyhe blev henholdsvis nummer to og tre.
Ryoyu Kobayashi fører også suverænt i World Cuppen, som firebakketurneringen også er en del af, og meget skal gå galt, hvis ikke han også snupper den samlede World Cup-sejr i denne sæson.
/ritzau/FacebookTwitterKopier linkEmner:Skisport|Østrig




https://www.dr.dk/nyheder/udland/usa-lover-stoette-kurdiske-allierede-i-syrien

UdlandUSA lover at støtte kurdiske allierede i SyrienAmerikanerne trækker yderligere i land i forhold til at forlade krigszonen.
Kurdiske YPG-soldater i Raqqa i Syrien (arkivfoto).
Af Jakob Busk Olsen06.
jan.
2019 kl.
20.
13Bemærk: artiklen er mere end 30 dage gammelLæs opFor første gang siden præsident Donald Trump uventet meddelte, at USA trækker sine soldater ud af Syrien, har amerikanernes kurdiske allierede i området fået en tiltrængt forsikring.
USA's nationale sikkerhedsrådgiver, John Bolton, siger i dag under et besøg i Israel, at man vil have, at kurderne skal beskyttes mod angreb fra Tyrkiet.
- Vi mener ikke, at Tyrkiet bør iværksætte militære aktioner, som ikke er fuldt koordineret og aftalt med USA, siger John Bolton ifølge nyhedsbureauet AP.
Læs også:USA på vej ud af Syrien: Tyrkiet sender forstærkninger og truer kurdereNervøse kurdereKurdiske soldater har trukket et tungt læs for den USA-ledede koalition mod terrorgruppen Islamisk Stat (IS).
Men Tyrkiet mener, at de kurdiske grupper har forbindelse til terrorgruppen PKK, og derfor har man gjort klar til en militæraktion på syrisk jord mod kurderne.
Før nytår blev den kurdiske YPG-milits så bekymret for en tyrkisk offensiv, at de ligefrem inviterede Syriens regeringshær til at tage kontrol med byen Manbij, som ligger nær grænsen til Tyrkiet.
Ikke så hurtigtSiden præsident Trumps pludselige meddelelse om tilbagetrækning fra Syrien 19.
december har den amerikanske regering modereret sit standpunkt flere gange.
Senest i dag slår John Bolton fast, at amerikanske soldater ikke vil forlade det nordøstlige Syrien, før IS er besejret.
I Washington fortalte præsident Trump journalister, at landet trækker sig fra Syrien:- Vi kommer til at fjerne vores soldater.
Jeg sagde aldrig noget om, at vi ville gøre det så hurtigt.
Trumps beslutning om at trække USA ud af Syrien fik den amerikanske forsvarsminister James Mattis til at træde tilbage før jul.
Senere har også USA's særlige udsending i kampen mod IS, Brett McGurk, og forsvarsministeriets stabschef, Kevin Sweeney, trukket sig fra deres poster.
FacebookTwitterKopier linkEmner:Donald Trump (politiker)|Islamisk Stat|USA|Syrien|Terrorisme




https://www.dr.dk/nyheder/kultur/film/fik-vide-hun-ikke-var-koen-nok-i-nat-staar-sandra-i-spidsen-et-af-hollywoods

Film og serierFik at vide, hun ikke var køn nok.
I nat står Sandra i spidsen for et af Hollywoods største award-showsSkuespilleren Sandra Oh har efter mange års tilløb endelig fået sit store gennembrud.
Sandra Oh bliver den første person af asiatisk oprindelse, der skal være vært for Golden Globe-uddelingen, der finder sted natten til mandag dansk tid.
Af Kasper Madsbøll Christensen06.
jan.
2019 kl.
19.
01Bemærk: artiklen er mere end 30 dage gammelLæs opEfter noget nær en menneskealder med biroller er den 47-årige skuespiller Sandra Oh endelig brudt igennem den usynlige mur af racisme, som ifølge hende hersker i Hollywood.
Natten til mandag dansk tid står hun nemlig ikke blot i spidsen for én af Hollywoods vigtigste prisfester, når hun sammen med komiker og skuespiller Andy Samberg er vært for den 76.
Golden Globe-prisuddeling, hun er også selv nomineret til én af de prestigefyldte priser.
Sandra Oh er nemlig nomineret til prisen 'Bedste kvindelige skuespiller i en dramaserie' for rollen som Eve Polastri i serien 'Killing Eve', der herhjemme kan ses på streamingtjenesten HBO Nordic.
Læs også:I nat drikker Hollywood sig fuld til årets mest løsslupne prisfest: Se alle de nominerede herGolden Globe AwardsEr en prisuddeling, der belønner årets bedste film og tv og uddeles natten til mandag dansk tid.
Priserne uddeles af Hollywood Foreign Press Association.
Sandra Oh og Andy Samberg er værter for uddelingen.
Showet kan ses mandag aften fra klokken 20 på DR TV.
- Rent psykologisk er det klart den dybeste rolle, jeg har spillet, har Sandra Oh sagt til mediet Vulture om rollen, der i 2018 også indkasserede hende en Emmy-nominering i en af hovedkategorierne for skuespillere - som den første kvinde af asiatisk oprindelse nogensinde.
Hun tabte i øvrigt til britiske Claire Foy, der spiller dronning Elizabeth i 'The Crown'.
Efter i årtier at have fået fortalt, hvordan du skal se tingene på en bestemt måde, går det pludselig op for dig: Gud!
De har hjernevasket mig!
Sandra Oh, Golden Globe-vært, til VultureOpfordret til plastikkirurgiSandra Oh, der er født og opvokset lidt uden for Ottawa i Canada og har koreanske forældre, har til Vulture beskrevet følelsen af at arbejde som asiatisk person i Hollywood som 'en følelse af at vente på at blive set'.
- Altså, hvordan definerer racisme dit arbejde?
Efter i årtier at have fået fortalt, hvordan du skal se tingene på en bestemt måde, går det pludselig op for dig: Gud!
De har hjernevasket mig!
Faktisk var Sandra Oh så 'hjernevasket', at hun slet ikke kunne forstå, at hun fik tilbudt hovedrollen i 'Killing Eve'.
Hun husker især én episode tidligt i sin karriere, hvor racismen viste sit grimme ansigt.
I sommeren 1995 havde hun et møde med en agent, der sagde til hende, at hun ikke var leading lady-materiale.
Agenten mente ikke, at Sandra Oh var køn nok, og at hun i øvrigt burde overveje plastikkirurgi.
Dét møde sad i Sandra Oh mange år efter.
Sandra Oh (th.
) over for Jodie Comer i 'Killing Eve'.
Serien, der er nomineret til to Golden Globe-priser ved årets prisuddeling, har i øvrigt også danske Kim Bodnia på rollelisten.
(© HBO Nordic)Hollywood er blevet modigereNu er muren dog brudt ned.
Og det glæder serieekspert og vært på podcasten 'Binge' Kasper Lundberg.
- Hollywood har fået et større mod på at fortælle historier med minoriteter i hovedrollerne - det gælder både race, seksualitet og køn.
Det har man førhen simpelthen ikke troet på, at man kunne sælge billetter til.
- Vi ser det både med serier som 'Killing Eve' og film som 'Black Panther' og 'Crazy Rich Asians', der alle har haft minoriteter i hovedrollerne og kæmpe kommerciel succes.
Man kan ikke længere bruge race, køn eller seksualitet som undskyldninger for ikke at fortælle en historie.
© HBO NordicKim Bodnia om Sandra OhI 'Killing Eve' spiller danske Kim Bodnia over for Sandra Oh.
Han siger til DR om samarbejdet med hende:- Sandra Oh er et vidunderligt menneske, og jeg takker hende dybt fra mit hjerte for hendes tilstedeværelse på vores arbejdsplads.
Hun er en fantastisk skuespiller, super intelligent og nærværende.
Kasper Lundberg hæfter sig dog også ved, at han først rigtig har lært Sandra Oh at kende i 'Killing Eve'.
Her jagter Sandra Ohs karakter en lejemorder, mens hun selv spiller politibetjenten, der får en teori om, at lejemorderen må være en kvinde - hvilket hun får ret i.
- Jeg har altid kendt hendes navn og kan godt se, at jeg har set hende før i 'Grey's Anatomy' og nogle forskellige biroller, men jeg ville aldrig have kunnet fortælle dig, hvor jeg havde set hende.
Rollen som Cristina Yang i 'Grey's Anatomy' indbragte Sandra Oh hele fem Emmy-nomineringer.
Hun blev hver gang slået af hvide skuespillerkollegaer.
En 'sindssygt interessant' skuespillerNu gælder det snart anden sæson af 'Killing Eve', som Kasper Lundberg beskriver som Sandra Ohs 'altoverskyggende gennembrud'.
Som skuespiller er hun sindssygt interessant.
Hun spiller med totalt overskud.
Kasper Lundberg, serieekspert- Som skuespiller i den rolle er hun sindssygt interessant, mener Kasper Lundberg.
- Jeg synes, man fornemmer noget kunstner i hende, og det er dét, der lidt har taget røven på alle, tror jeg.
Hun spiller med totalt overskud.
Hun har blandt andet gjort brug af den buddhistiske meditationsform Vipassana til at fintune sin skuespilkunst.
Det har Sandra Oh selv fortalt til Vulture.
- Det tager lang tid at befri sig fra uvedkommende larm - målsætninger, sociale medier, selvbillede og persona.
Hvis du kan komme videre fra dét, så kan du faktisk begynde at skabe fra et andet sted, har hun sagt.
Vært og vinder på samme tid?
Natten til mandag kan rollen som politibetjent så indbringe Sandra Oh en Golden Globe - samtidig med, at hun selv står på scenen som vært for prisuddelingen.
Serieekspert Kasper Lundberg tror, hun kommer til at overraske i værtsrollen.
- Jeg kunne godt forestille mig, at hun har rigtig meget komisk timing.
Jeg tænker, hun er blevet valgt, fordi hun kan være sjov, og det tror jeg ikke nødvendigvis, folk forventer af hende.
Læs alt om nattens Golden Globe Awards mandag morgen her på dr.
dk - og se hele showet på DR TV fra mandag klokken 20.
Læs også:Fik du set dem?
Her er de mest uforglemmelige serier i 2018Sandra Oh og Andy Samberg ruller den røde løber ud forud for Golden Globe-uddelingen, der finder sted natten til mandag dansk tid.
FacebookTwitterKopier linkEmner:Claire Foy (skuespiller)|Teater|HBO|Canada|Ligebehandling




https://www.dr.dk/nyheder/indland/sigtelse-rugemor-snod-barnlose-par-og-beholdt-tvillinger

IndlandSigtelse: Rugemor snød barnløse par og beholdt tvillingerTV2 skriver, at en rugemor er sigtet for økonomisk bedrageri ved at have snydt barnløse par.
Midt- og Vestsjællands Politi har sigtet en kvinde for bedrageri, efter at hun angiveligt agerede rugemor for to barnløse par på samme tid.
06.
jan.
2019 kl.
19.
37Bemærk: artiklen er mere end 30 dage gammelLæs opPolitiet har sigtet en kvinde i en usædvanlig sag om bedrageri.
Kvinden agerede rugemor for to barnløse par på samme tid.
Det skriver TV2.
Rugemoren fortalte parrene, at hun ikke var blevet gravid af behandlingerne.
Det var først mange måneder senere, at de fandt ud af, at rugemoren havde født tvillinger - og at de var blevet snydt.
Det er Midt- og Vestsjællands Politi, der står for efterforskningen.
Og her har man valgt at sigte kvinden for bedrageri.
- Vi kan bekræfte, at en kvinde er blevet sigtet for bedrageri i sagerne.
Efterforskning foregår stadig, hvorfor Midt- og Vestsjællands Politi ikke har mulighed for at udtale sig yderligere, skriver politiet i en mail til TV2.
Behandlingen skete i Cypern.
Sådan er reglerne for rugemødre* Surrogat- eller rugemoderskab betyder, at der er indgået en aftale om, at en kvinde, som føder et barn, efter fødslen skal udlevere barnet til en anden.
Sådan en aftale er ugyldig og kan ikke anerkendes eller fuldbyrdes af danske myndigheder ifølge børnelovens § 31.
* Det er heller ikke lovligt for en sundhedsperson at inseminere en rugemor, så hun kan blive gravid.
* Ankestyrelsen anerkender heller ikke aftaler om surrogatmoderskab, der er indgået i udlandet, og hvor et dansk par fx er anført som barnets forældre på barnets fødselsattest.
* Kvinden i sagen, som TV2 omtaler, aftalte med flere par, at hun var altruistisk rugemor.
Ifølge parrenes advokat dækkede parrene kvindens rejseomkostninger og behandling.
Kilde: Ankestyrelsen.
Betalt af to forskellige parMed to dages mellemrum fik kvinden ifølge TV2 lagt befrugtede æg op i sin livmoder.
Fertilitetsbehandlingerne blev betalt af to forskellige par.
De vidste hver især ikke, at kvinden agerede rugemor for andre.
I forbindelse med turen til Cypern har rugemoren blandt andet fået dækket sine udgifter til hormonbehandlinger, fly og hotel af begge par.
Det ene par har samlet brugt over 100.
000 kroner.
Det andet par anslår at have brugt lidt under.
Den sigtede kvinde endte med at blive gravid efter behandlingerne i Cypern.
En dna-prøve har senere vist, at manden i et af de to par er den biologiske far.
I dag bor de tvillinger, hun fødte for to år siden, hos hende.
Loven foreskriver, at det er den fødende kvinde, der betragtes som mor til børnene.
Det vides ikke, hvordan kvinden forholder sig til sigtelsen.
/ritzau/7/2: Faktaboks opdateret og tilrettet med oplysninger fra Ankestyrelsen, så det fremgår, at aftaler med rugemødre ikke anerkendes af de danske myndigheder.
FacebookTwitterKopier linkEmner:Midt- og Vestsjællands Politi|TV 2 (tv-kanal)|Barnløshed|Cypern|Kriminalitet




https://www.dr.dk/nyheder/indland/4-gode-raad-fra-svindler-og-svindlede-saadan-undgaar-du-ryge-i-faelden

Indland4 gode råd fra svindler og svindlede: Sådan undgår du at ryge i fældenNår du handler online med andre, kan du mindske risikoen for at blive snydt.
En af de bedste måder at undgå at blive svindlet er ifølge en dømt svindler, at insisterer på selv at hente varen i stedet for at få den sendt.
Af Thomas Klose Jensen og Maiken Steen Frederiksen06.
jan.
2019 kl.
19.
00Bemærk: artiklen er mere end 30 dage gammelLæs opAntallet af anmeldelser om bedrageri stiger og stiger.
Men hvad kan du gøre for ikke selv at blive en del af den statistik.
Det har DR Nyheder blandt andet bedt en dømt svindler, to ofre for svindel, Forbrugerrådet Tænk og centerchefen for det nye Landsdækkende Center for IT-Relateret Økonomisk Kriminalitet om at komme med deres bud på.
1Hent selv dine varerNår du henter den købte vare selv, undgår du at betale penge til en svindler, som ikke sender det aftalte.
For den 24-årige svindler, som DR Nyheder har talt med, er der ét altoverskyggende råd til, hvordan du sikrer dig ikke bare at kaste dine penge ud af vinduet.
- Hent altid varen selv.
Og skal du bruge et par dage mere på at finde det i dit område, er det det hele værd, forklarer han.
I de tilfælde, hvor han er dømt for at have svindlet, var det altid i handler, hvor han skulle sende en vare.
Også Sanne Lauge Nielsen, der har oplevet at blive snydt for 2.
350 kroner, anbefaler, at du sørger for at få varen i hånden.
- Hvis jeg skal købe noget i dag, så skal jeg ud til folk og have ting i hånden og se dem, før folk får deres penge, forklarer hun.
Både Forbrugerrådet Tænk og Landsdækkende Center for IT-Relateret Økonomisk Kriminalitet vurderer også, at det kan være en god idé at mødes med sælger og udveksle varer og penge.
2Brug platformenes tilbudFlere samhandelssites har løsninger som NemID-validering eller et betalingssystem, der kan mindske risikoen for at handle med svindlere.
(Foto: pressefoto © dba.
dk)På nogle af de største sites for handel mellem privatpersoner, er der forskellige tilbud, der kan give brugerne en større tryghed.
Og dem bør du overveje at bruge, vurderer Forbrugerrådet Tænk.
- Hvis jeg handlede på den type platform, ville jeg kigge efter de metoder, som nogen af platformene stiller til rådighed – f.
eks.
kun handle med brugere, som er validerede med NemID på Den Blå Avis for eksempel, siger Anja Philip.
Hos Trendsales kan brugerne - mod en procentdel af prisen på den handlede vare - betale gennem platformens eget betalingssystem.
På den måde holder Trendsales på pengene, indtil køberen har modtaget sin vare.
- Det vil jeg opfordre alle brugere til at gøre, for det er altså måden at sikre sig på – ellers kan jeg ikke se nogen andre måder, hvor vi kan gardere brugerne 100 procent, siger administrerende direktør Mads Aarøe Christensen.
3Gør dit hjemmearbejdeFå så mange oplysninger om sælger som muligt.
(© ColourBox)Forbrugerrådet Tænk opfordrer også til, at du gør et grundigt stykke hjemmearbejde i forhold til at få så mange oplysninger om sælger, som du kan.
Den vurdering deler den 24-årige dømte svindler.
- Hvis man sender billede af sygesikring eller lignende tænker de fleste den er god nok, hvilket ikke er tilfældet, forklarer han.
Det skete blandt andet for Hubert Stanislaw Kocur, som var en af de 23 personer, som den 24-årige snød.
Et svindelnummer, som han mistede 3.
500 kroner på.
- Jeg kommer i hvert fald til at køre et grundigt baggrundstjek på en person, inden jeg køber noget over nettet igen – særligt på Facebook.
For det er alt for nemt at udgive sig for at være en anden, siger Hubert Stanislaw Kocur.
4Vær kritiskFør du sender betalingen afsted til en sælger, bør du spørge dig selv, om handlen er for god til at være sand - for så er den det nok.
Ifølge Trine Møller fra LCIK handler det også meget om at bruge sin sunde fornuft og være kritisk i situationen.
- Vi er et tillidssamfund, så vi tror jo på, at der sidder en med gode intentioner, når vi handler.
Det skal vi desværre bare ikke altid gøre.
Så vi skal nok blive lidt mere opmærksomme på, hvordan vi begår os, forklarer hun.
For Anne Sofie Engell Kamber, der er administrator på den største danske Facebook-side med advarsler om svindlere, er det vigtigt at holde øje med de typiske tegn på, at sælger ikke har rent mel i posen.
- Får du ikke tilsendt et Track & Trace-nummer, og virker de underlige, virker det som om, de ikke gider svare eller virker deres profil lidt mærkelig, giver hun som et eksempel.
- Hvis noget virker til at være for godt til at være sandt, så er det det for det meste – især i den verden.
For folk giver ikke noget væk.
Det er så let at sælge brugt, at der ikke er nogen grund til bare at sælge det til en fjerdedel af prisen.
Se mere om it-relateret svindel i 21Søndag i aften.
FacebookTwitterKopier linkEmner:Anja Philip (erhvervsleder)|Forbrugerrådet|Økonomisk kriminalitet|Facebook|Kriminalitet




https://www.dr.dk/sporten/volleyball/volleyherrer-misser-em-kvalifikation

VolleyballVolleyherrer misser EM-kvalifikationDanmark tabte til Finland og kommer derfor ikke til EM i volleyball til efteråret.
Danmark kommer ikke med til EM.
ARKIVFOTO Af Malte Nørgaard06.
jan.
2019 kl.
18.
47Bemærk: artiklen er mere end 30 dage gammelLæs opDe danske volleyherrer var tvunget til at vinde over Finland på udebane, hvis de fortsat ville bevare håbet om en EM-plads.
Danmarks gruppeRumænien, 7 pointFinland, 7 pointDanmark, 1 pointMen hurtigt stod det klart, at de finske favoritter var for stor en opgave for danskerne.
Første sæt vandt finnerne med 25-13, mens andet sæt blev vundet med samme cifre.
Læs også:Fire danske landshold får nye hjemmebanebyerI sidste sæt kom Danmark lidt bedre med, men finnerne vandt alligevel sættet 25-20.
Erfaring blev afgørendeDet klare nederlag er naturligvis noget, som ærgrer den danske landstræner, Kristian Knudsen.
- Vi mangler erfaringen.
Presset kommer hurtigt over på vores side, og vi er alt for nervøse.
Det handler om, at vi ikke har stået i sådan en situation ret mange gange, siger han.
Resultatet betyder, at Danmark nu er isoleret på sidstepladsen i kvalifikationsgruppen med et enkelt point.
Samtidig betyder det også, at danskerne ikke længere har mulighed for at nå en af de pladser, der giver adgang efterårets EM, som bliver spillet i Belgien, Frankrig, Holland og Slovenien.
Danmark spiller den sidste kamp i EM-kvalifikationen mod Rumænien onsdag den 9.
januar.
Den kamp kan du følge direkte på DR TV.
FacebookTwitterKopier linkEmner:Finland|Volleyball|Belgien|Frankrig|Holland




https://www.dr.dk/nyheder/udland/usa-draeber-formodet-gerningsmand-bag-fladeangreb-i-2000

UdlandUSA dræber formodet gerningsmand bag flådeangreb i 2000Ifølge Donald Trump har militæret dræbt bagmanden til et angreb, der kostede 17 amerikanske soldater livet.
Angrebet på krigsskibet USS Cole i 2000 kostede 17 amerikanske marinesoldater livet.
40 blev såret.
(Arkivfoto) 06.
jan.
2019 kl.
18.
49Bemærk: artiklen er mere end 30 dage gammelLæs opUSA's præsident, Donald Trump, bekræfter i dag, at det amerikanske militær har dræbt en af arkitekterne bag angrebet på krigsskibet USS Cole i 2000.
Angrebet i 2000 kostede 17 amerikanske marinesoldater livet.
40 blev såret.
I en erklæring fredag sagde militæret, at al-Qaeda-medlemmet Jamal al-Badawi var formodet dræbt i et luftangreb i Yemen.
Nu har Trump så bekræftet på sin Twitter-profil, at Badawi er død.
- Vores MÆGTIGE MILITÆR har skabt retfærdighed for de helte, som blev dræbt og såret i det krysteragtige angreb på USS Cole.
Vi har netop dræbt lederen bag angrebet, Jamal al-Badawi, skriver præsidenten.
- Vi vil aldrig stoppe kampen mod radikal islamistisk terror, tilføjer han.
Jamal al-Badawi ses her på et foto fra december 2004.
Læs også:Interpol advarer mod flygtede al-Qaeda-terroristerIslamister gennemførte selvmordsangrebUSS Cole var på et havnebesøg i Aden i Yemen 12.
oktober 2000.
Her gennemførte islamister i en gummibåd et selvmordsangreb ved at vædre det amerikanske krigsskib.
Osama bin Laden ledede dengang al-Qaeda.
Men den egentlige bagmand til angrebet på USS Cole er Abd al-Rahim al-Nashiri ifølge USA.
Han har i mange år siddet fængslet på den amerikanske Guantánamo-base på Cuba.
Jamal al-Badawi, som USA's hær og Trump refererer til, blev i 2003 tiltalt af en amerikansk storjury for 50 anklagepunkter.
De omfatter terror, mord, herunder drab på amerikanske statsborgere og soldater.
Han skal have forsynet folkene, der udførte angrebet på USS Cole, med sprængstof.
/ritzau/AFPFacebookTwitterKopier linkEmner:al-Qaeda|Donald Trump (politiker)|Osama bin Laden (terrorist)|USA|Terrorisme




https://www.dr.dk/nyheder/indland/ulveskytten-vil-frikendes-det-var-slet-ikke-en-ulv

Ulve i DanmarkSe temaIndlandUlveskytten vil frikendes: Det var slet ikke en ulvDen 66-årige mand, som blev dømt for at have skudt en ulv i foråret 2018, forklarer nu, hvorfor han gjorde det.
Sagen om ulvenedskydningen nær Ulfsborg er blevet anket til Vestre Landsret af begge parter.
Ovenfor ses nedskydningen af den omstridte ulv/hybridulv.
Af Flemming Brandt06.
jan.
2019 kl.
19.
20Bemærk: artiklen er mere end 30 dage gammelLæs opFor første gang står den 66-årige Mourits Troldtoft nu frem og fortæller, hvorfor han skød en ulv i foråret sidste år på en mark nær Ulfsborg i Jylland.
Det sker i en TV2-dokumentar 'Ulveland', som bliver sendt på tirsdag, og som tv2.
dk i dag har citeret.
Den 66-årige landmand var på vej over til sin søn for at hjælpe ham med nogle arbejdsopgaver.
Troldtoft, der har jagttegn og våbentilladelse, havde sin riffel med for at kunne forsvare sig.
Sønnen havde nemlig fortalt, at ulven løb rundt efter ham, mens han sad i en traktor og pløjede en af sin fars marker.
HybridulveUlven og tamhunden, som nedstammer fra ulven, er så nært genetisk beslægtet, at de kan få unger med hinanden.
I sådanne tilfælde bliver afkommet hybrider af både ulv og hund.
Hvor ulve er beskyttet i forhold til EU’s habitatdirektiv, så er hybrider ikke beskyttede, og hybrider skal aflives, hvis DNA-undersøgelser kan bekræfte, at der er tale om hybrider.
Aflivning af hybrider skal foretages, da hybrider er med til genetisk set at true ulven som art.
Der kan også være det problem med hybrider, at de ikke er så sky over for mennesker, som rigtige ulve er.
Krydsningerne kan være sket adskillige generationer tilbage, og hybridulve kan indeholde mere eller mindre hund i generne.
Der er ingen fastsat grænse for, hvornår der er tale om en hybridulv.
De fleste hybridulve opfører sig som ulve - ikke som hunde.
Ulvene kan artsbestemmes ved hjælp af DNA-prøver, enten fra ekskrementer, bidmærker på døde husdyr eller fra afdøde ulve.
Kilder: Ulve i Danmark under Statens Naturhistoriske Museum, Københavns Universitet, Miljøstyrelsen, ulvetracking.
dk, ulve.
info.
- Jeg var jo nødt til at kunne forsvare mig.
Jeg tænkte, at jeg hellere ville dø en naturlig død end blive ædt af en ulv, fortæller Troldtoft i dokumentaren.
Han reagerede på, at ulven blev ved med at løbe efter traktoren.
- Den var på vej over mod min søn igen, og det var jeg utryg ved.
Så stoppede jeg et par patroner i riflen og sagde, at nu må det få en ende.
40 dages betinget fængselTroldtoft blev ved byretten idømt 40 dages betinget fængsel for overtrædelse af jagtloven og artsfredningsbestemmelsen.
Men sagen er anket til Vestre Landsret - både af Troldtoft, som vil frikendes, og af anklageren, som vil have straffen skærpet.
Men Mourits Troldtoft hævder, at det slet ikke var en ulv, han skød - det var derimod en såkaldt hybridulv - altså en blanding af en ulv og en hund.
Og så stiller sagen sig nemlig helt anderledes.
Læs også:66-årig mand får fængselsstraf på 40 dage for at skyde ulvFor mens ulven er fredet af EU's habitatsdirektiv, gør det samme sig ikke gældende for de såkaldte hybridulve, hvor en del af generne stammer fra tamhunde.
En seniorforsker fra DCE, Nationalt Center for Miljø og Energi, Aarhus Universitet, har tilbage i 2014 fastslået, at de danske ulve, som er indvandrede fra Tyskland, er ægte ulve.
Hybridulv med meget hund iMen det tvivler Troldtoft og hans forsvarer på.
- Jeg er stadigvæk overbevist om, at det er en hybrid, og at der er meget hund i den.
- Når min nabo bliver overfaldet og decideret bliver kastet omkuld af en ulv, og når vi har set børn blive fulgt hjem fra skole af en ulv, jamen så er det da ikke en opførsel, der ligner et vildt dyrs, hævder Mourits Troldtoft i udsendelsen.
Der har dog aldrig været dokumenteret angreb fra ulve eller hybridulve på mennesker i Danmark.
Han er ked af de konsekvenser, som nedskydningen af ulven har haft i form af trusler rettet mod ham selv og hans søn.
Men han fortryder ikke, at han skød ulven.
Derimod mener han, at sagen har været med til at sætte gang i debatten om ulve - eller ulvehybrider - i den danske natur.
Ankesagen kommer for landsretten i slutningen af februar.
FacebookTwitterKopier linkEmner:Dyr|DCE - Nationalt Center for Miljø og Energi|EU|Landbrug|Jylland




https://www.dr.dk/nyheder/indland/togene-mellem-fyn-og-jylland-koerer-igen

IndlandTogene mellem Fyn og Jylland kører igenTogene var indstillet i et par timer efter en personpåkørsel.
Af Mette Richardt06.
jan.
2019 kl.
18.
06 | opdateret 06.
jan.
2019 kl.
20.
36Bemærk: artiklen er mere end 30 dage gammelLæs opAlle tog mellem Odense og Fredericia holdt stille i et par timer her til aften på grund af en personpåkørsel.
En person er omkommet i ulykken, der er sket ved Skalbjerg nær Vissenbjerg på Fyn.
Togdriften blev ifølge Fyns Politi genoptaget omkring klokken 20.
20.
Frem til ved 22-tiden vil der dog stadig være nogle forsinkelser og enkelte aflysninger, lyder det fra DSB.
Efter at politi og redningspersonale havde afsluttet deres arbejde, ventede DSB på at få genetableret kørestrøm på banen på Vestfyn, før togene igen kunne køre.
DSB valgte indtil da at indsætte togbusser til at køre mellem Odense og Fredericia.
Ulykken skete ved Skalbjerg nær Vissenbjerg på Fyn.
Politi og redningsfolk har siden klokken 17.
45 arbejdet på at få et overblik over, hvad der præcis er sket.
- Det har været svært for politiet at identificere den omkomne.
Men de formodede pårørende er blevet underrettet, fortæller vagtchef ved Fyns Politi Thomas Bentsen til Ritzau.
FacebookTwitterKopier linkEmner:Fyn|DSB|Ulykker|Fyns Politi|Togtrafik




https://www.dr.dk/nyheder/udland/overblik-alle-trumps-generaler-er-vaek

UdlandOVERBLIK Alle Trumps generaler er vækPræsidenten angriber i stigende grad militærfolk i stedet for at ansætte dem.
Militærfolk fyldte meget i begyndelsen af Trumps præsidentperiode - det gør de ikke længere.
Af Jakob Busk Olsen06.
jan.
2019 kl.
18.
02Bemærk: artiklen er mere end 30 dage gammelLæs opStabschefen i det amerikanske forsvarsministerium, admiral Kevin Sweeney, sagde lørdag op.
I en kortfattet meddelelse på ministeriets hjemmeside giver Sweeney ingen begrundelse for sin afsked.
Men admiralen bliver den tredje højtstående figur, der forlader Pentagon, efter præsident Donald Trump meddelte, at han vil trække USA's soldater ud af Syrien.
De mange opsigelser er udtryk for en større tendens.
Op til og i begyndelsen af sin præsidentperiode var Trump meget optaget af at få et godt forhold til militæret og hyrede militærfolk til at beklæde topposter i sin administration.
Men nu angriber præsidenten i stigende grad prominente officerer, og generalerne forsvinder fra Det Hvide Hus.
Analytikere siger, at præsidenten brugte generalerne til at legitimere sin udenrigs- og sikkerhedspolitik, der vækker kritik langt ind i Trumps eget parti.
Men præsidenten har tilsyneladende fået nok af medarbejdere med bånd og stjerner på.
Her er et overblik over de topofficerer, som ikke længere er en del af Trumps hold:Michael Flynn og H.
R.
McMasterGeneral H.
R.
McMaster blev udnævnt som national sikkerhedsrådgiver i februar 2017.
Den tidligere generalløjtnant Michael Flynn nåede dårligt at komme i gang med sit nye job som Donald Trumps nationale sikkerhedsrådgiver, før han blev fældet af sine løgne om kontakter med russere under valgkampen i 2016.
Som afløser for Flynn valgte en anden generalløjtnant: H.
R.
McMaster.
Han blev dengang beskrevet som "en af de fremmeste hjerner i den amerikanske hær", men han holdt kun lidt over et år i jobbet som præsidentens vigtigste sikkerhedspolitiske rådgiver.
Amerikanske medier skrev dog i forbindelse med McMasters afsked i april 2018, at det ikke så meget var forholdet til Trump, som kostede ham jobbet.
Forholdet var god nok anstrengt, men det var var snarere uoverensstemmelser med to andre tidligere militærfolk, James Mattis og John Kelly, som blev udslagsgivende.
De to vender vi tilbage til.
H.
R.
McMaster blev erstattet som national sikkerhedsrådgiver af USA's tidligere FN-ambassadør John Bolton.
John KellyJohn Kelly har været general i marinekorpset.
Det var efter sigende ikke så meget lyst, men et ønske om at tjene sit land, der fik forhenværende general i marinekorpset John Kelly til at acceptere jobbet som præsident Trumps stabschef i juli 2017.
Kelly var ikke helt uforberedt på, hvad der ventede ham, eftersom han kom fra en stilling som minister for indenlandsk sikkerhed.
Men som stabschef kom den politisk uerfarne John Kelly helt ind i hjertet af det kaos, som har kendetegnet Det Hvide Hus under Donald Trump.
Og her havde militærmanden tilsyneladende ikke det, der skulle til, for at klare opgaven.
Flere medier rapportede, at Trump end ikke var talefod med sin stabschef i tiden før, det blev meddelt, at Kelly ville forlade sin stilling i januar 2019.
Den republikanske politiker Mick Mulvaney er midlertidigt udpeget til at bestride posten, der er blevet beskrevet som "jobbet, ingen vil have.
"James MattisJames Mattis har tilnavnet "Mad Dog".
Det vakte en vis bekymring blandt Trumps politiske modstandere, da det stod klart, at den kommende præsident havde valgt en pensioneret general med tilnavnet "Mad Dog" som sin forsvarsminister.
De, der kendte James Mattis, var dog lettede og kaldte det for eksempel "godt nyt for Nato", at Trump havde valgt en stålfast Nato-tilhænger til posten, efter han under valgkampen havde kaldt forsvarsalliancen for "forældet".
Senere blev James Mattis nærmest hyldet af præsidentens modstandere for sin evne til at agere modvægt til Trumps nationalistiske linje.
Sammen med blandt andre stabschef John Kelly og udenrigsminister Rex Tillerson udgjorde Mattis det, der blev kaldt "aksen af voksne" i Det Hvide Hus.
Men med Trumps beslutning om at trække USA ud af Syrien var bægeret fuldt.
- Præsidenten fortjener en forsvarsminister, som er mere enig med hans synspunkter, end jeg er, skrev Mattis i sin opsigelse.
Trump har udnævnt den tidligere forretningsmand Patrick M.
Shanahan som fungerende forsvarsminister.
Han kom fra stillingen som viceforsvarsminister.
FacebookTwitterKopier linkEmner:Donald Trump (politiker)|Rex Tillerson (erhvervsleder)|NATO|USA|Militær




https://www.dr.dk/nyheder/politik/df-med-opfordring-til-loekke-slaa-valg-fluer-med-et-smaek

PolitikDF med opfordring til Løkke: Slå to valg-fluer med et smækDF vil afholde folketingsvalget samme dag som europaparlamentsvalget.
Folketingsvalget skal afholdes inden den 17.
juni, men statsministeren har endnu ikke meldt en dato ud.
Af Sally Frydenlund Larsen og Sophie Bremer06.
jan.
2019 kl.
17.
36Bemærk: artiklen er mere end 30 dage gammelLæs opI 2019 skal danskerne til valg.
Ikke én, men to gange, for der skal både vælges repræsentanter til Europaparlamentet og til Folketinget.
Dansk Folkeparti opfordrer nu Lars Løkke Rasmussen til at lægge Folketingsvalget på samme dag som Europaparlamentsvalget, nemlig den 26.
maj.
Det siger Kristian Thulesen Dahl, Dansk Folkepartis formand.
- Jeg vil gerne komme med den opfordring til statsminister Lars Løkke Rasmussen, at han allerede nu gør det klart, at folketingsvalget kommer samtidig med europaparlamentsvalget, siger han.
BagtankerDer er ifølge formanden mange fordele ved den model.
- Så kan vi slå to fluer med et smæk, danskerne skal ikke besværes med at skulle til stemmeurnerne to gange, og de får ikke en folketingsvalgkamp og så lige bagefter en europaparlamentsvalgkamp.
Valg i 2019: Danskerne skal sætte krydser til to valg i år - folketingsvalget og europaparlamentsvalget.
Europaparlamentsvalget afholdes søndag den 26.
maj.
Statsminister Lars Løkke Rasmussen har endnu ikke meldt ud, hvornår folketingsvalget afholdes.
Til europaparlamentsvalget skal danskerne vælge 14 repræsentanter til parlamentet.
Folketingsvalget skal være afholdt senest den 17.
juni i år.
Traditionelt udskriver statsministeren valget omkring tre uger før det afholdes.
Men det er ikke kun hensynet til ikke at trætte vælgerne, der tæller.
Der er også en politisk bagtanke med at skyde valgdatoen for Folketinget så langt ud som muligt, erkender Kristian Thulesen Dahl.
Handler det ikke bare om, at du er bange for, at der kommer nogen til magten, som ikke vil gennemføre de ting, I har aftalt i forbindelse med finansloven?
- Der er et hensyn for os i forhold til at få tingene gennemført - altså det her paradigmeskifte på udlændingeområdet, hvor folk i højere grad skal vende hjem igen og ikke blive i det danske samfund, siger han.
Finansloven for 2019 indeholder desuden det omdiskuterede forslag om at oprette et udrejsecenter på øen Lindholm.
- Lovgivningsarbejdet omkring det vil vi jo gerne have gennemført inden et folketingsvalg, så det bliver svært for et nyt Folketing at lave de her ting om, siger Kristian Thulesen Dahl.
Det er kutyme, at statsministeren udskriver valg cirka tre uger, før det afholdes.
Følg folketingsvalget 2019 eller prøv DR's Kandidattest.
FacebookTwitterKopier linkEmner:Europa-Parlamentet|Folketinget|Kristian Thulesen Dahl (politiker)|Lars Løkke Rasmussen (politiker)|Valg og folkeafstemninger




https://www.dr.dk/nyheder/indland/nyt-politicenter-skal-saette-en-hurtigere-stopper-svindlerne-paa-nettet

IndlandNyt politicenter skal sætte en hurtigere stopper for svindlerne på nettetCentret har allerede modtaget 1.
541 anmeldelser om it-relateret økonomisk kriminalitet.
Landsdækkende Center for IT-Relateret Økonomisk Kriminalitet (LCIK) åbner officielt tirsdag 8.
januar.
(© dr)Af Thomas Klose Jensen og Maiken Steen Frederiksen06.
jan.
2019 kl.
18.
30 | opdateret 08.
jan.
2019 kl.
07.
11Bemærk: artiklen er mere end 30 dage gammelLæs opDet grå kontorlandskab virker stadig en smule tomt.
Væggene har endnu ikke fået billeder op, rundt omkring står der flyttekasser, og selvom skrivebordene står klar, bærer de præg af endnu ikke at være taget i brug.
Det bliver de dog snart, for om bare to dage åbner det nye Landsdækkende Center for IT-Relateret Økonomisk Kriminalitet (LCIK) under Rigspolitiet officielt.
Der bliver nok at tage fat på, for antallet af sager om bedrageri stiger.
Hvor politiet i 2008 modtog 4.
372 anmeldelser om bedrageri, er det i 2018 kravlet op på 18.
632 anmeldelser - der er dog tale om foreløbige tal for 2018, så det kan ændre sig.
Rigspolitiet har tidligere vurderet i rapporten National Strategisk Analyse 2017, at svindel i handler mellem privatpersoner tegner sig for 15 procent af det samlede antal anmeldelser om bedrageri.
- Jeg tror, det er en helt naturlig udvikling i vores samfund.
Mere og mere finder sted på nettet, vi begår os mere på nettet.
Vi køber alle vores ting på nettet, og vi sælger vores ting på nettet, og så ændrer kriminaliteten jo også form, forklarer vicepolitiinspektør Trine Møller, der er centerchef for LCIK.
Skal samle overblikketSom en del af lanceringen af LCIK er der blevet oprettet et selvbetjeningssystem, så borgere eller virksomheder, der er blevet taget ved næsen, anmelder det direkte til LCIK i stedet for til deres lokale politikreds.
- Så ser vi på det og kigger på, hvem gerningsmanden er, hvilken viden vi har om ham, og hvor han bor.
Når vi så har fundet ud af, hvor han bor, så samler vi de her sager, binder en stor rød sløjfe om dem og sender dem ud til politikredsen, der så laver den videre retsforfølgning, forklarer Trine Møller.
Tidligere har hver enkelt politikreds skullet stå for det indledende efterforskningsarbejde og efterfølgende sende sagen videre til den politikreds, hvor gerningsmanden bor.
[‎20-‎12-‎2018 11:01]   Vicepolitiinspektør og centerchef for Landsdækkende Center for IT-Relateret Økonomisk Kriminalitet (LCIK), Trine Møller.
(© dr)Det har givet grobund for en del dobbeltarbejde, som LCIK nu skal være med til at fjerne.
- Vi kommer til at være hurtigt ude i forhold til at få identificeret gerningsmanden og få sagspakken ud til kredsene, så vi kan få stoppet ham, når han har lavet 10 forhold.
Det er også rigtig meget, men vi har jo set nogen.
der har lavet rigtigt mange forhold, siger Trine MøllerPrivat handel fylder i sagspakkenLCIK har ansat 65 medarbejdere og slår officielt dørene op på tirsdag, men startede så småt op allerede i begyndelsen af december.
Overblik over anmeldelserFra 3.
december 2018 og frem til 31.
december 2018 har LCIK modtoget 1.
541 anmeldelser om it-relateret økonomisk kriminalitet.
Anmeldelserne fordeler sig således:Samhandel: 47 %Misbrug af kortoplysninger: 17 %Kreditbedrageri: 8 %Kontaktbedrageri mod private: 7 %Misbrug af adgang til netbank m.
m.
: 4 %Kontaktbedrageri mod virksomheder: 2 %Fuphjemmesider: 0,3 %Ransomware: 0,6 %Andet: 14 %LCIK’s status over opstartsperioden viser desuden, at borgere står for 88 procent af anmeldelserne, mens virksomheder tegner sig for de sidste 12 procent.
Kilde: LCIKI løbet af den første måned har centret fået 1.
541 antal sager, og her tegner svindel i samhandel mellem privatpersoner sig for omkring halvdelen af sagerne.
- Lige nu ser det ud til, at det er samhandel, vi får mest ind af.
Altså folk, der køber noget på nettet på forskellige samhandelsites og bliver snydt på den ene eller på den anden måde, fortæller Trine Møller.
Skal arbejde med forebyggelseForuden at gøre indsatsen over for svindlerne hurtigere og mere overskuelig, vil LCIK også komme til at arbejde med forebyggelse.
For når samtlige sager skal ind at vende i centret, bliver det muligt at få øje på de nye tendenser inden for it-relateret økonomiske kriminalitet langt hurtigere.
- Så vil vi hurtigere kunne gå ud og advisere både borgere og virksomheder og dermed også lukke hullerne hurtigere, forklarer Trine Møller.
Hun vil dog ikke garantere, at der kommer en markant nedgang i antallet af anmeldelser, selvom det bliver muligt at sætte hurtigere ind.
- Kriminaliteten ændrer sig hele tiden, og der vil komme nye ting.
Men forhåbentlig vil man se, at der er flere, der bliver straffet, og at vi hurtigere får lukket nogle huller.
Se mere om den it-relaterede økonomiske svindel i 21Søndag i aften.
Rettet tirsdag d.
8.
januar klokken 7.
10: Tallene i faktaboksen er blevet rettet, da der viste sig at være en fejl i de oprindelige tal fra Rigspolitiet.
FacebookTwitterKopier linkEmner:Kriminalitet|Rigspolitiet|Økonomisk kriminalitet|Politi|Økonomi




https://www.dr.dk/nyheder/udland/valgresultat-udsat-frygt-uro-i-dr-congo

UdlandValgresultat udsat: Frygt for uro i DR CongoObservatører siger, at der er fundet en vinder og kritiserer regeringsparti.
Valgmyndighederne siger, at det tager lang tid at få alle resultater ind fra valgdistrikterne.
Af Jakob Busk Olsen06.
jan.
2019 kl.
18.
10Bemærk: artiklen er mere end 30 dage gammelLæs opImod forventningen kommer der i dag ikke noget svar på, hvem der har vundet det vigtige præsidentvalg i DR Congo.
Lederen af landets valgkommission, Corneille Nangaa, siger til nyhedsbureauet AP, at offentliggørelsen af valgresultatet er udsat, fordi det tager lang tid at få resultaterne ind fra alle distrikter i det centralafrikanske land.
Kritikere frygter dog, at udsættelsen snarere handler om, at kandidaten for regeringspartiet i DR Congo har tabt valget, og at man derfor nu er i gang med at manipulere resultatet.
Adgang til internettet er i øjeblikket blokeret i DR Congo for at forhindre, at der skal opstå falske rygter om valgresultatet.
Læs også:Derfor er dagens valg i DR Congo vigtigt: Konflikt, kobolt og ebolaDR Congo er verdens største producent af kobolt, der bruges i eksempelvis smartphones og elbiler, og derfor følges valget tæt uden for landets grænser.
Der hersker en udbredt frygt for, at der kan opstå uroligheder, hvis valget bliver opfattet som unfair.
Udenlandske observatører var ikke velkomne under valghandlingen 30.
december, men den katolske kirke, der er en magtfaktor i landet, havde 40.
000 personer til at overvåge valgstederne.
Kirken siger, at den allerede ved, hvem der vandt valget og opfordrer valgkommissionen til at fremlægge resultaterne.
Præsidentvalget skal finde en afløser til DR Congos mangeårige leder Joseph Kabila.
Hvem stiller op?
•Forfatningen tillader ikke, at Joseph Kabila selv stiller op.
Han skulle have forladt posten tilbage i 2016, men har formået at udskyde valget frem til i dag, blandt andet med argumentet om, at det var for dyrt at afholde et valg.
•I Kabilas sted står en tidligere indenrigsminister Emmanuel Shadary øverst på stemmesedlen.
Han står på EU's sanktionsliste på grund den hårde behandling, som regeringen har udsat oppositionen for.
•Overfor Shadary står en ret splittet opposition.
Felix Tshisekedi fra det største oppositionsparti og forretningsmanden Martin Fayulu anses som frontløbere.
FacebookTwitterKopier linkEmner:Den Demokratiske Republik Congo|Valg og folkeafstemninger|EU|Den Katolske Kirke




https://www.dr.dk/nyheder/udland/malaysias-konge-abdicerer-som-den-forste-i-landets-historie

UdlandMalaysias konge abdicerer som den første i landets historieFor første gang, siden Malaysia blev uafhængigt af Storbritannien i 1957, har landets konge valgt at abdicere.
På billedet her deltager Sultan Muhammad V i en ceremoni tilbage i juli.
I en udtalelse søndag oplyses det, at han abdicerer.
06.
jan.
2019 kl.
15.
58Bemærk: artiklen er mere end 30 dage gammelLæs opDen 49-årige malaysiske konge Sultan Muhammad V har højst overraskende valgt at abdicere efter kun to år på tronen.
Det oplyser det malaysiske kongehus.
I en udtalelse fra kongehuset lyder det, at han abdicerer som landets 15.
konge med omgående virkning.
Det fremgår ikke, hvad årsagen er.
Det er første gang, at en konge abdicerer i Malaysia, siden landet blev uafhængigt af Storbritannien i 1957.
Sultan Muhammed V blev taget i ed som en af Malaysias yngste monarker for godt to år siden - i december 2016.
Han vendte for nylig tilbage fra en orlov, som han havde taget af medicinske årsager.
Der har lydt rygter om, at han - mens han var på orlov - i november giftede sig med Oksana Voevodina, en 25-årig tidligere russisk skønhedsdronning.
Billeder fra deres formodede bryllup, der angiveligt foregik i Moskva, er blevet bragt i russiske og britiske medier.
Hverken kongen, kongehuset eller regeringen har bekræftet brylluppet.
Oksana Voevodina blev kåret til Miss Moskva i 2015.
Fakta om MalaysiaMalaysia ligger i det sydøstlige Asien.
Landets hovedstad er Kuala Lumpur, der har 7,5 mio.
indbyggere.
Der bor cirka 32 millioner mennesker i landet.
93-årige Mahathir Mohamad er premierminister i Malaysia.
Han er verdens ældste statsleder.
Kører firehjulstrækker og dyrker ekstremsportDen relativt unge konge er kendt for sin afslappede stil og er blandt andet vild med at køre i store firehjulstrækkere og dyrke ekstremsport.
Rollen som konge i Malaysia er primært ceremoniel.
Det er dog samtidig en respekteret post, særligt blandt de muslimske malaysiere.
Det er blandt andet strengt forbudt at kritisere kongehuset.
Malaysia er et konstitutionelt monarki med en særlig og unik ordning.
Ordningen indebærer, at tronen skifter hænder hvert femte år blandt lederne af de ni malaysiske stater.
Systemet har været brugt, siden landet fik sin uafhængighed i 1957Portrætter af landets konger og dronninger hænger i regeringsbygninger, og kongen er også den symbolske leder for Malaysias mange muslimer.
Læs også:92-årig bliver verdens ældste regeringsleder/ritzau/AFPFacebookTwitterKopier linkEmner:Malaysia|Storbritannien|Royalt|Rusland|Moskva




https://www.dr.dk/nyheder/kultur/film/i-nat-drikker-hollywood-sig-fuld-til-aarets-mest-loesslupne-prisfest-se-alle-de

Film og serierI nat drikker Hollywood sig fuld til årets mest løsslupne prisfest: Se alle de nominerede herHøjsæsonen for filmpriser begynder i nat, når Golden Globe ruller den røde løber ud.
På listen over nominerede finder du blandt andre Benedict Cumberbatch, superheltefilmen 'Black Panther' og 'A Star Is Born'-duoen Bradley Cooper og Lady Gaga.
Af Marie Ravn Nielsen06.
jan.
2019 kl.
16.
01Bemærk: artiklen er mere end 30 dage gammelLæs opFor mange er januar lig med varme halstørklæder, et ønske om at træne mere, drikke mindre alkohol og kigge fremad.
I Hollywood står januar derimod på prisuddelinger, bobler i høje glas, rød løber og et tilbageblik på det bedste fra året før.
Og festlighederne begynder i nat dansk tid, når Golden Globe – der er årets første store prisshow – kårer de bedste film, serier og skuespilpræstationer fra 2018.
Se Golden Globe-showDu kan se alle højdepunkterne fra Golden Globe Awards mandag aften klokken 20 på DR TV.
Film om vicepræsident har flest nomineringerFilmen med flest nomineringer er 'Vice', en spillefilm om George W.
Bushs vicepræsident Dick Cheney, der har modtaget seks nomineringer.
Lige i hælene på den følger 'Green Book' med Viggo Mortensen, 'A Star Is Born' med Lady Gaga og kostumedramaet 'The Favourite' om 1700-tallets dronning Anne af Storbritannien.
De har alle mulighed for at vinde fem priser.
Golden Globe er vigtig, da showet er kendt for at give os praj om, hvem der også ser ud til at vinde ved Oscar-prisuddelingen i februar.
På tv-siden er 'The Assassination of Gianni Versace: American Crime Story' favorit med sine fire nomineringer.
Golden Globe er Oscar-showets rock and roll-lillebrorI år er værterne skuespiller Sandra Oh og komiker Andy Samberg, og som altid vil Golden Globe lægge op til en mere afslappet, beruset og sjov prisfest, end vi kender det fra for eksempel Emmy og Oscar-showet, siger serie- og filmekspert Kasper Lundberg fra P3-podcasten 'Binge'.
'The Americans' er på højde med de allerstørste, men den har aldrig fået den anerkendelse, som jeg synes, den fortjener.
Kasper Lundberg, Binge- Golden Globe er en rock and roll-lillebror til de andre store prisshow.
Det er en fest, hvor man kan drikke sig fuld, og hvor vittighederne sidder mere løst, siger Kasper Lundberg, der har store forventninger til de to værter.
Han hepper personligt på serien 'The Americans', der er nomineret til tre statuetter, og som netop har sendt sin sidste sæson.
- 'The Americans' er på højde med de allerstørste, men den har aldrig fået den anerkendelse, som jeg synes, den fortjener.
Jeg nærer et personligt håb om, at den vinder, siger han.
Herunder kan du få det store overblik over, hvem der kan løbe med priserne i nat.
Du kan læse alt om nattens prisuddeling mandag morgen her på dr.
dk.
Chadwick Boseman i rollen som superhelten Black Panther i filmen af samme navn.
(© Walt Disney Studios Motion Pictures)FilmBedste spillefilm – Drama•Black Panther•BlacKkKlansman•Bohemian Rhapsody•If Beale Street Could Talk•A Star Is BornBedste spillefilm - Komedie eller musical•Crazy Rich Asians•The Favourite•Green Book•Mary Poppins Returns•ViceBedste instruktør•Bradley Cooper (A Star Is Born)•Alfonso Cuarón (Roma)•Peter Farrelly (Green Book)•Spike Lee (BlacKkKlansman)•Adam McKay (Vice)Lady Gaga ses her i en scene fra 'A Star Is Born' med instruktør og skuespiller Bradley Cooper, der også er nomineret.
(© Warner Bros.
Entertainment Inc.
)Bedste skuespillerinde – Drama•Glenn Close (The Wife)•Lady Gaga (A Star Is Born)•Nicole Kidman (Destroyer)•Melissa McCarthy (Can You Ever Forgive Me?
)•Rosamund Pike (A Private War)Bedste skuespiller - Drama•Bradley Cooper (A Star Is Born)•Willem Dafoe (At Eternity's Gate)•Lucas Hedges (Boy Erased)•Rami Malek (Bohemian Rhapsody)•John David Washington (BlacKkKlansman)Bedste skuespillerinde - Komedie eller musical•Emily Blunt (Mary Poppins Returns)•Olivia Colman (The Favourite)•Elsie Fisher (Eighth Grade)•Charlize Theron (Tully)•Constance Wu (Crazy Rich Asians)Viggo Mortensen og Mahershala Ali er begge nomineret til en stautette for deres roller i roadtrip-filmen 'Green Book'.
(Foto: Patti Perret © 2018 Universal Studios.
)Bedste skuespiller - Komedie eller musical•Christian Bale (Vice)•Lin-Manuel Miranda (Mary Poppins Returns)•Viggo Mortensen (Green Book)•Robert Redford (The Old Man & the Gun)•John C.
Reilly (Stan & Ollie)Bedste birollepræstation af en skuespillerinde•Amy Adams (Vice)•Claire Foy (First Man)•Regina King (If Beale Street Could Talk)•Emma Stone (The Favourite)•Rachel Weisz (The Favourite)Bedste birollepræstation af en skuespiller•Mahershala Ali (Green Book)•Timothee Chalamet (Beautiful Boy)•Adam Driver (BlacKkKlansman)•Richard E.
Grant (Can You Ever Forgive Me?
)•Sam Rockwell (Vice)Både Christian Bale (tv.
) og Sam Rockwell kan vinde en Golden Globe i nat for deres roller som Dick Cheney og præsident George W.
Bush i 'Vice', der har dansk premiere 31.
januar.
Bedste filmmusik•Marco Beltrami (A Quiet Place)•Alexandre Desplat (Isle of Dogs)•Ludwig Göransson (Black Panther)•Justin Hurwitz (First Man)•Marc Shaiman (Mary Poppins Returns)Bedste originale sang•'All the Stars' (Black Panther)•'Girl in the Movies' (Dumplin)•'Requiem For a Private War' (A Private War)•'Revelation' (Boy Erased)•'Shallow' (A Star Is Born)Bedste manuskript•Alfonso Cuarón (Roma)•Deborah Davis og Tony McNamara (The Favourite)•Barry Jenkins (If Beale Street Could Talk)•Adam McKay (Vice)•Peter Farrelly, Nick Vallelonga og Brian Currie (Green Book)Det sort-hvide og anmelderroste Netflix-drama 'Roma' foregår i 1970'ernes Mexico og er instrueret af Alfonso Cuarón.
Det var ham, der gav os rumfilmen 'Gravity'.
Bedste udenlandske film•Capernaum (Libanon)•Girl (Belgien)•Never Look Away (Tyskland)•Roma (Mexico)•Shoplifters (Japan)Bedste animationsfilm•De Utrolige 2•Isle of Dogs•Mirai•Ralph Breaks the Internet•Spider-Man: Into the Spider-VerseTv-serierDanske Kim Bodnia spiller med i 'Killing Eve', der er nomineret til bedste tv-serie i drama-kategorien.
Bedste tv-serie – Drama•The Americans•Bodyguard•Homecoming•Killing Eve•PoseBedste tv-serie - Komedie eller musical•Barry (HBO)•The Good Place (NBC)•Kidding (Showtime)•The Kominsky Method (Netflix)•The Marvelous Mrs.
Maisel (Amazon)Bedste skuespillerinde – Drama•Caitriona Balfe (Outlander)•Elisabeth Moss (The Handmaid's Tale)•Sandra Oh (Killing Eve)•Julia Roberts (Homecoming)•Keri Russell (The Americans)Sandra Oh er ikke bare nomineret for sin rolle i 'Killing Eve', hun er også vært på Golden Globe-showet sammen med Andy Samberg.
Bedste skuespiller – Drama•Jason Bateman (Ozark)•Stephan James (Homecoming)•Richard Madden (Bodyguard)•Billy Porter (Pose)•Matthew Rhys (The Americans)Bedste skuespillerinde - Komedie eller musical•Kristen Bell (The Good Place)•Candice Bergen (Murphy Brown)•Alison Brie (Glow)•Rachel Brosnahan (The Marvelous Mrs.
Maisel)•Debra Messing (Will & Grace)Komedieserien 'Will & Grace' er tilbage efter flere års pause.
Her ses den nominerede Debra Messing i en rolle sammen med David Schwimmer, vi kender som Ross fra 'Venner'.
Bedste skuespiller - Komedie eller musical•Sacha Baron Cohen (Who Is America?
)•Jim Carrey (Kidding)•Michael Douglas (The Kominsky Method)•Donald Glover (Atlanta)•Bill Hader (Barry)Bedste miniserie eller tv-film•The Alienist (TNT)•The Assassination of Gianni Versace: American Crime Story (FX)•Escape at Dannemora (Showtime)•Sharp Objects (HBO)•A Very English Scandal (Amazon)Bedste skuespillerinde i en miniserie eller tv-film•Amy Adams (Sharp Objects)•Patricia Arquette (Escape at Dannemora)•Connie Britton (Dirty John)•Laura Dern (The Tale)•Regina King (Seven Seconds)I rollen som Patrick Melrose i serien af samme navn ses her Benedict Cumberbatch, der er nomineret i kategorien for bedste skuespiller i en miniserie eller tv-film.
Bedste skuespiller i en miniserie eller tv-film•Antonio Banderas (Genius: Picasso)•Daniel Bruhl (The Alienist)•Darren Criss (The Assassination of Gianni Versace: American Crime Story)•Benedict Cumberbatch (Patrick Melrose)•Hugh Grant (A Very English Scandal)Bedste birollepræstation af en skuespillerinde i en serie, miniserie eller tv-film•Alex Borstein (The Marvelous Mrs.
Maisel)•Patricia Clarkson (Sharp Objects)•Penelope Cruz (The Assassination of Gianni Versace: American Crime Story)•Thandie Newton (Westworld)•Yvonne Strahovski (The Handmaid's Tale)Bedste birollepræstation af en skuespiller i en serie, miniserie eller tv-film•Alan Arkin (The Kominsky Method)•Kieran Culkin (Succession)•Edgar Ramirez (The Assassination of Gianni Versace: American Crime Story)•Ben Whishaw (A Very English Scandal)•Henry Winkler (Barry)Vinder af Cecil B.
DeMille-æresprisen•Jeff BridgesSkuespiller Jeff Bridges er årets modtager af Cecil B.
DeMille-æresprisen.
Han er kendt fra film som 'The Big Lebowski', 'True Grit', 'K-Pax' og 'De fabelagtige Baker Boys'.
FacebookTwitterKopier linkEmner:Penélope Cruz (skuespiller)|Richard Madden (skuespiller)|Teater|Storbritannien|Humor




https://www.dr.dk/sporten/haandbold/vm-herrer/danmark-faar-kloe-af-ungarn-i-sidste-vm-test

VM herrerDanmark får klø af Ungarn i sidste VM-testDanmark tabte 25-28 til Ungarn i den sidste testkamp inden VM.
Nikolaj Markussen og Danmark tabte 25-28 til Ungarn i den sidste testkamp før VM.
06.
jan.
2019 kl.
18.
04Bemærk: artiklen er mere end 30 dage gammelLæs opDet danske håndboldlandshold tager et nederlag med ind til VM på hjemmebane, der begynder i næste uge.
Efter en temmelig svingende indsats tabte Nikolaj Jacobsens mænd generalprøven til Ungarn med 25-28 efter 8-16 ved pausen.
Tre dage efter den overbevisende sejr over samme modstander fik den blomstrende VM-optimisme et lille slag foran 3524 tilskuere bevæbnet til tænderne med klappevifter og landsholdstrøjer fra holdets hovedsponsor.
Problemer i begge enderDet fremmødte publikum er næppe blevet meget klogere på, hvor godt det danske hold egentlig er efter de to kampe, hvor holdets niveau har svinget meget.
Det var en smule bekymrende, at den danske defensiv sejlede - ikke mindst før pausen, hvor ungarerne alt for let fandt en vej gennem opdækningen.
Landstræner Nikolaj Jacobsen forsøgte sig ellers i perioder med en dobbelt udskiftning, når holdet skulle forsvare, men det hjalp ikke synderligt.
I den anden ende af banen var synet før pausen ikke mere opmuntrende.
Der gik et gys gennem hallen, da Rasmus Lauge efter få minutter røg i gulvet med tydelige smerter og tog sig ribbenene.
Spilstyreren fra Flensburg er en absolut nøglespiller på holdet, men landstræneren kunne ånde lettet op, da Lauge efter nogle minutters pause meldte sig klar til at komme i aktion igen.
Rasmus Lauge kom tilbage i kampen efter et uheld.
I mellemtiden var angrebsspillet dog gået mere eller mindre i fisk, og da Nikolaj Jacobsen efter 16 minutter tog timeout for første gang, havde danskerne kun scoret fire gange.
Hverken Nikolaj Øris eller Nikolaj Markussen spillede med samme autoritet som i torsdags, og Morten Olsen havde et par ærgerlige boldtab, da han skulle aflaste Lauge som playmaker.
Efter 8-16 ved pausen kom det danske hold på banen med nye fløje og ny keeper, men indledningsvis havde gæsterne fortsat let ved at finde hullerne i forsvarsmuren.
Angrebsmæssigt kom der dog mere facon på tingene efter sidebyttet, hvor ungarerne blev tvunget til at tage en række udvisninger.
Læs også:Godt nyt for VM-truppen: Mikkel Hansen er blevet farMads Mensah gjorde det godt i sine sporadiske besøg i angrebszonen, og både Magnus Landin og Johan Hansen kom fornuftigt ind i kampen på hver sin fløj.
Efter at have været bagud med ni mål i anden halvleg fik danskerne reduceret til 19-23, og det begyndte at lugte af en spændende afslutning.
Men de snu gæster rystede ikke på hånden og holdt det danske hold på afstand.
Nu venter nogle intense træningsdage inden VM-premieren mod Chile i København på torsdag.
Håbet er, at Mikkel Hansen til den tid kan være tilbage på holdet efter sin veloverståede familieforøgelse.
/ritzau/FacebookTwitterKopier linkEmner:Mads Mensah (håndboldspiller)|Magnus Landin (håndboldspiller)|Ungarn|København|Håndbold




https://www.dr.dk/nyheder/vejret/vaad-og-blaesende-start-paa-ugen

VejretVåd og blæsende start på ugen De næste dage byder på regn og blæst og mulighed for vinterligt nedbørI morgen eftermiddag ligger regnvejret over Jylland.
I løbet af aftenen bevæger det sig mod øst til de resterende landsdele.
Af Louise Gade Sig06.
jan.
2019 kl.
15.
49 | opdateret 06.
jan.
2019 kl.
18.
05Bemærk: artiklen er mere end 30 dage gammelLæs opNy uge.
Nyt vejr.
Det fristes man til at sige, når vi om lidt tager afsked med en weekend, der mest af alt har budt på roligt tørvejr.
Mandag og tirsdag ankommer nemlig hånd i hånd med regn og blæst.
Kun lidt regn og blæst i natI første omgang skal vi igennem en nat, der kun byder på en lille smule regn i de sydlige landsdele, og temperaturer mellem tre og seks grader.
Vinden bliver kun svag til let fra vest, langs Vestkysten stedvis op til frisk.
I Nordvestjylland kan en smule opklaring sende termometeret ned omkring frysepunktet og give pletvis rimglatte veje.
Regnvejr på jyskMandag begynder med tørvejr til hele landet, men i løbet af eftermiddagen banker det på fra nordvest.
Det er en front med regn, der vil ind, og den entrérer Jylland i eftermiddagstimerne.
Om formiddagen og eftermiddagen ser det ud til at holde tørt øst for Lillebælt, samtidig kan der med lidt optimisme være kig til solen nu og da.
Og det er med at nyde tørvejret, for i løbet af eftermiddagstimerne krabber regnvejret sig videre mod den østlige del af landet og når til Bornholm omkring midnat.
Sus!
Vinden tiltagerTermometeret kommer til at toppe et sted mellem fem og otte grader i morgen.
Samtidig tiltager vinden i løbet af dagen og bliver jævn til hård fra vestlige retninger.
Og sørme om den ikke tager endnu et lille spring op ad vindstyrkeskalaen i nattetimerne og giver kuling med kraftige vindstød til den jyske vestkyst.
Tirsdag - måske med tøsneTirsdagen byder også på nedbør: overskyet vejr og byger flere steder.
Endda byger som efterhånden kan falde som slud eller tøsne.
Det bliver en kende koldere end mandagen: En enkelt til fem plusgrader, og der vil blæse en frisk vind til kuling fra nord, og ved kysterne stedvis vindstød af stormstyrke.
Først på ugen drejer vinden i nord, og det giver mulighed for lidt vinterligt nedbør.
En kold nordenvindOmslaget i vejret skyldes et lavtryk, der sent mandag og natten til tirsdag bevæger sig ind over Danmark og videre mod sydøst.
Lavtrykket sender en kold strømning fra nord og nordøst ned over Danmark tirsdag og onsdag, og det får altså temperaturerne til at dykke.
Det betyder samtidig, at den nedbør, der kommer, kan bliver vinterlig.
Men det bliver kun et kortvarigt vinter-kys, for senere på ugen vil mildere luft igen strømme ind over Danmark vestfra.
FacebookTwitterKopier linkEmner:Vejret|Jylland|Bornholm|Fyn




https://www.dr.dk/nyheder/indland/doemt-svindler-folk-er-alt-naive-i-dag-og-vil-hele-tiden-have-nyt

IndlandDømt svindler: Folk er alt for naive i dag og vil hele tiden have nytSvindel straffes for mildt, mener dømt svindler.
Hans offer giver ham ret.
"Straffen var det værd, jeg vidste nok godt at jeg ville blive taget for det," siger den 24-årige mand, som svindlede 23 personer for i alt 58.
000 kroner.
(© dr)Af Thomas Klose Jensen og Maiken Steen Frederiksen06.
jan.
2019 kl.
17.
00Bemærk: artiklen er mere end 30 dage gammelLæs opLidt undertøj, en trøje, nogle bukser og strømper.
En 24-årig mand fra Midtjylland er igang med at pakke sin taske.
Der er ikke meget, men sådan er det, når man skal i fængsel, forklarer han.
- Det er sådan set det eneste, man må have med sig derind, og så skal jeg også lige nå at købe nogle smøger.
DR Nyheder møder ham på hans sidste aften i friheden.
Dagen efter begynder afsoningen af i alt 2,5 års fængsel.
En straf han har fået for flere forskellige forhold.
Ulovlig våbenbesiddelse udgør minimum de to år, mens omkring tre af månederne kan føres tilbage til en række svindelnumre, der indbragte ham omkring 58.
000 kroner.
- Jeg boede sammen med min kæreste og mit stedbarn, og vi fik nogle økonomiske problemer, der gjorde, at vi manglede nogle hurtige penge, som jeg ikke ville komme alt for længe i fængsel for.
Den 24-årige mand har valgt at være anonym, da han ikke ønsker, at de øvrige indsatte skal kende til hans historie.
DR Nyheder er dog bekendt med hans fulde identitet.
Franarrede Hubert 3.
500 kroner20-årige Hubert Stanislaw Kocur troede, at han købte en Iphone 7 af den 24-årige mand, men telefonen modtog han aldrig.
(© dr)23 personer gik i den 24-åriges fælde og troede, at de var ved at købe enten Iphones eller Macbooks.
En af dem var 20-årige Hubert Stanislaw Kocur fra Hanstholm.
Han faldt over et af den 24-åriges opslag omkring en ny Iphone 7 og kontaktede ham.
- Jeg spurgte, om han havde mulighed for at fragte telefonen, fordi han ifølge sin Facebook-adresse boede i København.
Så skrev vi lidt sammen om det og endte med at indgå en handel, husker Hubert Stanislaw Kocur.
DR Nyheder har vist ham en række optagelser med svindleren, for hvem Hubert altså bare var en genvej til nogle hurtige penge.
- Det viser jo bare, at manden er fuldstændig ligeglad med, hvad han udsætter andre for, og at han er ligeglad med, at han kommer i fængsel og får en plet på sin straffeattest, siger han.
- Det føles jo selvfølgelig træls at blive udnyttet på den måde - særligt for penge, man selv har tjent og arbejdet for.
Flere og flere bedragerierAntallet af anmeldelser om bedrageri er igennem de seneste år steget og steget.
Hvor politiet i 2008 modtog 4.
372 anmeldelser om bedrageri, er antallet i 2018 kravlet op på 18.
632 anmeldelser - der er dog tale om foreløbige tal for 2018, så det kan ændre sig.
Rigspolitiet har tidligere vurderet i rapporten National Strategisk Analyse 2017, at svindel i handler mellem privatpersoner tegner sig for 15 procent af det samlede antal anmeldelser om bedrageri.
"Folk er for naive"Foruden Hubert Stanislaw Kocur mistede 22 andre også penge på mødet med den 24-årige svindler.
Ifølge ham selv var det intet problem at finde frem til ofrene.
- Jeg lavede for eksempel et opslag i en gruppe på Sjælland, og inden for en dag var der måske ti personer, der havde henvendt sig til mig, forklarer han.
- Af dem var der måske fem, der gerne ville købe telefonen af mig.
Tre af dem ville hente selv, mens de to sidste gik med til at få den sendt med posten.
Så det var de to, man skrev med, og når de så havde overført pengene, blev de bare blokeret.
Var det let?
- Det var rigtigt nemt.
Folk er alt for naive i dag og vil hele tiden have nyt.
Jeg har fået cirka tre måneders fængsel for de her 58.
000 kroner.
Det er en månedsløn på lidt over 20.
000 kroner for en der ikke har noget arbejde eller uddannelse - det er ok.
Den 24-årige mand, der er dømt for svindelFik et billede af pakkenUnder kontakten med den 24-årige svindler fik Hubert Stanislaw Kocur et billede af en person, der virkede meget reel.
Han modtog blandt andet et billede af pakken med sit navn på og et billede af den 24-åriges sygesikringsbevis, der viste sig at være stjålet.
Da Hubert Stanislaw Kocur endelig overførte pengene, lovede den 24-årige at sende pakken med det samme og vende tilbage.
- Der gik en halv time, og der kom ikke nogen tilbagemelding.
Så jeg tog selv kontakt til ham, og det gjorde jeg flere gange uden at få svar, og til sidst endte jeg med at blive blokeret.
Der vidste jeg, at jeg var blevet snydt.
Hubert Stanislaw Kocur kan godt følge den 24-åriges påstand om, at folk er for naive.
Selv vurderer han, at han på en skala fra 1 til 10 lander på 11 i naivitet.
- Der skulle i hvert fald ikke mere til end et billede af hans sygesikringsbevis og et billede af pakken med mit navn på, før jeg overførte pengene.
For mild en strafDen 24-årige har valgt at fortælle sin historie, fordi han mener, at der er et problem i Danmark.
Straffene for at svindle er nemlig alt for milde, mener han.
- Jeg har fået cirka tre måneders fængsel for de her 58.
000 kroner.
Det er en månedsløn på lidt over 20.
000 kroner for en der ikke har noget arbejde eller uddannelse - det er ok, forklarer han.
Han sammenligner blandt andet med dommen for ulovlig våbenbesiddelse, som han modtog sammen med dommen for svindel.
Her er der en minimumsstraf på to år.
- Det her gevær var låst forsvarligt inde og har ikke været til fare for nogen, hvorimod det her svindel er gået ud over folk, folk der er kommet galt afsted og måske har haft en rigtig træls juleaften, siger han.
Har vinket farvel til sine pengeHubert Stanislaw Kocur er tilbøjelig til at give den 24-årige ret.
- Det er rigtig billigt sluppet.
Som han også selv siger, så er det jo fuldstændig latterligt, hvordan han kan blive ved med at snyde folk og gøre det på samme måde, uden at det har en konsekvens for ham, siger han.
Selvom den 24-årige nu er fanget og sidder bag lås og slå, så har Hubert Stanislaw Kocur mere eller mindre opgivet at få sine penge tilbage.
Da han efter dommen faldt forsøgte at trække gerningsmanden i fogedretten, blev hans anmodning afvist, fordi den 24-årige havde erklæret sig teknisk insolvent.
Derved fredes han fra at blive trukket i fogedretten igen inden for de næste seks måneder.
Men Hubert Stanislaw Kocur har markeret datoen, hvor fredningen udløber, i sin kalender.
Og når de seks måneder er ovre, vil han prøve igen.
- Jeg har ikke de helt store håb eller forventninger til det, for jeg tror ikke, at der er noget, der stopper ham fra at indsende endnu en erklæring.
- Men det er den eneste chance, jeg har, så den vil jeg tage.
Se mere om it-relateret svindel i samhandel i 21Søndag i aften.
FacebookTwitterKopier linkEmner:Økonomisk kriminalitet|Kriminalitet|Apple Inc.
|Fogedretten|København




https://www.dr.dk/sporten/fodbold/kvindelandsholdet/janni-arnth-sender-arsenal-til-tops-med-debutmaal

KvindelandsholdetJanni Arnth sender Arsenal til tops med debutmålDanske Janni Arnth spillede en nøglerolle, da West Ham blev besejret med 4-2 i Englands bedste række.
Janni Arnth debuterede søndag for engelske Arsenal.
Hun er viceanfører på landsholdet.
ARKIVFOTO (© DR Sporten)Af Malte Nørgaard06.
jan.
2019 kl.
15.
24Bemærk: artiklen er mere end 30 dage gammelLæs opAllerede efter en halv times fodbold i Arsenal-trøjen havde danske Janni Arnth scoret det første mål for sin nye klub.
Janni ArnthNavn: Janni Arnth JensenAlder: 32 årPosition: ForsvarsspillerKlub: Arsenal FCLandskampe: 88Landskampsmål: 2Den danske forsvarsspiller headede flot et hjørnespark i kassen til stillingen 2-1 i udekampen mod West Ham i Englands bedste række.
Dermed var hun med til sikre sejren, der endte med at lyde på 4-2.
Leah Williamsson scorede også i sejren, mens Danielle van de Donk lavede to mål for Arsenal.
Ligger nummer etMed sejren fører Arsenal nu Englands bedste række foran Manchester City.
Janni Arnth er denne vinter kommet til klubben fra den svenske klub Linköpings FC.
Læs også:Vejes hårde tid i Frankrig smittede af: ’Følte mig sprunget over på banen’Tidligere på ugen fik hun selskab af Katrine Veje, men hun var ikke i truppen mod West Ham.
FacebookTwitterKopier linkEmner:Arsenal FC|West Ham United FC|England|Fodbold|Linköping




https://www.dr.dk/nyheder/indland/dtu-fluer-kan-sprede-svinepest-til-danske-svin

IndlandDTU: Fluer kan sprede svinepest til danske svinForskning viser, at fluer kan sprede svinepest.
Det understreger ifølge landbruget behovet for vildsvinehegn.
Især vildsvin kan være smittet med den frygtede afrikanske svinepest, som danske landmænd frygter (arkivfoto) 06.
jan.
2019 kl.
14.
44Bemærk: artiklen er mere end 30 dage gammelLæs opFluer kan overføre den frygtede sygdom afrikansk svinepest fra inficerede vildsvin til tamsvin.
Det viser forskning fra DTU Veterinærinstituttet.
Her har man på forskningsøen Lindholm fodret svin med fluer inficeret med afrikansk svinepest.
- Det, vi har vist, er, at blodsugende insekter som eksempelvis stikfluen er i stand til at smitte en ny vært.
Ikke ved at bide værten, men bare ved at blive spist, siger seniorforsker René Bødker.
- Så hvis fluen, der har suget blod fra et inficeret vildsvin, kommer ind i en svinestald og dér bliver spist af en gris, så kan grisen få afrikansk svinepest.
Det er ny viden.
Samtidig med nyt hegnDet nye forskningsresultat kommer samtidig med, at opførelsen af et vildsvinehegn ved den dansk-tyske grænse går i gang.
Fakta om afrikansk svinepest i Danmark* Afrikansk svinepest er en smitsom virussygdom, der rammer alle svineracer.
* Den overføres både ved direkte kontakt mellem dyr, via foder og vand samt af insekter, for eksempel fluer og flåter.
* Der findes ingen vaccine, og sygdommen medfører høj dødelighed blandt svin.
* Til gengæld gør svinepesten ingen skade på mennesker eller andre dyr end vild- og tamsvin.
* I Europa har svinepesten de seneste år bredt sig i øst.
Sygdommen findes blandt andet i Estland, Letland, Litauen, Polen og Tjekkiet.
For nylig er den også konstateret i Ungarn.
* Danmark har til gengæld aldrig været ramt af afrikansk svinepest, og nabolandene Tyskland og Sverige er ligeledes fri for sygdommen trods store bestande af vildsvin.
* Hvis der udbryder afrikanske svinepest i Danmark, vil meget eksport af svinekød stoppe og dermed koste eksportindtægter og arbejdspladser.
Kilder: Fødevarestyrelsen og Miljø- og Fødevareministeriet.
Det cirka 70 kilometer lange hegn til en pris på 30 millioner kroner skal stå klar til efteråret.
Hegnet skal holde vildsvin ude af landet, da netop vildsvin anses for at kunne bære afrikansk svinepest videre til danske svin.
Den frygtede sygdom er konstateret i en række lande i Østeuropa og senest også i Belgien.
Hvis danske svin bliver inficeret, kan det koste dansk landbrug op mod 11 milliarder kroner i tabte eksportindtægter.
René Bødker tvivler dog på, at det bliver en flue, som bringer smitten fra et inficeret vildsvin i Tyskland over grænsen til Danmark.
Dels vil smitten kun være virksom mellem 6 og 12 timer, dels flyver fluer ikke over ret store afstande, påpeger han.
- Selvfølgelig kan en flue bide et tysk vildsvin og teoretisk set flyve forbi det kommende vildsvinehegn og ind i en dansk besætning.
- Men der, hvor vi primært ser problemet, er, hvis man har vildsvin lige uden for besætningen.
Selvfølgelig kan en flue bide et tysk vildsvin og teoretisk set flyve forbi det kommende vildsvinehegn og ind i en dansk besætning.
René Bødker, seniorforskerVil man eliminere risikoen for, at smitten spreder sig via fluer, vil det kræve, at svinestaldene sikres mod fluer.
- Det vil koste millioner at fluesikre danske svinebesætninger, og der mener jeg ikke, vi er nu.
- Men for nogle af de store besætninger i udlandet, for eksempel de baltiske lande, Polen og nu også Rumænien, hvor der er vildsvin rundt om besætningerne, der skal man nok til at overveje, om man ikke skal lave den her investering, siger han.
Læs også:Advarselsskilte udbredes til hele landet: Udenlandsk kødpølse kan ødelægge for milliarderLandbrug & Fødevarer tvivler ikkeOplysningen om, at fluer kan sprede smitten, får ikke Landbrug & Fødevarer til at tvivle på nytten af et vildsvinehegn.
- Nej, tværtimod, siger Jens Munk Ebbesen, direktør for fødevare- og veterinærområdet.
- Hvis det viser sig, at fluer kan sprede smitten fra vildsvin til tamsvin, så understreger det bare vigtigheden af, at vi får et vildsvinehegn, der kan sikre, at vi ikke får vildsvin ind i Danmark.
Kan man holde vildsvin på afstand, er der ingen smitte, som fluerne kan sprede, påpeger han.
/ritzau/FacebookTwitterKopier linkEmner:Dyr|Sygdomme og lidelser|Landbrug & Fødevarer|Danmarks Tekniske Universitet|Baltikum




https://www.dr.dk/nyheder/kultur/gaming/mohamad-paa-19-lever-af-spille-fifa-nu-satser-han-paa-blive-verdensmester-igen

GamingMohamad på 19 lever af at spille FIFA: Nu satser han på at blive verdensmester - igen!
Fra den ene dag til den anden ændrede Mohamad Al-Bachas liv sig, da han vandt VM i fodboldspillet 'FIFA'.
Nu går den den danske esports-stjerne efter at generobre titlen.
Af Tekst og foto: Andreas Bro06.
jan.
2019 kl.
14.
00Bemærk: artiklen er mere end 30 dage gammelLæs opMohamad Al-Bacha er 19 år gammel og en del af verdenseliten i fodboldspillet 'FIFA'.
Han fandt ud af, at han var god til spillet - sådan rigtig god - for tre år siden:- I 2015 fik jeg en 3.
plads til turneringen Copenhagen Games, og samme år kvalificerede jeg mig til VM i 'FIFA 16'.
Der fandt jeg ud af, at jeg var virkelig god, og så fortsatte jeg bare med at klø på derfra og virkelig skabe noget stabilitet over min spillestil og min træning.
Og det hårde arbejde bar frugt.
Den 22.
marts 2016 kunne han kalde sig verdensmester i 'FIFA'.
En titel, han nu satser på at genvinde.
De lever af at gameDe har tusindvis af følgere, der opmærksomt ser med, hver gang de går online.
De 'går på arbejde' ved at spille alt fra 'Fortnite' til 'FIFA'.
De er professionelle og lever af at game.
Men hvordan er hverdagen?
Og hvordan kan man leve af det?
Det undersøger vi i denne artikelserie på dr.
dk.
Mød:FIFA'-spilleren Mohamad Al-Bacha på 19.
Twitch-streameren Marie på 21.
& Gaming-youtuberen Mads på 19.
I begyndelsen af sin karriere spillede Mohamad Al-Bacha over 100 kampe om ugen, men i dag er han mere stabil i sit spil og er nu nede på cirka 40-50 kampe.
- Når der kommer et nyt spil ud, skal jeg lige lære det at kende.
Når jeg kan det, har jeg ikke behov for at spille så meget, men jeg skal selvfølgelig holde formen ved lige.
For at blive den bedste, er det ikke nødvendigvis godt at spille så meget som muligt, fortæller han.
- Det hele ligger i fingrene efterhånden – nu er det bare om at bruge hjernen og tænke over, hvad jeg gør.
Få tingene til at hænge sammen.
Det handler om at finde de rette afleveringer og finde den rette temperatur på kampen.
Få Mohamad Al-Bachas historie og kom med til eSuperliga-eventet i 'FIFA', der blev afholdt i Forum i december 2018 nedenfor.
Mohamad Al-Bacha springer op fra den store, sorte gamer-stol og stormer ud til kanten af scenen, ud til sine fans, der er mødt op for at støtte ham til eSuperligaen playoffs.
1 / 10Den personlige controller fik Mohamad til VM i 'FIFA' 2016 i New York.
Hans foretrukne konsol at spille på er en PlayStation 4.
2 / 10Mohamad er tilknyttet holdet NFG (NoFuchsGiven) som er et esports-hold ejet og startet af Christian Fuchs, som er en østrigsk fodboldspiller, som spiller for den engelske klub Leicester City F.
C.
i Premier League.
I denne sæson har Mohamad Al-Bacha været lejet ud til Randers FC, hvor han spiller i eSuperligaen.
3 / 10VM trofæet står hjemme på Mohamads værelse sammen med de andre trofæer.
4 / 10Randers FC’s fans følger Al-Bachas og Hassanplayers (Mohamads medspiller) kamp mod Vejle Boldklub til eSuperligaen-eventet i København.
Deres fans støttede deres hold meget loyalt og overdøvede alle andre fans.
5 / 10Al-Bacha på hans værelse i gang med træning.
Efter han er stået op, spiller han et par spil og derefter slapper han af.
- Jeg vil helst ikke spille for meget, fordi så bliver det ensformigt.
Jeg vil helst være helt frisk i hovedet, inden jeg skal ind til en turnering, så jeg kommer med de nye kreative idéer og ikke gør det samme hele tiden.
6 / 10Mohamad har lige scoret til 2-0 i kvartfinalen mod Vejle Boldklub til eSuperligaen-playoffs.
Han løber med det samme ud mod Randers FC’s fans, som jubler, så hele salen runger.
7 / 10Hassanplayer (Hassan Al-Saraf) og Al-Bacha fra Randers FC har lige tabt kvartfinalen ved eSuperligaens første playoff nogensinde.
I kvartfinalen spilles der to kampe, hvor reglen om udebanemål tæller.
Begge kampe endte tilsammen 3-3, men Vejle scorede flest mål på udebane, og derfor vandt de kampen.
8 / 10Efter hans kamp sidder Mohamad i green room, som er forbeholdt spillere og managere.
Her slapper han af og snakker med Mathias Bech (th.
) som spiller for Hobro og Daniel Lauridsen (midt) som er manager for Silkeborg.
I løbet af aftenen blev reglen om udebanemål diskuteret mange gange.
9 / 10Salen ved eSuperligaen Playoffs.
Der var udsolgt med 2.
500 købte billetter.
eSuperligaen er blevet spillet i 15 runder siden starten af november og blev afsluttet ved dette playoff-stævne i Forum i december.
Den samlede sejr gik til klubben Brøndby IF.
10 / 10FacebookTwitterKopier linkEmner:Fodbold|FIFA




https://www.dr.dk/nyheder/regionale/nordjylland/line-var-nybagt-mor-med-et-stort-kaos-indeni-praest-fik-tingene-til

NordjyllandLine var nybagt mor med et stort kaos indeni: Præst fik tingene til at falde på pladsFlere steder tilbyder kirken samtaler til fødende og nybagte forældre.
I august blev Line Kjær Jørgensen mor for første gang.
Efter fødslen blev hun tilbudt samtaler med en præst.
Af Klaus Videbæk og Rasmus Jungersen06.
jan.
2019 kl.
15.
04Bemærk: artiklen er mere end 30 dage gammelLæs opDet kan være svært at vide, hvad der venter forude, når man aldrig før har været mor.
Sådan havde 31-årige Line Kjær Jørgensen fra Gug ved Aalborg det også, da hun sidste år gik rundt med en baby i maven for første gang.
FAKTA: Fødselssamtaler med en præstPå fødeafdelingerne i både Randers og Aalborg tilbyder man gravide eller nybagte mødre en samtale med en præst, hvis man har spørgsmål eller behov af mere eksistentiel karakter i forbindelse med en fødsel.
Begge steder foretages samtalerne af sognepræst Therese Strand Kudajewski.
Samtalerne kan handle om fødsel, liv, død, ansvar, kærlighed eller andre ting, der kan være relevante som nybagt forælder.
Et lignende tilbud har man i kirken ved Sydhavn Sogn i København.
Faktisk nåede hun aldrig sådan for alvor at forberede sig på at skulle føde, inden hun allerede i uge 34 af de 40 ugers graviditet blev indlagt med svangerskabsforgiftning i to uger for til sidst at få fortaget et akut kejsersnit.
Efter fødslen var de begge indlagt en uge for at komme til hægterne igen.
Det var en voldsom omgang, og derfor var det også en underlig fornemmelse, da Line Kjær Jørgensen lidt efter sad derhjemme med et raskt barn i hænderne.
- Det lyder måske mærkeligt, når man har været gravid i så lang tid, men jeg tror det med at blive mor kom lidt som et chok faktisk.
Jeg havde ikke nået at forberede mig på det, fortæller hun.
Hvorfor skal jeg snakke med en præst?
Efterfølgende begyndte hun at få det skidt.
Hun sov dårligt om natten, og da hun efter nogle dage var til en efterfødselssamtale hos en jordemoder, knækkede hun.
- Jeg havde bare så meget uro og angst i kroppen og havde virkelig svært ved at hænge sammen og forstå, hvad der foregik.
Og hos jordemoderen endte det mere i en gang psykisk førstehjælp til mig, siger Line Kjær Jørgensen.
Hvad hun på det tidspunkt ikke var klar over var, at fødeafdelingen på Aalborg Universitetshospital netop havde startet et forsøgsprojekt, hvor vordende eller nybagte forældre kunne tale med en præst.
Det tilbød jordemoderen hende.
- Jeg tænkte: ’Hvorfor det?
’ Jeg havde ikke lavet andet end at fortælle om, hvordan jeg havde det, så jeg var egentlig ret træt af at høre om mig selv, og hvad der var sket.
- Men hun syntes, det var vigtigt at komme til at tale med en med det samme og ikke vente på en psykolog, fortæller Line Kjær Jørgensen, der endte med at tage imod tilbuddet.
Skammede sig over at have det skidtNår præsten er en del af tilbuddet hos Aalborg Universitetshospital, handler det hverken om at give psykolog- eller krisehjælp.
Det går derimod ud på at få sat tingene ind i et perspektiv, så bliver det nemmere at forholde sig til sin situation.
Jeg var udbrændt og bange, og jeg skammede mig over at have det sådan, for jeg burde jo være glad og taknemmelig over, at min søn havde det godt.
Line Kjær JørgensenDet var også det, Line Kjær Jørgensen oplevede.
- Jeg var spændt på, hvordan det var at have en samtale med en præst.
Jeg har ikke talt med en præst på den måde før.
Skal det handle om Gud og kristendom, hvad er hendes take på det?
, tænkte jeg.
- Men det var bare en meget naturlig del af samtalen, uden at det var italesat, at hun var præst, eller at det var ud fra et kristent ståsted.
Det handlede mere om at sætte min fortælling ind i en ramme af nogle store eksistentielle temaer eller spørgsmål.
Line Kjær Jørgensen havde først og fremmest brug for at sætte ord på de følelser, hun gik rundt med.
- Noget af det, jeg kæmpede med, var skam over at have det dårligt.
Fra dem omkring mig blev jeg mødt med: 'Puha, sikke en omgang, I har været igennem, men det gik jo godt, og jeres søn har det godt.
Så nu er alt jo godt'.
Men samtidig havde jeg det jo dårligt indeni.
Jeg var udbrændt og bange, og jeg skammede mig over at have det sådan, for jeg burde jo være glad og taknemmelig over, at min søn havde det godt.
Jeg havde dårlig samvittighed, siger hun.
Ikke noget, der skulle fiksesDet ændrede samtalerne med præsten på.
- Hun spejlede min fortælling på en måde, så jeg forstod, at jeg havde været ude for noget, der var helt vildt traumatisk og svært, og det reagerede jeg på, men det var helt naturligt.
Det skulle jeg bare give plads til.
Det var ikke noget, der skulle fikses, fortsætter hun.
Efter at have været et stykke tid derhjemme skulle sønnen have foretaget en hjerteoperation på Rigshospitalet.
Og også her hjalp det at have en præst ved sin side.
- Jeg havde følt mig enormt svag og skrøbelig, men hun mindede mig om, at jeg var enormt stærk og en slags klippe i tilværelsen, selvom det hele stormer og suser omkring en.
Man kan godt blive stående, og man går ikke i stykker, fordi man oplever ting, der er svære.
Håb, når det er sværtLine Kjær Jørgensen vil egentlig ikke betegne sig selv som kristen.
Men efter forløbet har hun fået en anden forståelse af, hvad kirken kan tilbyde, og hvilke behov hun selv har.
- Jeg blev mindet om, at vi kan bruge kristendommen til noget, også selvom man ikke synes, man er meget troende.
Det er den her tro på, at der er noget universelt, som vi kan støtte os op ad.
Det minder os om, at der er nogen, der passer på os, og at der er håb, når vi står i noget, der er svært.
FacebookTwitterKopier linkEmner:Graviditet og fødsel|Aalborg|Aalborg Universitetshospital|Hospitaler|Jylland




https://www.dr.dk/sporten/haandbold/vm-herrer/godt-nyt-vm-truppen-mikkel-hansen-er-blevet-far

VM herrerGodt nyt for VM-truppen: Mikkel Hansen er blevet farMikkel Hansen er lørdag blevet far til en dreng, skriver hans kæreste på Instagram.
Mikkel Hansen er blevet far til en dreng, der skal hedde Eddie Max.
(Arkivfoto) Af Rasmus Dalgaard og Malte L.
Nørgaard06.
jan.
2019 kl.
12.
42 | opdateret 06.
jan.
2019 kl.
13.
31Bemærk: artiklen er mere end 30 dage gammelLæs opDen danske landsholds- og Paris Saint-Germain-stjerne Mikkel Hansen er blevet far, og det betyder, at han nu så småt kan begynde at koncentrere sig om det danske håndboldlandshold og det forestående VM på hjemmebane.
Nyheden kommer fra Mikkel Hansens kæreste, Stephanie Gundelach, der på sin Instagram-profil har postet et billede, hvor hun ligger med den nyfødte dreng.
Af den medfølgende tekst til billedet, hvor den nyfødte dreng ligger hos sin mor i hospitalssengen, fremgår det, at drengen skal hedde Eddie Max, og at han blev født lørdag 5.
januar.
Læs også:Skader og fødsel driller Danmarks forberedelser til VM i håndboldIkke med til kampen mod UngarnDet har hele tiden været kendt, at Mikkel Hansen skulle blive far i disse dage, og torsdag 3.
januar forlod han VM-lejren for at være sammen med sin kæreste i forbindelse med fødslen.
I eftermiddag spiller landsholdet testkamp mod Ungarn i Odense, og det er den sidste kamp, inden det gør løs ved VM, der spilles i Danmark og i Tyskland.
Dansk Håndbold Forbund fortæller, at Mikkel Hansen ikke er med til kampen mod Ungarn, og det er uvist, hvornår han vender tilbage.
- Landstræneren og Mikkel Hansen aftaler internt, hvornår Mikkel er tilbage i VM-lejren, siger Alexander Elverlund, der er pressechef i DHF.
Danmark spiller første kamp ved VM 10.
januar, og det er mod Chile i Royal Arena i København.
FacebookTwitterKopier linkEmner:Paris Saint-Germain|Dansk Håndbold Forbund|Ungarn|Mikkel Hansen (håndboldspiller)|Håndbold




https://www.dr.dk/nyheder/udland/forsker-faengslet-amerikaner-i-moskva-kan-blive-russisk-brik-i-spion-skakspil

UdlandForsker: Fængslet amerikaner i Moskva kan blive russisk brik i spion-skakspilDer er muligvis lagt op til en ny spionudveksling mellem USA og Rusland.
Rusland og USA styrer mod et nyt spiondrama og en mulig udveksling af personer.
Af Theis Lange Olsen06.
jan.
2019 kl.
14.
24Bemærk: artiklen er mere end 30 dage gammelLæs opEt større spion-drama mellem USA og Rusland kan være under opsejling.
På den ene side sidder en kvindelig russer fanget USA - Maria Butina.
Hun har allerede indrømmet, at hun på ordre fra russiske embedsmænd har infiltreret den amerikanske våbenlobby.
På den anden side sidder den amerikansk eks-marinesoldat Paul Whelan fanget i Moskva, anklaget for spionage mod russerne.
Anholdelsen af Paul Whelan skete kort før nytår, og det ligner på mange måder et russisk forsøg på at skaffe sig en brik i spillet om at få Maria Butina tilbage fra USA, vurderer Flemming Splidsboel, der er seniorforsker ved Dansk Institut for Internationale Studier.
PAUL WHELANDen tidligere marinesoldat Paul Whelan blev pågrebet i Moskva 28.
december og er anklaget for at spionere mod russerne.
Det kan give 20 års fængsel.
Ifølge Whelans familie var han i Rusland for at deltage i en vens bryllup.
Paul Whelan er ikke bare amerikansk statsborger, men har også britisk, irsk og canadisk pas.
Han arbejder som sikkerhedsdirektør i et firma, der er underleverandør til bilindustrien.
- Det kan være, at russerne ønsker at have noget at forhandle med i forsøget på at få løsladt Maria Butina.
Russerne kører en stor sag på at få hende hjem.
- Anholdelsen af Paul Whelan kan være en brik i det forhandlingsspil, hvor man kan udveksle personer.
Vi har set mange gange før, at der er blevet udvekslet spioner på den måde, siger han.
Anholdelsen af Paul Whelan kan være en brik i det forhandlingsspil, hvor man kan udveksle personer.
Vi har set mange gange før, at der er blevet udvekslet spioner på den måde.
Flemming Splidsboel, seniorforsker ved Dansk Institut for Internationale Studier.
På vej til bryllupDet er fortsat ikke klart, om Paul Whelan kan betragtes som amerikansk spion.
Hans familie nægter det og siger, at han blot var i Moskva for at deltage i en vens bryllup.
Her blev han angiveligt sidst set sammen med brudeparret.
Han havde guidet en gruppe af bryllupsgæster og vist dem parlamentsbygningen Kreml i det centrale Moskva.
Han blev senere meldt savnet, da han ikke mødte op til brylluppet.
Ifølge en pensioneret CIA-officer er det højest usandsynligt, at Paul Whelan, som har gjort militærtjenest i Irak i flere omgange og nu er sikkerhedsdirektør i et bilfirma, skulle være spion.
Han er simpelthen for iøjnefaldende med sin baggrund, lyder det.
- Der er tæt på nul procent sandsynlighed for, at Paul Whelan er indblandet i spionage, siger John Sipher med baggrund som CIA-agent i Moskva til magasinet Foreign Policy.
Russiske medier har rapporteret om, at Paul Whelan fem minutter før sin anholdelse tog imod et hukommelseskort, der indeholdt en liste over medarbejdere i en af Ruslands hemmelige sikkerhedstjenester, men det er ikke bekræftet af myndighederne.
MARIA BUTINAEfter flere måneders fængsling erklærede Maria Butina sig i midten af december skyldig i at infiltrere den amerikanske våbenlobby, National Rifle Association (NRA).
Her forsøgte hun at påvirke amerikanske politikere i Det Republikanske Parti.
Hun er anklaget for at samle information om amerikanske embedsmænd og organisationer og for at have videregivet oplysningerne til en højtstående russisk embedsmand.
Sovende agentIfølge Flemming Splidsboel er der ingen tvivl om, at Rusland vil strække sig langt for at få Maria Butina hjem, da hun potentielt ligger inde med meget vigtig viden om russerne.
- Russerne har investeret meget i hende og vil gerne have hende tilbage.
Der er en frygt for, at hun kan udlevere en masse information til amerikanerne.
Amerikanerne siger allerede, de er på vej, for hun samarbejder med myndighederne.
Så det er en risiko for russerne, siger han.
- Hun har levet i USA som en slags sovende agent.
Hun var med i våbenlobbyen, og man får det indtryk, at hun er blevet ført af en officer.
Det kan vi se.
Men også at hun på eget initiativ har skabt nogle romantiske forbindelser til forskellige folk, siger Flemming Splidsboel.
Det er set flere gange, at der indledes romantiske forhold for at skaffe kompromitterende materiale.
- Her kan man få noget, der kan bruges til at afpresse folk.
Og det er også muligt, det har været en af Maria Butinas opgaver.
Hun kan også have virket som påvirkningsagent, hvor hun forsøger at overføre forskellige holdninger til amerikanere, siger Flemming Splidsboel.
Lørdag aften kom det frem, at en russisk statsborger blev pågrebet dagen efter anholdelsen af Paul Whelan af amerikanske myndigheder på stillehavsøen Nordmarianerne.
Det er uklart, om der er en sammenhæng til sagen om Maria Butina og Paul Whelan.
FacebookTwitterKopier linkEmner:Moskva|Rusland|CIA|Dansk Institut for Internationale Studier|Videnskab




https://www.dr.dk/nyheder/udland/saudiarabiske-kvinder-kan-fa-besked-om-skilsmisse-pa-sms

UdlandSaudiarabiske kvinder kan få besked om skilsmisse på smsNye regler skal sikre, at saudiarabiske mænd ikke i hemmelighed kan lade sig skille.
Sidste år blev det tilladt for saudiarabiske kvinder at køre i bil, og nu skal kvinder sikres ved skilsmisse.
)06.
jan.
2019 kl.
12.
23 | opdateret 08.
jan.
2019 kl.
15.
06Bemærk: artiklen er mere end 30 dage gammelLæs opSaudiarabiske kvinder har fremover ret til at få besked, hvis de er blevet skilt fra deres mand.
En ny lov, der træder i kraft i dag i Saudi-Arabien, betyder, at domstolene er pålagt at sende en sms til saudiarabiske kvinder, hvis de er blevet skilt, skriver Bloomberg og BBC.
Ifølge kvindelige advokater i landet skal det sætte en stopper for, at mænd i hemmelighed lader sig skille fra deres hustru.
- Det nye tiltag sikrer, at kvinder beholder deres rettigheder, når de bliver skilt, siger advokaten Nisreen al-Ghamdi.
Læs også:OVERBLIK Kvinder i Saudi-Arabien kan køre bil, dyrke sport og har stemmeretHun refererer blandt andet til kvindernes ret til ægtefællebidrag.
Mange skilt uden at være klar over detAdvokaten Samia al-Hindi siger til den saudiarabiske avis Okaz, at hun har kendskab til mange kvinder, der er blevet skilt uden at være klar over det.
Det nye tiltag betragtes som en del af kronprins Mohammed bin Salmans økonomiske og sociale reformer, skriver BBC.
Sidste år blev det også tilladt for saudiarabiske kvinder at køre bil, overvære fodboldkampe og varetage job, som ellers har været forbeholdt mænd.
Saudiarabiske kvinder må stadig ikke rejse alene til udlandet, blive gift, åbne en bankkonto eller søge om et nyt pas.
/ritzau/FacebookTwitterKopier linkEmner:Saudi-Arabien|BBC|Bloomberg News




https://www.dr.dk/nyheder/udland/de-gule-veste-demo-fransk-mester-i-boksning-efterlyst-af-politiet

Demonstrationer i FrankrigSe temaUdlandDe Gule Veste-demo: Fransk mester i boksning efterlyst af politietTidligere professionel bokser angreb betjente under demonstrationerne i Paris.
Den franske boksemester er nu efterlyst.
(© dr)Af Stéphanie Surrugue - international korrespondent - Paris06.
jan.
2019 kl.
14.
18 | opdateret 06.
jan.
2019 kl.
14.
49Bemærk: artiklen er mere end 30 dage gammelLæs opEn demonstrant, der i 2007 blev fransk mester i boksning, er i dag efterlyst af politiet for vold under gårsdagens demonstrationer i Paris.
En lang række mobiloptagelser viser, hvordan den 37-årige tidligere professionelle bokser med tunge knytnæveslag gik til angreb på flere politibetjente, mens andre demonstranter heppede.
Kort efter gik bokseren til angreb på en betjent, der lå ned, og sparkede gentagne gange betjenten - stadig ledsaget af jubel fra andre demonstranter.
Læs også:Surrugue: Angreb på ministerium kan få stor betydningSammenstødet fandt sted på en gangbro over Seinen i Paris, hvor godt 3.
500 af de såkaldte Gule Veste demonstrerede lørdag.
Se den tidligere professionelle bokser gå til angreb på politietI dag lykkedes det fransk politi af identificere manden, som nu er efterlyst.
Sender "hilsen" til manden over TwitterPå Twitter henvender politiet sig direkte til ham med et billede af ham i bokseringen:- Monsieur, De som har overfaldet en kollega, der lå på jorden, De er identificeret.
Af en bokser at være respekterer De åbenbart ikke mange regler.
Nu skal vi lære Dem straffelovens regler, lyder det i tweetet fra politikommissærernes fagforening, SCPN.
Også Frankrigs indenrigsminister, Christophe Castaner, har reageret på overfaldet, som ministeren kalder "lige så fejt som intolerabelt".
En af de betjente, der blev overfaldet af bokseren, er blevet udskrevet fra hospitalet og har fået 14 dages orlov.
Flere end 50.
000 Gule Veste demonstrerede i går i flere franske byer med størst fremmøde i Bordeaux og Paris, hvor det kom til flere sammenstød med politiet.
I hovedstaden blev en regeringsbygning angrebet af demonstranter med en gaffeltruck, mens en højt dekoreret politiofficer i byen Toulon blev filmet, mens han uddelte knytnæveslag til demonstranter, som efter mobiloptagelserne at dømme ikke gjorde mine til at angribe ham.
I dag finder en række mindre demonstrationer sted afholdt af gruppen Kvindelige Gule Veste.
De demonstrationer forløber indtil videre fredeligt.
© Type 1DR’s internationale korrespondent Stéphanie SurrugueStéphanie Surrugue er DR Nyheders internationale korrespondent.
Hun rapporterer fra store dele af verden hjem til dr.
dk og DR's tv- og radiokanaler.
Stéphanie Surrugue har base i Paris og dækker både franske forhold og internationale begivenheder.
Læs mereFacebookTwitterKopier linkEmner:Frankrig|Boksning|Paris|Twitter|Vold




https://www.dr.dk/nyheder/udland/surrugue-angreb-paa-ministerium-kan-faa-stor-betydning

Demonstrationer i FrankrigSe temaUdlandSurrugue: Angreb på ministerium kan få stor betydningI går blev et fransk ministerium angrebet - få svar på hvem, hvad, hvorfor og hvad så nu?
Sådan så porten til ministeriet ud efter angrebet, der skete med gaffeltruck.
Af Nikoline Vestergaard06.
jan.
2019 kl.
12.
14Bemærk: artiklen er mere end 30 dage gammelLæs opHvad skete der?
Demonstranter i den franske hovedstad trængte lørdag ind i dét ministerium, hvor blandt andet den franske regerings talsmand har kontor.
En gaffeltruck blev brugt til at bryde porten op, hvorpå godt 15 demonstranter – nogle iført gule veste, andre iført sort tøj – trængte ind i regeringsbygningens gård, hvor de gik til angreb på biler og vinduer.
Vagter evakuerede ministeriets medarbejdere via nødudgange, mens demonstranterne nåede væk, inden politiet kom frem.
Læs mere her.
Der har i den franske befolkning og hos den politiske opposition været stor opbakning til protestbevægelsen De Gule Veste, men gårsdagens angreb på et ministerium kan måske være med til at ændre folkestemningen og få betydning for præsident Emmanuel Macron og hans regering.
Men hvem stod bag angrebet og hvorfor?
Og hvad kan det få af mulige konsekvenser både rent sikkerhedsmæssigt og politisk i Frankrig?
Det har vi spurgt DR's internationale korrespondent Stéphanie Surrugue om.
Hun er til daglig bosat i Paris.
Hvem stod bag?
Liften, der blev brugt til at brage gennem porten til ministeriet.
Der er tale om cirka 15 personer, som endnu ikke er identificeret, og de nåede at flygte fra stedet, inden politiet ankom.
Billeder viser, at nogle af demonstranterne var iført gule veste, mens andre var iklædt sort tøj.
Desuden, påpeger Stéphanie Surrugue, bar mange af dem ikke masker.
- Der er masser af optagelser - både fra ministeriets egne overvågningskameraer og mobiloptagelser fra folk på gaden.
Nu gransker politiet alle optagelserne, og alle kræfter bliver sat ind på at finde dem, der står bag.
Præsident Macron har skrevet på Twitter, at "retfærdigheden vil ske fyldest", siger Stéphanie Surrugue.
Hvorfor angreb de lige det her sted?
Benjamin Griveaux blev evakueret.
Ingen ved præcis, hvorfor det skulle gå ud over Ministeriet For Parlamentariske Anliggender.
Men i samme bygning har regeringens talsmand, Benjamin Griveaux, kontor, og han har ifølge Stéphanie Surrugue flere gange udtalt sig kritisk om De Gule Veste, ligesom han er meget upopulær blandt demonstranterne.
- Så sent som fredag udtalte han, at bevægelsen af De Gule Veste er ”oprørere” og ”agitatorer", der ønsker at "vælte regeringen".
Derfor kan man formode, at angrebet skete på grund af det.
Men vi ved det ikke med sikkerhed, siger Stéphanie Surrugue.
Videoen herunder viser ødelæggelserne i regeringsbygningen.
Hvad kan man lægge i angrebet?
Politiet nåede ikke frem til at fange demonstranterne.
Ifølge korrespondenten har angrebet taget De Gule Veste-protesterne op på et nyt niveau, da der var tale om et angreb på en regeringsbygning - og så endda med en gaffeltruck.
Noget lignende er ikke sket siden 1999, hvor 150-200 landmænd trængte ind i miljøministeriet og raserede daværende minister Dominique Voynets kontor.
Det skete i forbindelse med protester mod en EU-landbrugsreform, der blandt andet ville betyde et fald i priser på franske landbrugsfødevarer.
© Type 1DR’s internationale korrespondent Stéphanie SurrugueStéphanie Surrugue er DR Nyheders internationale korrespondent.
Hun rapporterer fra store dele af verden hjem til dr.
dk og DR's tv- og radiokanaler.
Stéphanie Surrugue har base i Paris og dækker både franske forhold og internationale begivenheder.
Læs mereVed angrebet i går blev biler og vinduer i ministeriets gård ødelagt, men demonstranterne trængte ikke helt ind i bygningen.
Omfanget af skaderne var denne gang ikke enorme, som da demonstranterne i november sidste år trængte ind i Triumfbuen og smadrede butikker og statuer og lavede grafitti – her var det trods alt "kun" biler og vinduer.
Både talsmand Benjamin Griveaux og præsident Macron har efterfølgende kaldt det "et angreb på selve republikken".
- Det er et mindretal af De Gule Veste, der er voldelige og anarkistiske, langt de fleste ønsker en fredelig vej frem til politiske og sociale ændringer i det franske samfund.
Men det faktum, at angrebet er rettet mod "republikken selv og dens symboler," understreger regeringens udsagn om, at dele af De Gule Veste direkte forsøger at omstyrte det franske samfund, som vi kender det i dag, og ikke kun vil have ændret politikken på nogle områder, siger Stéphanie Surrugue.
Hvad får angrebet af konsekvenser for folkestemningen?
50.
000 var på gaden over hele Frankrig i går.
Ifølge Stéphanie Surrugue bliver det de næste dage spændende at se, om den her konkrete begivenhed kommer til at vende noget af folkestemningen og ændre den almindelige franskmands syn på demonstrationerne.
- Hidtil har der været stor opbakning til protestbevægelsen De Gule Veste, ikke til volden, men kravene om mere demokrati.
Efter den lørdag med meget tumult, hvor demonstranterne stormede Triumfbuen og ødelagde den, så man efterfølgende, at det ikke ændrede tilslutningen til De Gule Veste - hvilket i øvrigt kom bag på regeringen, siger hun.
Hvad betyder gaffeltruck-angrebet for fremtidige demonstrationer?
Politiet i Paris var ikke mødt så talstærkt frem i går, da der heller ikke var så mange demonstranter som tidligere.
- Det får givet den konsekvens, at der kommer mere politi på gaderne de kommende uger.
Eftersom De Gule Veste blev færre i antal i demonstrationerne op mod jul, kom der også mindre politi på gaderne, og i går så vi slet ikke så massivt et sikkerhedsopbud, som da det gik mest hedt for sig i slut november og start december, siger Stéphanie Surrugue.
Herunder kan du se video fra Paris' gader i går:Hvad kan det betyde for præsident Macron?
De Gule Veste-protesterne giver løftede øjenbryn hos præsident Macron.
Rigtigt spændende bliver, hvad angrebet kan få af betydning for præsident Macron og hans regering, der de seneste mange uger har været presset til at give demonstranterne flere indrømmelser, blandt andet har de indefrosset klimaskat på brændsel og hævet mindstelønnen.
- Præsidenten og regeringen kommer endnu engang til at sætte sig ned for at finde ud af, hvordan de kan bremse det her.
Er deres indrømmelser nok til at imødekomme kravene fra De Gule Veste?
For flere grupper af demonstranter har også krav, der, for regeringen at se, er helt urealistiske og anarkistiske, og som handler om at omstyrte hele systemet, hvilket man selvfølgelig ikke vil imødekomme, siger Stéphanie Surrugue.
Desuden kan Macron måske bruge angrebet til at presse oppositionen til at samle sig om regeringen.
- Den yderste højrefløj med Marine Le Pen og den yderste venstrefløj med Jean-Luc Mélenchon i spidsen har brugt protestbevægelsen partipolitisk og udnyttet den maksimalt for at skade regerigen og Macron, men nu kunne man forestille sig, at regeringen vil lægge pres på oppositionen om, at de ikke skal støtte De Gule Veste, men i stedet samle sig om republikken og tage deres ansvaret på sig, så der kommer ro på gaderne, siger DR's internationale korrespondent.
FacebookTwitterKopier linkEmner:Emmanuel Macron (politiker)|Marine Le Pen (politiker)|Frankrig|Demonstrationer|EU




https://www.dr.dk/sporten/haandbold/ehfcup/flyvende-vestjyder-banker-rumaenere-med-23-maal

EhfcupFlyvende vestjyder banker rumænere med 23 målDer var håndboldmæssige lussinger i luften, da Team Esbjerg storsejrede i EHF Cuppens gruppespil hjemme.
Esbjergs Estavana Polman lavede fem mål før pausen.
06.
jan.
2019 kl.
14.
18Bemærk: artiklen er mere end 30 dage gammelLæs opHåndboldkvinderne fra Team Esbjerg uddelte en god gammeldags øretæve til sidste sæsons bronzevindere fra den rumænske liga, Magura Cisnadie, da de to hold tørnede sammen i første runde af EHF Cuppens gruppespil.
Hele 41-18 sluttede kampen i hjemmeholdets favør efter 21-8 ved pausen.
Dermed fik Jesper Jensens tropper en perfekt indledning på gruppen, der også tæller norske Storhamar og tyske Bietigheim.
Læs også:Ustoppelige Odense vinder topkamp efter vildt comebackVestjyderne var totaldominerende fra starten, og de rumænske forsvarsspillere anede ikke deres levende råd.
Boldene fes om ørerne på gæsternes målvogter, og Esbjerg viste en træfsikkerhed, der er sjældent set på den europæiske scene.
På 28 afslutninger før pausen endte de 21 af dem i nettet.
Det gav en scoringsprocent på vanvittige 75.
Til sammenligning lå Magura Cisnadies på 42 procent.
Scoringsprocent på 75Den hollandske stjerne Estavana Polman bød ind med fem mål på fem forsøg i de første 30 minutter.
Man kunne tro, at den store føring gav anledning til at lette foden fra gaspedalen efter pausen og begrænse ydmygelsen, men det blev ikke tilfældet.
Selv om der var rigeligt med overskud til at spare profilerne, tromlede vestjyderne ugæstfrit videre hen over rumænerne.
Scoringsprocenten blev utroligt nok holdt på hele 75, og den syngende håndboldlussing endte til sidst med en forskel på hele 23 scoringer på måltavlen.
/ritzau/FacebookTwitterKopier linkEmner:European Handball Federation|Team Esbjerg|Håndbold|Esbjerg|Holland




https://www.dr.dk/nyheder/indland/politi-laver-stormoede-passagerer-i-ulykkestog

Togulykke på StorebæltsbroenSe temaIndlandPoliti laver stormøde for passagerer i ulykkestogFlere myndigheder vil hjælpe passagerer og pårørende efter togulykke.
Passagerer og pårørende får snart mulighed for at få besvaret eventuelle spørgsmål i forbindelse med togulykken onsdag morgen på Storebælt.
06.
jan.
2019 kl.
11.
15Bemærk: artiklen er mere end 30 dage gammelLæs opFyns Politi er på vej med et stormøde for passagerer, der var med det lyntog, der forulykkede på Storebæltsbroen onsdag morgen, oplyser DR Fyn.
- Vi ved af erfaring, at der kan dukke en række spørgsmål op, når en dramatisk hændelse er kommet lidt på afstand.
De spørgsmål vil vi gerne hjælpe med at besvare, så alle kan få fuld forståelse for, hvad de har oplevet i toget den morgen, siger chefpolitiinspektør Lars Bræmhøj.
Ud over politiet vil der være repræsentanter til stede fra DSB, Beredskab Fyn samt Region Syddanmark.
I alt var 131 mennesker og tre DSB-ansatte med toget, da ulykken indtraf.
Otte passagerer mistede livet og 16 blev kvæstet.
Læs også:OVERBLIK Togulykke på Storebælt er den mest dødbringende i 30 årUmiddelbart efter ulykken fik de passagerer, som slap uskadt fra hændelsen, tilbudt krisehjælp på et evakueringscenter i Nyborg.
Det kommende stormøde får et lidt andet fokus, siger chefpolitiinspektør Lars Bræmhøj.
- Der kan være passagerer, som har gået rundt i 14 dage og undret sig over, hvorfor myndighederne reagerede lige præcis, som de gjorde i en given situation.
Vi bliver nogen gange overrasket over, hvad det er, som har betydning for folk.
Nu bliver der mulighed for at få svar på det hele.
Der er endnu ikke sat en præcis dato på, hvornår stormødet finder sted.
Også pårørende til passagerer får mulighed for at deltage, oplyser Fyns Politi.
/DR Nyheder/FacebookTwitterKopier linkEmner:Fyn|Fyns Politi|Trafik|DSB|Ulykker




https://www.dr.dk/nyheder/regionale/syd/kommuner-skruer-ned-lys-og-c02-sparer-300000-kroner-paa-timers-mindre-gadelys

Syd- og SønderjyllandKommuner skruer ned for lys og C02: Sparer 300.
000 kroner på to timers mindre gadelysFlere kommuner udskifter alle de gamle pærer i gadelygterne med LED.
Af Louise Mandrup (interview), Julie Thomsen og Tobias Sydradal (video)06.
jan.
2019 kl.
12.
12Bemærk: artiklen er mere end 30 dage gammelLæs opGløde- eller halogenpærer, der sluger strøm for at sikre lys på gader og veje i Syd- og Sønderjylland, er næsten fortid.
I Esbjerg og Sønderborg har kommunerne skiftet næsten alle de gamle lyspærer ud med LED lamper, mens man i Vejen og Varde er færdige med arbejdet og har 100 procent lavenergi-lamper.
Det har i Vejen givet kommunen en besparelse på cirka 1.
500.
000 kilowatt-timer per år.
Det svarer til cirka 1.
000 tons CO2 om året.
Før havde kommunen et strømforbrug på 2.
750.
000 kilowatt-timer, forklarer chefkonsulent i Vej og Park, Egil Sønderby.
LED, halogen eller sparepære i hjemmet?
LED-pærer i hjemmet bruger fire til fem gange mindre strøm end halogener.
Halogenpærens levetid er cirka to år, mens LED holder 10-15 år.
Sparepærer har også et lavt energiforbrug og lang levetid, men den kan indeholde kviksølv og tænder ikke med det samme.
Udskifter du fem halogenspots på 35 watt med fem LED, sparer du cirka 300 kroner om året på din elregning.
Kilde: EnergistyrelsenVejen får to timer mindre med lysSom et ekstra nyt forsøg på at spare på strømmen, har Vejen Kommune også haft gang i sluk-knappen.
I januar er gadebelysningen reduceret med to timer dagligt.
Nu slukker lamperne derfor klokken 07.
40 om morgenen og tænder igen klokken 17.
13, fortæller Egil Sønderby.
- Den ændrede drifttid betyder, at kommunen kan spare, hvad der i strøm svarer til 85 tons CO2.
Det giver også en besparelse på 300.
000 kroner årligt for kommunen, og bliver det for mørkt på fortorvet, kan der blive skruet op igen, siger Egil Sønderby.
Haderslev har lygter, der selv tænderI Haderslev Kommune er gadelygterne ikke bare miljørigtige – de er også intelligente.
Målet er at spare 70 procent strøm ved at erstatte de gamle lamper med LED-lamper, mens der er placeret intelligente gadelamper i de mindre byer.
Det fortæller ingeniør i kommunens teknik- og miljøafdeling Camilla Rørby von Holstein.
- Når der ikke er nogen aktivitet på vejen - folk, der går eller kører forbi - går de i dvale, så de kun bruger omkring fem kilowatt.
Der er jo ingen grund til at have lys, når der ikke er nogen folk.
Aabenraa, Fanø og Tønder Kommuner svarede ikke på DRs rundringning.
FacebookTwitterKopier linkEmner:Vejen|Jylland|Lamper|Haderslev Kommune|Tønder Kommune




https://www.dr.dk/nyheder/viden/kroppen/maend-med-kraeft-skal-kunne-bevare-potensen

KroppenMænd med kræft skal kunne bevare potensenTusinder af mænd opereres for prostatakræft - mange kunne nøjes med kontrol.
Sundhedsstyrelsen har udsendt nye retningslinjer for behandling af prostatakræft.
Mænd skal i højere grad inddrages i behandlingen.
(Foto: Piron Guillaume © Unsplash.
com)06.
jan.
2019 kl.
09.
20Bemærk: artiklen er mere end 30 dage gammelLæs opNogle bliver impotente og kan ikke længere have sex.
Andre kan ikke holde på urinen og må bruge trusseindlæg eller ble.
Mænd, som opereres for prostatakræft, risikerer resten af livet at slås med alvorlige bivirkninger.
Mange helt uden grund, og derfor skal nye retningslinjer fra Sundhedsstyrelsen sikre, at kun de mest alvorligt syge opereres.
- Der kan være mange store bivirkninger ved en operation.
Den kan forringe patienternes livskvalitet, og derfor kan den rette behandling i nogle tilfælde være at fravælge operation, siger chefkonsulent i Sundhedsstyrelsen Louise Stage.
Læs også:Lovende forsøg med stamceller kan hjælpe mænd med rejsningsproblemerHun henviser til, at jævnlige kontroller, såkaldt aktiv overvågning, kan være et alternativ, da prostatakræft udvikler sig langsomt.
Kun hvis sygdommen tager fart, kan en operation blive nødvendig.
Der kan være mange store bivirkninger ved en operation.
Den kan forringe patienternes livskvalitet, og derfor kan den rette behandling i nogle tilfælde være at fravælge operation.
Chefkonsulent i Sundhedsstyrelsen Louise Stage.
Postnummer kan afgøre behandlingHvert år diagnosticeres cirka 4.
500 mænd med prostatakræft, og dermed er det den mest udbredte kræftform hos mænd.
Sygdommen kan behandles på flere måder, men gennem de seneste år er der sket i stigning i antallet af operationer, hvor hele prostatakirtlen, sædblærerne og en del af urinrøret fjernes.
Tilmed er der store forskelle fra hospital til hospital.
Mens Herlev og Gentofte Hospital i 2017 kun opererede 3,2 procent af mænd med lav risiko, så valgte Hospitalsenheden Vest i Holstebro at operere 21,1 procent i samme kategori.
Ifølge overlæge Henrik Jakobsen på Urologisk Afdeling på Herlev Hospital, så er det en stor lettelse for patienterne, når de får at vide, at de kan slippe for at blive opereret.
- Selv ved de mest skånsomme operationer er der en risiko for, at patienten bagefter ikke kan holde på vandet, eller at han ikke længere kan få rejsning, fordi nerverne til svulmelegemet er mere eller mindre ødelagte, siger Henrik Jakobsen.
For cheflæge i Kræftens Bekæmpelse, professor Niels Kroman, er det især kritisabelt, at patienter med de nuværende retningslinjer behandles forskelligt, alt efter hvor i landet de bor.
- Der skal være fælles fodslag, så det ikke er afgørende, hvilket postnummer patienten har.
Nu ser det ud til, at der er enighed om fælles retningslinjer, og det kan vi som patientorganisation kun være tilfreds med.
De nye retningslinjer er trådt i kraft ved årsskiftet.
/ritzau/FacebookTwitterKopier linkEmner:Sundhedsstyrelsen|Hospitaler|Kræft|Herlev|Herlev Hospital




https://www.dr.dk/nyheder/udland/frankrig-proev-en-80-aarig-krop-og-forstaa-de-aeldre-bedre

UdlandFrankrig: Prøv en 80-årig krop og forstå de ældre bedreI Frankrig har det hele ugen været muligt at blive 80 år for en stund med en helt særlig dragt.
Af Sofie Dyjak og Rasmus Christiansen (Video)06.
jan.
2019 kl.
10.
29Bemærk: artiklen er mere end 30 dage gammelLæs opFor mange kan det være svært at sætte sig ind i, hvordan det er at blive gammel og forstå de vanskeligheder, ældre landsmænd ofte kæmper med.
Det vil man gøre noget ved i Frankrig.
Derfor har franskmænd i alle aldre hele ugen haft mulighed for at prøve, hvad det gør ved kroppen at runde de 80 år.
På Delacroix-museet i Paris har man nemlig, som en del af en oplysningskampagne, anskaffet sig nogle helt særlige dragter, der blandt andet giver skavanker som ondt i ryggen og leddene, som mange ældre kæmper med.
Det her er helt forfærdeligt.
Jeg har IKKE travlt med at nå en høj alder.
Franskmanden Ludovic Coquin, da han prøver simulatoren.
Og fornemmelsen af at være i en 80-årig krop gør indtryk:- Det her er helt forfærdeligt.
Jeg har IKKE travlt med at nå en høj alder, lyder det fra Ludovic Coquin, da han prøver simulatoren.
Forstår hvorfor de bevæger sig så lidtDe interesserede franskmænd bliver også udstyret med briller, der giver dem et dårligt syn og særlige hovedtelefoner, der nedsætter deres hørelse.
Og særligt det dårlige syn giver Ludovic Coquin problemer.
- Jeg er lettet over, at jeg kunne finde alle mine ting.
Det var svært, siger han.
For mange ældre er det at færdes i det offentlige rum vanskeligt - og det skal simulatoren blandt andet give en fornemmelse af.
- Jeg forstår, hvorfor de bevæger sig så lidt, og at de kan virke tøvende, siger Ludovic Coquin.
Ifølge leder for handicapservice på Delacroix-museet Michel Monaco har det været en øjenåbner for alle, der har prøvet simulatoren.
- Alle, der har haft dragten på, har følt sig forandret efterfølgende, siger han.
Cirka fire millioner franskmænd er 80 år eller ældre.
Det svarer til cirka seks procent af den samlede befolkning.
FacebookTwitterKopier linkEmner:Frankrig|Museer|Monaco|Paris




https://www.dr.dk/nyheder/indland/17-aarige-bag-rattet-her-er-nabolandenes-erfaringer

Indland17-årige bag rattet: Her er nabolandenes erfaringerFlere og flere lande giver 17-årige lov til at tage kørekort.
I Danmark er vi på tredje år i gang med en forsøgsordning, hvor 17-årige kan tage kørekort og efterfølgende køre bil med en ledsager på passagersædet.
Af Theis Lange Olsen06.
jan.
2019 kl.
09.
47Bemærk: artiklen er mere end 30 dage gammelLæs op2019 er det sidste af tre år med en forsøgsordning i Danmark, hvor 17-årige kan tage kørekort og efterfølgende køre bil med en erfaren ledsager.
Allerede før forsøgsperioden er udløbet, tyder alt på, at straffen for at køre bil uden ledsager skærpes, så 17-årige, der bryder reglerne, fratages kørekortet på stedet.
I dag får de en bøde på 3.
000 kroner.
Det kræver et politisk flertal i hvert fald på baggrund af en firedobling i antallet af 17-årige, der sigtes for at køre uden ledsager.
Læs også:Politisk flertal: 17-årige bilister uden ledsager skal fratages kørekortet på stedetDanmark er ikke det eneste land, hvor 17-årige kan tage et kørekort.
Her følger en gennemgang af erfaringerne fra nogle af vores nabolande, hvor det er indført:TysklandVores nabo i syd har siden 2011 haft en permanent ordning, hvor 17-årige kan tage kørekort og efterfølgende køre med en ledsager.
Her viser undersøgelser, at 17-årige, der kører med en ledsager, er involveret i meget få ulykker.
Samtidig er unge, der har kørt med en ledsager, involveret i 20 procent færre ulykker, end de unge, der lukkes ud i trafikken efter normale regler.
I Tyskland skal ledsageren - i modsætning til i Danmark - godkendes af myndighederne og registreres på den 17-åriges kørekort.
Promillegrænsen i Tyskland adskiller sig også fra den danske.
Tyske unge op til 21 år skal have en promille på 0,0.
I Danmark er 17-årige bilister underlagt de samme regler som alle andre - og må altså have en promille på 0,5.
Når det kommer til straffen for at køre som 17-årig uden ledsager, mister tyske unge kørekortet i seks måneder og skal betale en bøde på cirka 500 kroner.
Derudover skal de gennemføre et obligatorisk "genopfriskningskursus" på en køreskole - prisen for det er mellem 1.
500 og 3.
700 kroner.
HollandI 2011 begyndte en forsøgsordning for de 17-årige i Holland, som blev gjort permanent i marts 2018.
Modellen minder meget om den tyske, hvor ledsageren til den 17-årige bilist også skal godkendes.
Promillegrænsen for unge er på 0,2 helt op til 24 år - og gælder altså også for 17-årige bilister, der kører med ledsager.
I Holland er straffen for at bryde loven, at man helt mister retten til at køre bil som 17-årig og skal til fornyet teori- og køreprøve, når man er fyldt 18 år.
Derudover får man får en bøde på cirka 1.
000 kroner.
Undersøgelser i Holland har vist, at unge, der kørte bil med en ledsager, da de var 17 år, har 26 procent mindre risiko for at være involveret i en ulykke, end unge der har taget kørekort efter de normale regler.
Andre landeI Sverige kan unge på 16 år træne bilkørsel sammen med en bilist, der er over 24 år.
De skal til køreprøve, når de fylder 18 år.
I Norge kan unge på 16 år træne bilkørsel, efter at de har taget et fire timers grundkursus.
Det skal ske sammen med en bilist, der er over 25 år.
Og så skal de til køreprøve, når de fylder 18 år.
Også lande som Frankrig, Cypern, Slovakiet, Slovenien og Storbritannien har forskellige ordninger, hvor unge under 18 år kan køre bil.
FacebookTwitterKopier linkEmner:Biltrafik|Holland|Tyskland|Storbritannien|Retsvæsen




https://www.dr.dk/musik/dansk-sangerinde-afbroed-alt-da-hun-gik-ned-med-stress-jeg-er-klar-til-goere-tingene-paa-en-ny

MusikDansk sangerinde afbrød alt, da hun gik ned med stress: Jeg er klar til at gøre tingene på en ny måde- Jeg har lært at acceptere, hvordan jeg gør tingene, siger sangerinden Jada, der i efteråret måtte melde sig syg med stress.
Af Christian Ellegaard og Foto: Frederik Højfeldt Nielsen06.
jan.
2019 kl.
10.
00Bemærk: artiklen er mere end 30 dage gammelLæs op- Jeg har valgt at trække stikket det næste stykke tid.
Sådan skrev den danske sangerinde Jada i et opslag på sin Instagram-profil, da hun i efteråret sygemeldte sig.
Dem skal du holde øje med i 2019Hvem bliver årets store stjerner?
Hvem scorer årets hit?
Og hvem skal du holde et ekstra vågent øje med?
I løbet af januar præsenterer vi her på dr.
dk nogle af de danske musikere, som, vi mener, får ekstra medvind i 2019.
De tre første artikler handlede om Jada, K-Phax og Nicklas Sahl.
Læs dem her:Dansk sangerinde afbrød alt, da hun gik ned med stress: Jeg er klar til at gøre tingene på en ny måde20-årig rapper er ikke bange for at drømme stort: Jeg indtager Danmark - og så resten af verdenHan er Danmarks nye popprins - men skal altså lige vænne sig til opmærksomhedenTingene var gået for hurtigt for den unge sangerinde, og hendes egne og andres forventninger til hende selv blev for meget.
Jada havde fået stress.
- Jeg troede, jeg kunne være perfekt og have det godt på samme tid.
Jeg havde en forestilling om, hvordan jeg skulle være som kunstner, som chef, som Emilie, som kæreste, som veninde, som datter, som søster.
Og hvis jeg ikke levede op til mine egne forventninger, så følte jeg, at det hele ville falde fra hinanden, siger Jada, som lyder det borgerlige navn Emilie Molsted Nørgaard.
Læs også:Koncerter rykkes: Dansk sangerinde sygemeldt med stressKarrieren som popsangerinde bød, udover en travl kalender, på masser af udfordringer og nye roller, som Jada ikke var vant til agere i.
Det gjorde, at hun konstant var bange for at træde forkert.
- Jeg stolede ikke på mig selv og min egen dømmekraft.
Jeg blev så bange for at skuffe nogen, siger hun.
Mens hun var syg, tilbragte Jada flere uger i sin barndomsby Bisserup.
Den lille sydvestsjællandske by er et populært sommerhusområde, så Jada lejede sig ind i et sommerhus, hvor hun slappede af, slikkede sine sår og holdt en fuldstændig pause fra musikken.
- Jeg har brugt de sidste par måneder på at være stille med mig selv og mærke efter, hvad jeg har lyst til.
Jeg har lært at acceptere, hvordan jeg gør tingene i stedet for at leve op til en eller anden perfekt skabelon.
Min nye plan er at forsøge at have det godt i stedet for at prøve at være perfekt, siger hun.
Hør Jadas nye single 'Lonely' her, mens du læser videre.
Jada - LonelyNu, tre måneder senere, er hun på benene igen og klar til fortsætte det musikalske eventyr, hun drog ud på for blot ét år siden, da hun udgav sin debutsingle.
- Jeg er klar til at gøre tingene på en ny måde.
Jeg er ikke klar til det, hvis tingene skulle gøres, som inden jeg gik ned med stress.
Jeg går i gang igen, men med plads til pauser og med færre ting i gang på samme tid.
Jeg føler mig klar, men til noget andet, end det jeg gjorde før, siger hun.
Vi tog med Jada tilbage til barndomsbyen til en snak om fortid, fremtid og glæden ved bølgebrus og et liv i provinsen.
- Jeg savner faktisk lidt at bo i Bisserup.
Der er ikke uendeligt med muligheder her.
Jeg kan gå ud, og jeg kan gå ind.
Jeg kan ikke gå på café, gå i byen, gå i biografen.
Det giver en anden form for ro.
1 / 9I haven i Jadas barndomshjem står et gammelt æbletræ.
Træet har en helt særlig betydning, forklarer hun.
- Det var verdens bedste klatretræ.
Jeg kravlede helt op i toppen, og så sad jeg der hver dag efter skole og sang og sang.
Jeg sad og drømte om at komme til at synge hele mit liv.
Det er her, jeg har øvet mig allermest på at synge, så det er vildt at være tilbage.
Det betyder rigtig meget for mig.
2 / 9- Musik har altid været dødseriøst for mig.
Jeg var et barn med storhedsvanvid, og jeg snakkede for eksempel med min mor om, hvordan jeg dog skulle håndtere det, når jeg engang blev en kendt sangerinde.
'Hvordan skal jeg håndtere musikbranchen, mor?
Kan jeg det?
'.
Men min mor var faktisk rigtig god.
Hun talte mig ikke helt vildt op, men tog mig samtidig ret alvorligt, når jeg kom med de tanker.
3 / 9Jada har sunget og spillet musik hele sit liv.
I slutningen af 2017 udgav hun sin debutsingle 'Keep Cool'.
- Det er gennem min familie, jeg har fået musikken ind.
Hele min familie synger og spiller.
De er meget levende og kreative, så for mig føles det ikke totalt anderledes og mønsterbrydende at satse på musikken.
Vi synger virkelig meget, når vi mødes til familiesammenkomster.
Så synger vi måske 50 sange på en aften.
4 / 9I efteråret blev Jada diagnosticeret med stress, og hun måtte sygemelde sig.
Det var ikke nogen let beslutning at trække håndbremsen på en musikkarriere, der kun gik én vej.
- Det var svært, for jeg havde jo slet ikke lyst til at sygemelde mig.
Men der var ikke noget af gøre.
Jeg kunne simpelthen ikke fortsætte, og min krop talte et meget tydeligt sprog.
Jeg spillede på Musik i Lejet, som var en vidunderlig koncert, men bagefter græd jeg simpelthen i fire dage.
Der kunne jeg mærke, at noget var galt, og at det ikke var sådan, jeg skulle gå og have det, siger hun.
5 / 9Da hun blev syg forskansede Jada sig i sommerhuset i Bisserup, hvor hun kunne været helt alene med sine tanker og arbejde på at komme på benene igen.
Den trygge barndomsby var de helt rette omgivelser for den proces, forklarer hun.
- Tryghed er jo meget forskelligt, og der er nogen, der føler, de sidder fast og ikke får brudt nogle grænser, når de er trygge.
For mig er det lige omvendt.
Jeg føler ikke, at jeg falder tilbage i noget kedeligt og forudsigeligt ved at være tryg.
Jeg sprudler, når jeg er tryg.
Det er også derfor, jeg får det så godt her.
6 / 9- Prøv at høre, hvor stille her er.
Det er så trygt at være her, siger Jada.
Hun har brugt en stor del af sin sommer og sit efterår på at gå ture på stranden i Bisserup.
- Nogle dage var jeg nok i vandet otte gange i løbet af dagen, siger hun.
7 / 9- Jeg har skrevet rigtig meget musik, mens jeg har været syg.
Jeg havde en periode, hvor jeg forbød mig selv at lave musik, så jeg kunne holde en ordentlig pause.
Men til sidst væltede det ud med sange, siger Jada, der netop har udgivet sin nye single 'Lonely'.
8 / 9I 2019 venter en masse ny musik, og så skal Jada ud og spille de koncerter, som hun i efteråret måtte aflyse.
- Jeg håber, 2019 bliver det år, hvor jeg holder fast i at gøre tingene på min måde og bliver ved med at holde fast i glæden ved det her.
At jeg bliver ved med at synes, at det her er det fedeste fucking pis.
9 / 9FacebookTwitterKopier linkEmner:Sygdomme og lidelser|Instagram




https://www.dr.dk/nyheder/politik/radikale-vil-have-dobbelt-eu-folkeafstemning-i-aar

PolitikRadikale vil have dobbelt EU-folkeafstemning i år Vi skal stemme ja eller nej ved en såkaldt sikkerhedsafstemning i 2019, mener R.
Manden i midten, den radikale leder Morten Østergaard, vil have en ny EU-folkeafstemning i løbet af i år.
Af Morten Henriksen06.
jan.
2019 kl.
08.
19Bemærk: artiklen er mere end 30 dage gammelLæs opSelv om det kun er tre år siden, at et flertal af danskere ved en folkeafstemning sagde nej til at afskaffe retsforbeholdet, skal der holdes en ny folkestemning allerede i år om dansk tilslutning til det europæiske politisamarbejde Europol.
Ved samme lejlighed skal det danske forsvarsforbehold til afstemning.
I hvert fald, hvis det står til de Radikale.
- Vi foreslår en sikkerhedsafstemning, hvor vi afskaffer forsvarsforbeholdet, og tilslutter os det europæiske politisamarbejde.
Det haster, fordi vi glider bagud af dansen i forhold til at bekæmpe grænseoverskridende kriminalitet.
Vi foreslår en sikkerhedsafstemning, hvor vi afskaffer forsvarsforbeholdet, og tilslutter os det europæiske politisamarbejde.
De Radikales politiske leder, Morten Østergaard.
- Og med den måde Trump styrer USA på, så er der behov for, at de europæiske lande rykker tættere sammen og bliver en stærkere stemme i den globale sikkerhedspolitik.
Så afstemningen skal holdes hurtigst muligt – i hvert fald her i 2019, siger den radikale leder Morten Østergaard.
Tre valg i 2019Hvis den radikale leder får sin vilje, skal der altså holdes tre valg i Danmark i 2019: Valget til Europa-Parlamentet skal holdes den 26.
maj 2019.
Folketingsvalget skal afholdes senest den 17.
juni 2019.
Og inden årets udgang vil de Radikale så have en folkeafstemning om forsvarsforbeholdet og tilslutning til europæisk politisamarbejde.
Med et enkelt kryds skal danskerne tage stilling til begge spørgsmål på én gang, mener partiet.
- Det er vigtigt at give danskerne mulighed for at beslutte, om vi skal være en stærkere del af sikkerhedssamarbejdet – både når det handler om grænseoverskridende kriminalitet, og når det handler om forsvarssamarbejde.
Det danske forsvarsforbeholdDanmark har i forbindelse med EU's Edinburgh-aftale fra 1992 forbehold over for visse dele af Maastricht-traktaten.
Et af disse forbehold omhandler forsvarspolitikken i EU.
Forsvarsforbeholdet betyder, at Danmark ikke kan deltage i EU-ledede militære krisestyringsoperationer og opbygning af EU's militære kapaciteter.
Forsvarsforbeholdet begrænser derfor danske handlemuligheder, da det afskærer Danmark fra at tage stilling til konkrete militære indsatser og initiativer i EU.
Kilde: Forsvarsministeriet.
- Ved at lave en fælles afstemning, så giver vi danskerne det reelle valg.
Når vi ser, hvilken usikker verden, vi kigger ind i med Trumps USA og med Brexit, så er der behov for, at vi rykker tættere sammen for at sikre vores borgere tryghed, siger Morten Østergaard.
Men det er jo kun tre år siden, at et flertal af danskerne stemte nej til at afskaffe retsforbeholdet – bør I ikke respektere det?
- Vi respekterer, at vi har prøvet at afskaffe retsforbeholdet for nylig.
Og derfor siger vi også, at nu handler det kun om politisamarbejdet, og det at bekæmpe grænseoverskridende kriminalitet.
Vi taler ikke om en tilvalgsordning for hele retsområdet ved den her lejlighed, siger Morten Østergaard.
Han argumenterer samtidig for, at verden i dag ser anderledes ud rent sikkerhedspolitisk end for ganske få år siden.
- Der er skabt en fornyet usikkerhed, hvor vi med Trump ikke kan regne med, at USA spiller samme rolle som tidligere.
Derfor er der behov for, at vi i EU i fællesskab bliver i stand til at løse nogle af de opgaver, som man før ville have kigget mod Nato for at få løst, siger Morten Østergaard.
Ingen opbakning fra S og DFSocialdemokratiet afviser, at der er akut behov for en ny folkeafstemning.
- Danskerne sagde for tre år siden klart nej til at afskaffe retsforbeholdet, og det forsøger vi inden for de demokratisk udstukne rammer at arbejde inden for.
Og jeg kan heller ikke se, at der i forhold til sikkerhedspolitikken er en brændende platform, som gør, at Danmark skal tage et skridt i retning af en fælles EU-hær.
Der er nødt til at være tungtvejende grunde til, at vi beder danskerne tage stilling ved stemmeurnerne, for ellers ved vi af erfaring, at det kommer til at handle om alt muligt andet.
EU-ordfører for Socialdemokratiet, Peter Hummelgaard.
- Der er nødt til at være tungtvejende grunde til, at vi beder danskerne tage stilling ved stemmeurnerne, for ellers ved vi af erfaring, at det kommer til at handle om alt muligt andet, siger EU-ordfører Peter Hummelgaard (S) og fastslår:- Vi ser ikke et behov for nogle folkeafstemninger - hverken lige nu eller så langt jeg kan se ind i næste valgperiode.
Læs også:S-formand: Vi vil ikke afskaffe de danske EU-forbeholdDansk Folkeparti er endnu mere klar i mælet og fastslår, at der overhovedet ikke skal pilles ved de danske EU-forbehold.
- Morten Østergaard skal passe på, at det ikke stikker helt af for ham i hans absurde forsøg på at få Danmark helt ind i kernen af det europæiske fællesskab, siger EU-ordfører Kenneth Kristensen Berth (DF).
- Det er urimeligt og uærligt over for danskerne, når vi har haft en afstemning om retsforbeholdet for ganske kort tid siden.
Men det viser jo bare, at de Radikale er ret ligeglade med, hvad den danske befolkning mener, siger Kenneth Kristensen Berth.
Ikke ultimativt kravMorten Østergaard, er den her folkeafstemning noget, I vil kræve bliver afholdt, for at I vil støtte Mette Frederiksen som statsminister efter næste valg?
- Vi stiller ikke enkeltstående ultimative krav, men en ny regering skal efter vores opfattelse snarere melde sig ind i samarbejdet end ud.
Vi synes klart, at en ny regering skal føre en offensiv Europapolitik, siger den radikale leder.
På spørgsmålet om, hvilken statsminister – Lars Løkke Rasmussen eller Mette Frederiksen – der er den bedste garant for en ny EU-folkeafstemning, siger Morten Østergaard:- Som sagerne står lige nu, så må vi sige, at Lars Løkke Rasmussen – og i øvrigt forsvarsminister Claus Hjort Frederiksen – er noget mere direkte i deres vurdering af behovet for et opgør med forsvarsforbeholdet end Mette Frederiksen.
- Derfor må vi sige, at det nok også bliver os, der kommer til at bære europapolitikken ind til bordet, siger Morten Østergaard med henvisning til forhandlingerne om en politisk aftale, som de Radikale har krævet efter et valg for at støtte Mette Frederiksen som statsminister.
Den analyse deler Peter Hummelgaard (S) ikke - og henviser til, at Dansk Folkeparti kan blive en del af en Venstre-ledet regering, hvis der fortsat er blåt flertal efter næste valg.
De Radikale afholder i dag partiets årlige nytårsstævne i Nyborg.
Her skal Morten Østergaard debattere med Kristian Thulesen Dahl (DF) og Mette Frederiksen (S), og et af hovedtemaerne er netop EU og det internationale samarbejde.
FacebookTwitterKopier linkEmner:Kenneth Kristensen Berth (politiker)|Lars Løkke Rasmussen (politiker)|Socialdemokraterne|Valg og folkeafstemninger|USA




https://www.dr.dk/nyheder/regionale/fyn/frivillige-tilbyder-undervisning-til-udviste-boern

FynFrivillige tilbyder undervisning til udviste børnLærere åbner nødskole for somalisk familie, der har mistet opholdstilladelsen.
Abdullahi, Riyan og Raida Hussein på 6, 12 og 15 år har ikke været i skole, siden de og resten af deres familie i november mistede opholdstilladelsen.
Af Jonatan Grau Møller og Henrik Mikaelsen06.
jan.
2019 kl.
08.
08Bemærk: artiklen er mere end 30 dage gammelLæs opPå mandag slutter en ufrivilligt lang juleferie for tre somaliske børn, som ikke har været i skole siden slutningen af november.
Børnene må ikke længere gå i dansk skole, fordi familien har fået inddraget deres midlertidige opholdstilladelse.
Men i stedet vil frivillige i Nyborg, hvor børnene bor med deres familie, nu sørge for, at de tre børn får et undervisningstilbud.
En gruppe på 10-15 lærere vil undervise børnene på frivillig basis og byens gymnasium, hvor to af børnenes ældre søskende er elever, har sagt ja til at lægge lokaler til.
Lærer: Det er humanitært arbejdeEn af de frivillige er 64-årige Mariann Brandt, som er pensioneret lærer fra Nyborg Gymnasium.
Selvom det lige er på kanten til civil ulydighed, så synes jeg, det er uskyldigt.
Det er almindeligt humanitært arbejde.
Mariann Brandt, frivillig lærer- Jeg forestiller mig, at det i første omgang giver dem lidt tryghed, så de ikke sidder i et tomrum, hvor de ikke kan eller må noget.
Jeg håber, at vi kan klæde dem lidt på, selvom de er i et limbo, hvor ingen ved, hvor de havner, siger hun og fortsætter:- Selvom det lige er på kanten til civil ulydighed, så synes jeg, det er uskyldigt.
Det er almindeligt humanitært arbejde.
Skal flytte til asylcenter for at få hjælpAbdullahi, Riyan og Raida Hussein på 6, 12 og 15 år blev tvangsudmeldt af deres folkeskole, Birkhovedskolen i Nyborg, fordi de har fået inddraget deres opholdstilladelse af Udlændingestyrelsen.
Læs også:Forstå sagen: Derfor kan somaliere pludselig sendes hjemVurderingen er, at det er sikkert for familien at vende tilbage til Somalia, og derfor er opholdstilladelsen inddraget.
En melding, som stribevis af somaliske familier i Danmark har fået de seneste måneder.
Børnene søgte i stedet asyl, og mens deres ansøgninger behandles, må de gerne være i Danmark.
Men de må ikke få hjælp fra det offentlige.
Og dermed heller ikke skolegang.
Kun hvis de tager ophold i Sandholmlejren i Nordsjælland, kan familien få hjælp, har Udlændingestyrelsen meddelt.
Men familien er glade for Nyborg, og vil gerne blive, så derfor har Abuulahi, Rian og Raida ikke været i skole siden slutningen af november.
Pensioneret lærer Mariann Brandt mener, at det er humanitært arbejde at undervise de somaliske børn.
"Et siciliansk tilbud"- Det har været virkelig hårdt for mig ikke at gå i skole.
Jeg går i 8.
klasse, og de to sidste år er vigtige frem mod eksamen, siger Reda på 15 år og fortsætter:Jeg vil virkelig gerne lære noget, og klar til at bidrage til undervisningen.
Så jeg vil bare sige tusinde tak til dem, der gerne vil hjælpe.
Reda Hussein- Som en teenager, der kom til Danmark for tre år siden, og lige har lært dansk, er det svært bare at skulle sidde derhjemme.
Jeg vil virkelig gerne lære noget og klar til at bidrage til undervisningen.
Så jeg vil bare sige tusinde tak til dem, der gerne vil hjælpe.
Rektor på Nyborg Gymnasium, Henrik Stokholm mener, at familien er blevet sat i en urimelig position.
- Familien har fået et siciliansk tilbud fra Udlændingestyrelsen: Enten kommer I til Sandholmlejren, ellers kan vi ikke hjælpe jer.
Derfor prøver vi at hugge den gordiske knude over og tilbyde dem at komme op til os, så de ikke mister for meget, siger han.
Far: Vigtigt børnene kommer i skoleGymnasiet har i forvejen besluttet, at betale for de to ældste søskende, der går i 10.
klasse, så de kan færddiggøre skoleåret.
Rektor Henrik Stokholm, mener, at det er helt naturligt at træde til med hjælp.
- Vi kommer til at stykke et skema sammen, og vi kommer til at samlæse de tre børn indtil videre.
Det gør man også i nogle grundskoler.
Det bliver i et klasselokale eller et mødelokale, der alligevel står tomt, og så vil der på skift komme lærere ind, som skal undervise dem i basale ting i dansk, engelsk og matematik, så vi får opretholdt den udvikling, de var i gang med.
Både fagligt og personligt, forklarer han.
Faren til pigerne, Abdisalan Hussein, er glad over den mulighed, som de frivillige har givet hans døtre.
- Det har virkelig været en hård tid for børnene, som har haft svært ved at få tiden til at gå.
De har været stressede over ikke at have noget at stå op til.
Så vi er meget taknemmelige over den hjælp, børnene får nu.
Det er virkelig vigtigt, at de fortsætter med at lære, siger han.
Klassekammerater til de ældste piger på Nyborg Gymnasium har startet en indsamling til familien, da de heller ikke længere kan få økonomisk hjælp, medmindre de flytter til Sandholmlejren.
FacebookTwitterKopier linkEmner:Nyborg|Uddannelse|Udlændingestyrelsen|Udlændingepolitik|Folkeskolen (Danmark)




https://www.dr.dk/sporten/oevrig/noeddesbo-min-hjaelp-til-uhelbredeligt-syge-boern-giver-bare-saa-meget-mening

Øvrig sportNøddesbo: ’Min hjælp til uhelbredeligt syge børn giver bare så meget mening’Nøddesbo fik ved Sport 2018 prisen Årets Forbillede for sin støtte til et børnehospice.
Årets Forbillede gik til Jesper Nøddesbo ved DR's store sportshow Sport 2018 i Boxen i Herning.
Af Johan Haarløv og interview: Kasper Thrane06.
jan.
2019 kl.
07.
00Bemærk: artiklen er mere end 30 dage gammelLæs opFor Jesper Nøddesbo handlede 2018 ikke bare om screeninger på stregen, harpiks og håndboldkampe i den ene og anden ende af landet.
Han gik nemlig også forrest i kampen for Danmarks eneste børnehospice, Lukashuset, i Hellerup.
Nøddesbo startede en indsamling, der krævede en del af den tid, han ellers kunne have brugt med sin familie.
Men da først han hørte om børnehospicet, var han aldrig i tvivl om, at han måtte hjælpe med at få samlet penge ind til Lukashuset.
Læs også:Jesper Nøddesbos kamp for uhelbredeligt syge børn gør ham til Årets ForbilledeLørdag aften vandt han prisen ’Årets Forbillede’ ved showet Sport 2018 for sit arbejde for børnehospicet i Hellerup:- Jeg sigter efter at få sådan en mavepuster, som jeg fik med Lukashuset, som gør, at jeg får lyst til at yde en ekstra indsats, selvom jeg stadig er aktiv og har familie og børn.
Min indsats tager også tid fra dem, men når det giver så meget mening, som det gør med støtten til Lukashuset, så yder jeg en ekstra indsats, siger Jesper Nøddesbo.
"Relatere til kaosfølelse"Nøddesbos indsamling for Lukashuset kulminerede med en træningskamp mellem storklubben Paris Saint-Germain og Nøddesbos eget hold, Bjerringbro-Silkeborg.
Overskuddet fra kampen røg i puljen til Nøddesbos indsamling til Lukashuset, som landede på 1,3 millioner kroner.
- De fleste mennesker, der har børn, kan relatere til den kaosfølelse, det vil give, hvis man får en melding om, at ens barn er livstruende syg.
Lukashuset formår at tage sig af børnene, men også deres familier.
Det arbejde er overset.
Folk kender ikke til Lukashusets eksistens, men det har den her indsamling ændret på.
Læs også:OVERBLIK Her er alle prisvinderne ved Sport 2018Med prisen, der uddeles af Tryg Forsikring, følger 75.
000 kroner.
- Det betyder utroligt meget at vinde prisen.
Jeg er glad for at kunne nævne ’Lukashuset’ igen.
Og at jeg samtidig får den her anerkendelse, betyder, at andre også synes den her sag er vigtig, siger Nøddesbo og tilføjer:- Prisen kan måske lette ’Lukashusets’ arbejde.
Men jeg kender også mig selv godt nok til, at mit præstationsgen kommer op i mig, og så får jeg lyst til at gøre det endnu bedre.
Sidste år gik prisen til fodboldspilleren Nadia Nadim for hendes stemme i samfundsdebatten.
FacebookTwitterKopier linkEmner:Nadia Nadim (fodboldspiller)|Paris Saint-Germain|Bjerringbro-Silkeborg Elitehåndbold|Hellerup|Hospicer




https://www.dr.dk/sporten/oevrig/video-her-afsloeres-busten-af-lotte-friis-til-hall-fame-det-ligner-da-meget-godt

Øvrig sportVIDEO Her afsløres busten af Lotte Friis til Hall of Fame: 'Det ligner da meget godt'Lotte Friis ser sin buste for første gang på scenen ved SPORT 2018.
Lotte Friis ser sin buste, da hun optages i Hall of FameAf Rikke Smed Iversen06.
jan.
2019 kl.
08.
00Bemærk: artiklen er mere end 30 dage gammelLæs opLotte Friis er det nyeste medlem i sportens Hall of Fame.
Ved Sport 2018 kunne hun med spænding trække klædet af sin buste på scenen og samtidig blive det stolte medlem nummer 34 i det fineste selskab.
Læs også:Svømmeren Lotte Friis optages i Hall of FameDen tidligere svømmer stoppede sin aktive karriere i en alder af bare 29 år, men kan alligevel se tilbage på en succesfuld karriere i bassinet.
Hun har som aktiv svømmer både vundet medaljer ved OL, VM og EM.
Se øjeblikket, hvor busten bliver afsløret for Lotte Friis og videoen over artiklen.
FacebookTwitterKopier link




https://www.dr.dk/nyheder/indland/vejdirektoratet-advarer-om-glatte-veje-og-risiko-taet-taage

IndlandVejdirektoratet advarer om glatte veje og risiko for tæt tågeI Sønderjylland og på Fyn skal bilister passe på tågen.
Tæt morgen tåge nær Lejre ved Roskilde, onsdag den 17.
oktober 2018.
(Arkivfoto) Af Nikoline Vestergaard06.
jan.
2019 kl.
08.
24Bemærk: artiklen er mere end 30 dage gammelLæs opTrafikanter skal her til morgen og formiddag køre forsigtigt, når de bevæger sig ud på tur.
Der er nemlig meldinger om glatte veje flere steder i landet, advarer Vejdirektoratet.
De glatte veje findes især omkring Randers, Norddjurs, Anholt, Odder, Faaborg-Midtfyn, Halsnæs, Holbæk, Ringsted og Solrød.
Du kan se her, hvor de glatte veje er.
Tæt tåge flere stederDerudover skal bilister være ekstra opmærksomme, når de kører ud på Fyn, i Trekantsområdet og flere steder i Sønderjylland, da DMI her har sendt et risikovarsel om tæt tåge.
Det betyder, at det kan være svært at se frem for sig, da sigtbarheden flere steder kan være under 100 meter.
- Tæt tåge kan forårsage en forøget risiko for trafikuheld.
Kør forsigtigt og vær opmærksom på, at transporttiden kan være længere end normalt, skriver DMI.
Mere specifikt gælder risikovarslet Sønderjylland, Middelfart, Assens, Kerteminde, Odense, Nordfyn, Faaborg-Midtfyn, Vejen, Fredericia og Kolding.
FacebookTwitterKopier linkEmner:Fyn|Jylland|Vejret|Vejtrafik|Faaborg




https://www.dr.dk/nyheder/kultur/film/ny-dr-dramaserie-optaget-i-skyggen-af-bandekrigen-det-har-vaeret-uhyggeligt-og

Film og serierNy DR-dramaserie optaget i skyggen af bandekrigen: Det har været uhyggeligt, og vi har været hårdt ramtVirkeligheden kom nogle gange lidt for tæt på under optagelserne af dramaserien 'Bedrag III'.
Det er skuespillerne Maria Rich, Esben Smed og Thomas Hwan, der spiller hovedrollerne i den tredje, og markant anderledes, sæson af tv-serien 'Bedrag'.
Af Henriette Stisen06.
jan.
2019 kl.
07.
59Bemærk: artiklen er mere end 30 dage gammelLæs op- Vi stod på Nørrebro og optog en scene en dag, hvor der i scenen er en, der bliver skudt.
Dagen efter, på den modsatte side af gaden, skete det så i virkeligheden.
Og det var bare én af de ting, der skete.
Det fortæller skuespiller Thomas Hwan om arbejdet med tredje sæson af tv-serien 'Bedrag', der har premiere på DR1 søndag aften.
Thomas Hwan er ingen nybegynder i 'Bedrag'-universet.
Men hvor han i de første to sæsoner i rollen som den regelrette politimand Alf har beskæftiget sig med svindel på de bonede gulve, så er både Alf og Thomas Hwan nu rykket ned fra de øverste etager i finanssektoren og ud i Københavns Nørrebro-kvarter, hvor rockere og narkohandlere styrer gaderne.
Det har haft stor indvirkning på optagelserne, at plottet er flyttet ned på gadeniveau, fortæller Thomas Hwan.
- Det har været mærkeligt.
Og også en smule uhyggeligt.
For man vil selvfølgelig gerne lave noget, der har med virkeligheden at gøre.
Men man har samtidig også lyst til, at det skal være i en fiktionsboble og ikke en en-til-en del af virkeligheden.
Det bliver sidste gang i denne omgang, at Esben Smed og Thomas Hwan arbejder sammen.
I hvert fald på 'Bedrag', som indtil nu har været en del af deres liv i 4,5 år.
Efterhånden som optagelserne skred frem, overhalede virkelighedens nyhedshistorier om hvidvaskning og bandeopgør nemlig gang på gang manuskriptet.
Men den trygge fiktionsboble bristede for alvor, da radiovært og tidligere bandeleder Nedim Yasar blev skudt og dræbt kort før, optagelserne var overstået.
Han havde en mindre rolle som bandeleder i 'Bedrag lll'.
Læs også:Radiovært og tidligere bandeleder er dræbt af skud i København- Det skær af aktualitet, som vi har optaget 'Bedrag' i, er jo nærmest blevet overhalet af virkeligheden flere gange – og jeg synes, at den bevidsthed findes, når man ser serien.
I forhold til virkelighedens hændelser har det naturligvis ramt mig hårdt, fortæller Thomas Hwan om drabet på kollegaen.
Bedrag IIIPlot: Sæsonen følger de beskidte kontanters rejse gennem byen.
Fra parkernes pushere over Nørrebrogades vekselbureauer ind i bankerne og ud af landet.
Her træder efterforskeren Alf (Thomas Hwan) og den tidligere mekaniker Nicky (Esben Smed) for alvor frem i seriens absolutte forgrund, når de kommer på voldsom kollisionskurs midt i et af den organiserede kriminalitets mest lukrative pengekredsløb.
Se 'Bedrag III' på DR TV.
Mødet med den brutale virkelighed har også sat tankerne i gang hos Thomas Hwans kollega Esben Smed, der spiller gadedrengen Nicky i serien.
- Der har været flere gange, hvor man tænkte 'det er den historie, vi optog i sidste uge' eller 'det er den scene, vi skal lave på onsdag', når man så nyhederne.
Det har været meget syret og desværre ret foruroligende.
Man vidste jo godt, at noget af det foregik, men måske ikke, at det var så omfattende, siger han.
Læs også:Optagelser til ny DR-dramaserie indstillet: Maskerede personer truede filmholdVemodigt farvel til drømmerollerDet er knap 4,5 år siden, at arbejdet med rollerne som henholdsvis mekanikeren Nicky og politimanden Alf tog deres begyndelse i første sæson af 'Bedrag'.
Dengang fandt Nicky en taske med penge, der blev startskuddet til en kriminel løbebane, hvorimod Alf var den stabile, regelrette partner til skuespiller Thomas Bo Larsens hovedrolle Mads Justesen.
Thomas Hwan har spillet det assisterende sidekick til Thomas Bo Larsens rolle i de to første sæsoner af 'Bedrag'.
I tredje sæson er det dog Thomas Hwan, der er i forgrunden.
(© dr)Meget er sket for både karaktererne og skuespillerne siden seriens første sæson.
- Karakterens udvikling har været ret vild igennem de tre sæsoner, siger Esben Smed om sin egen rolle, der siden første sæson har droppet jobbet som mekaniker, har boet to år i Spanien og nu agerer hashsmugler i København.
- Jeg synes, at det gode ved tv-serier - og især ved denne her serie - har været, at man vender tilbage til arbejdet med rollen af flere omgange.
Det tager cirka et år at skyde en sæson.
Året er opdelt i fem blokke, hvor man optager to afsnit ad gangen.
- Efter sådan en blok er man træt og har brug for en pause.
Og det får man så.
Men når man så begynder at savne hele holdet igen, er det atter tid til at optage to nye afsnit.
Det har været ret skønt.
Det er tredje sæson, Esben Smed får lov til at spille og udvikle rollen som Nicky.
(© dr)- Denne karakter har fulgt mig, siden jeg kom ud fra Statens Scenekunstskole i 2013, så det er selvfølgeligt lidt vemodigt at skulle slippe Nicky nu.
Men det er det altid, når en sæson slutter, siger Esben Smed.
Thomas Hwan føler ikke samme vemodighed ved at skulle farvel til rollen som Alf.
Ikke endnu, i hvert fald.
- Jeg havde troet, at det ville være noget, jeg ville tænke meget over under indspilningerne.
Men fordi jeg har været så fokuseret på at gøre det så godt som muligt i hver scene undervejs, har jeg faktisk slet ikke haft plads til at spekulere på, at serien nu er færdig.
- Jeg tror faktisk også, at der går lidt tid, før det går op for mig, at det er helt slut nu, griner Thomas Hwan, mens han kigger op i loftet, som om han forsøger at forstå den kendsgerning, at 4,5 års arbejde med rollen som Alf nu er slut.
Det lader ikke til, at det lykkes i denne omgang heller.
Fra sidekick til hovedrolleMen der har også været rigeligt at se til for Thomas Hwan i tredje sæson af 'Bedrag'.
Det er første sæson, hvor rollen som politimanden Alf for alvor får lov til at blive udfoldet.
Han er ikke længere nogens sidekick.
Han er i centrum for sin egen fortælling.
Og det har været en spændende og lærerig udfordring.
- I de to tidligere sæsoner har jeg hele tiden tænkt 'åh, hvis bare jeg lige kunne få lov til at gøre dét her, så kunne man måske bedre forstå dét der'.
Men det er der jo ikke plads til, når man er en hovedrolles sidekick, forklarer Thomas Hwan.
Med større fokus på karakteren Alf i denne sæson af 'Bedrag' får Thomas Hwan mulighed for at vise flere facetter og nuancer af den ellers regelrette politimand.
(© dr)- Så det er jo virkelig den fedeste ting at få lov til at udfolde min karakter her i tredje sæson.
At vise omstændighederne omkring hans person, og hvordan han egentlig har det.
Sidst vi så Alf i anden sæson, blev han skudt.
Og det har virkelig sat nogle spor i ham.
- Det betyder, at der for mig som skuespiller har været en masse ting at dykke ned i og undersøge.
Det har været rigtigt interessant, forklarer Thomas Hwan, der i arbejdet med rollen som Alf blandt andet har talt med folk, der lider af posttraumatisk stress i forskellige grader.
Det har gjort et stort indtryk på ham.
- Det er virkelig tankevækkende, hvor mange mennesker der lider af posttraumatisk stress i større eller mindre grad.
Og hvor 'lidt' der skal til, før det har en meget stor indflydelse på din hverdag, og hvordan du er til i verden.
- Det kan være et kæmpestort personlighedsskift, fordi du bliver socialt handicappet fra den ene dag til den anden.
Det har været vildt spændende at prøve at leve sig ind i, hvordan det må være.
Jeg lider ikke selv af posttraumatisk stress, men arbejdet med finde ud af, hvordan det måtte være, er ret spændende og lærerigt.
At jeg så desuden har haft så lang tid til at arbejde med det har været en gave, siger han.
Esben Smed og Thomas Hwan er ikke ene om at være hovedrolleindehavere i tredje sæson af 'Bedrag'.
Skuespiller Maria Rich vil nemlig i rollen som bankdamen Anna være det tredje ben i fortællingen om de organiserede kriminelles hvidvaskning af penge.
Efter flere års arbejde med 'Bedrag' ser de nu begge frem til at kunne fokusere på nye projekter.
Modsat Thomas Hwan, der blandt andet har planer om at tilbringe tid sammen med sin lille datter og gå helt ned i gear de næste par måneder, så har Esben Smed sideløbende været i gang med optagelser til filmatiseringen af mellemøstkorrespondent Puk Damsgaards bestsellers fra 2015 'Ser du månen, Daniel?
'.
Et projekt, der nu skal færdigfilmes i Jordan.
- Jeg har skiftevis skulle tabe mig otte kilo for at filme 'Ser du månen, Daniel?
' og derefter tage kiloene på igen for at filme 'Bedrag III'.
Det har betydet, at Esben Smed skulle bruge julen på at smide otte kilo for at være klar til de sidste optagelser.
- Det er måske ikke så godt timet, griner han - som dog lykkedes med opgaven.
FacebookTwitterKopier linkEmner:Esben Smed (skuespiller)|Thomas Bo Larsen (skuespiller)|København|Teater|Statens Scenekunstskole




https://www.dr.dk/nyheder/viden/kroppen/kom-tilbage-i-seng-maa-du-vaekke-en-soevngaenger

Løj dine forældre, da de sagde.
.
.
Se temaKroppenKom tilbage i seng!
Må du vække en søvngænger?
Du må aldrig vække en person, der går i søvne.
Det kan få store konsekvenser, fordi de kan blive meget chokeret.
Men kan det nu også passe?
Når du går i søvne, er det på grund af en mekanisme, der hedder arousal disorder.
Søvngængeri sker, når bevægecentret i din hjerne får fyret lidt for meget op, selvom du sover.
Af Pernille Kjeldgaard Kristensen og Lærke Kromann (grafik)06.
jan.
2019 kl.
07.
02Bemærk: artiklen er mere end 30 dage gammelLæs opTisseri i klædeskabet, madlavning midt om natten eller en kæreste, der står og stirrer nede ved fodenden af sengen.
Hvis du har oplevet, at en i din husstand har gået i søvne, så ved du, at det kan være sjovt, uhyggeligt og potentielt farligt, når personen render sovende rundt.
Men hvad kan du gøre?
Du må jo ikke vække en søvngænger.
Det kan gøre dem meget chokeret og endda voldelige.
Man kan det nu også passe?
Læs også:Slå ørerne ud: Er det farligt at rense ører med vatpinde?
- Det er der ikke hold i.
Det er en gammel myte uden indhold, siger Poul Jørgen Jennum, som er professor i klinisk neurofysiologi og leder af Dansk Center for Søvnmedicin ved Rigshospitalet, og fortsætter.
- Du må gerne vække en søvngænger.
Hvis de er ved at hoppe ud ad vinduet, er det da bedre at vække dem end at lade dem fortsætte.
Poul Jørgen Jennum forklarer, at man ser tilfælde, hvor folk er kommet til skade, har forladt deres hjem eller er hoppet ud ad vinduet i søvne.
- Men det er meget sjældent.
Så hvis personen ikke har gang i en farlig aktivitet, så er det helt ufarligt at gå i søvne, siger han.
Din hjerne sover med et øje åbentFor at forstå, hvorfor nogle går i søvne, må man først forstå, hvordan hjernen fungerer, når du sover.
Når man vågner efter en god nats søvn, kan det føles som om, at hjernen har været helt slukket.
Men det er slet ikke tilfældet.
- Når man falder i søvn, så tænder og slukker hjernen ikke bare.
Det er en dynamisk mekanisme, hvor man går fra den ene tilstand til den anden.
Forskellige centre i hjernen kan åbne op og lukke ned, siger Poul Jørgen Jennum.
Alle dele er altså ikke slukket, når du sover.
Du har nemlig brug for at kunne vågne, hvis huset brænder, eller babyen græder.
- Hjernen har nogle overvågningsmekanismer, som er tændt, selvom vi sover.
Man skal kunne reagere på fare.
Så det er smart, at hjernen ikke bare lukker og slukker, når man sover, siger han.
Overvågningsmekanismerne ligger og monitorerer, hvad der sker rundt omkring en: Er der fremmede lyde eller noget på kroppen, der ikke bør være der?
Knald på bevæge-regionenAktiviteten i de forskellige centre gør også, at du eksempelvis kan vende dig, når du sover.
- Hjernen har lukket ned for bevidstheden, men der kan åbnes for bevæge-aktiviteten.
Det hedder kortikal dissociation.
Og det er egentlig meget smart.
Så kan du flytte din arm, hvis den ligger i klemme eller trække dynen op uden, at du vågner, siger Poul Jørgen Jennum.
Læs også:Mand frifundet: Overgreb på datter blev begået i søvneMen når du går i søvne, er det fordi, bevæge-regionen bliver åbnet for meget.
- Mekanismen ved søvngængeri kaldes arousal disorder.
Det kan nemlig ske, at vi tænder lidt for meget op for motoraktivitet-området i hjernen.
Det er her, vi har bevægelses-aktiviteten.
Og så kan man finde på at lave ting og sager, selvom man sover, siger Poul Jørgen Jennum.
Han forklarer, at søvngængeri kan være generende, men det er oftest ufarligt.
Du drømmer ikke, når du går i søvneDet er i den dybe søvn, at man kan opleve arousal disorder.
Man drømmer derfor heller ikke, når man går i søvne, hvis der er tale om helt almindelig søvngængeri.
Hvis der er drømmeaktivitet, så er det meget enkle drømme med enkelte farver eller en enkelt handling.
Du har nemlig ingen tidsoplevelse under søvn, så hvis du mener, at du har drømt noget helt vildt under dit søvngængeri, så er det højest sandsynligt, fordi du har drømt på et andet tidspunkt i løbet af natten.
Kilde: Poul Jørgen Jennum.
I nogle tilfælde kan der være alvorlige sygdomme forbundet med søvngængeri som fx epilepsi.
Men for langt de fleste er det helt naturligt og ufarligt at gå i søvne.
Og det begynder faktisk allerede, når du er barn.
Børn råber og larmer - også i søvne- Man ser særligt arousal disorder hos børn, fordi hjernen stadig er ved at udvikle sig.
Hos børn ser man også ofte søvnrædsel, hvor deres bevidsthed er skruet ned, men de er aktive motorisk, hvor de fx skriger og råber, siger Poul Jørgen Jennum.
Mange børn oplever søvnrædsel eller arousal disorder, fordi deres hjerner er enormt aktive under søvnen.
- Men når barnet er 4-5 år, så når hjernen sin maksimale udvikling, siger han og fortsætter.
- Vi ser søvnrædsel og arousal disorder som led i hjernens udvikling, og det er meget almindeligt.
Hvis det sker efter tiårsalderen, så vil barnet have arousal disorder resten af livet.
Hvis du har haft arousal disorder som barn, så er der altså risiko for, at du får det som voksen.
Men det er stadig en lille procent af voksne, der er søvngængere.
De fleste vokser nemlig fra det.
- Det er omkring fem procent af børn, der har arousal disorder.
Og mange vokser fra det igen, så det er ikke så mange voksne, der går i søvne, siger Poul Jørgen Jennum.
Læs også:Julie skælder kæresten ud i søvne: Jeg kan ikke styre detOg hvorfor nogle overhovedet går i søvne, mens andre ikke gør, er der en helt enkel forklaring på.
- Det er simpelthen fordi, vores hjerner er forskellige, siger han.
FacebookTwitterKopier linkEmner:Søvn|Rigshospitalet




https://www.dr.dk/nyheder/udland/fransk-ministerium-angrebet-med-gaffeltruck-af-gule-veste

Demonstrationer i FrankrigSe temaUdlandFransk ministerium angrebet med gaffeltruck af Gule Veste- Republikken er angrebet af ekstrem vold, siger præsident Macron sent lørdag aften.
Af Stéphanie Surrugue06.
jan.
2019 kl.
00.
18Bemærk: artiklen er mere end 30 dage gammelLæs opDemonstranter i den franske hovedstad trængte lørdag ind i dét ministerium, hvor blandt andet den franske regerings talsmand har kontor.
En gaffeltruck blev brugt til bryde porten op, hvorpå godt 15 demonstranter – nogle iført gule veste, andre iført sort tøj – trængte ind i regeringsbygningens gård, hvor de gik til angreb på biler og vinduer.
Vagter evakuerede ministeriets medarbejdere via nødudgange, mens demonstranterne nåede væk, inden politiet kom frem.
Videoen herunder viser ødelæggelserne i regeringsbygningen.
Demonstranter i Paris brugte lørdag en gaffeltruck.
En regeringsbygning blev angrebet med trucken og her er det en bank, som trucken er kørt ind i.
'Demokratiets fjender'Blandt de evakuerede er regeringens talsmand, Benjamin Griveaux, der har udtalt sig meget kritisk om den sociale protestbevægelse, De Gule Veste.
© Type 1DR’s internationale korrespondent Stéphanie SurrugueStéphanie Surrugue er DR Nyheders internationale korrespondent.
Hun rapporterer fra store dele af verden hjem til dr.
dk og DR's tv- og radiokanaler.
Stéphanie Surrugue har base i Paris og dækker både franske forhold og internationale begivenheder.
Læs mereEfter angrebet på ministeriet udtalte han lørdag aften til franske medier:- Det er ikke mig, der er blevet angrebet, det er republikken, sagde Griveaux, der kaldte gruppen af demonstranterne for 'demokratiets fjender'.
Ifølge de franske myndigheder demonstrerede godt 50.
000 såkaldt Gule Veste lørdag over hele Frankrig, heraf godt 3.
500 i Paris, hvor det flere steder kom til sammenstød med politiet.
Præsident Emmanuel Macron reagerede sent lørdag aften på Twitter:- Endnu en gang bliver der taget ekstrem vold i brug mod republikken – dens ordensmagt, dens repræsentanter, dens symboler.
De, som står bag disse handlinger, glemmer den sociale kontrakt, vi har indgået.
Retfærdigheden vil ske fyldest, skriver præsidenten blandt andet.
Det er ottende weekend i træk, at De Gule Veste demonstrerer i Frankrig og blandt andet kræver større social lighed i landet.
Champs Elysees i det centrale Paris var igen kampplads mellem politi og voldelige demonstranter.
 Flere steder var der ild i gaderne.
 Demonstranter kastede med jernhegn.
 Voldsomme bål lyste op i gaderne.
 Folk ser på ødelæggelserne, efter regeringsbygningen er angrebet med gaffeltruck.
 Talsmanden for den franske regering, Benjamin Griveaux, udenfor hans kontor, som blev angrebet.
1 / 6Champs Elysees i det centrale Paris var igen kampplads mellem politi og voldelige demonstranter.
1 / 6Flere steder var der ild i gaderne.
2 / 6Demonstranter kastede med jernhegn.
3 / 6Voldsomme bål lyste op i gaderne.
4 / 6Folk ser på ødelæggelserne, efter regeringsbygningen er angrebet med gaffeltruck.
5 / 6Talsmanden for den franske regering, Benjamin Griveaux, udenfor hans kontor, som blev angrebet.
6 / 6FacebookTwitterKopier linkEmner:Emmanuel Macron (politiker)|Frankrig|Paris|Vold|Twitter




https://www.dr.dk/sporten/oevrig/lotte-friis-roert-over-komme-i-hall-fame-fik-mig-naesten-til-tude

Øvrig sportLotte Friis rørt over at komme i Hall of Fame: ’Fik mig næsten til at tude’Svømmeren Lotte Friis blev lørdag det 34.
medlem i sportens Hall of Fame.
Svømmeren Lotte Friis ved hendes buste, der betyder, at hun er nyt medlem af Hall of Fame ved DR's store sportshow Sport 2018 i Boxen i Herning.
Af Johan Haarløv, Anders Keld Messer og interview: Kasper Thrane06.
jan.
2019 kl.
00.
09Bemærk: artiklen er mere end 30 dage gammelLæs opLotte Friis nåede i sin svømmekarriere at vinde medaljer ved EM, VM og OL.
Lørdag aften blev hun optaget i sportens Hall of Fame for sin imponerende karriere.
Den tidligere svømmer var tydeligt rørt, da hun skulle modtage prisen.
Hun mener da heller ikke, at man kan sammenligne følelsen af at vinde i bassinet med de følelser, hun fik, da hun blev hyldet ved Sport 2018.
- Det er en helt fantastisk og enestående følelse.
Det er en helt anden stolthed, end når jeg har vundet en medalje, og det er også derfor, at jeg var ved at tude flere gange på scenen, siger Lotte Friis til DR.
Læs også:Svømmeren Lotte Friis optages i Hall of FameFriis brød allerede igennem som 19-årig, da hun vandt en bronzemedalje ved OL i Beijing på 800 meter fri.
Året efter vandt hun også to medaljer ved verdensmesterskaberne, i øvrigt som den første dansker nogensinde.
- Jeg er stolt af mig selv og alt det, jeg har opnået.
Folk har sagt til mig, at jeg brød glasloftet for danskere i international svømning, som er så udbredt i verden.
Sådan har jeg aldrig selv tænkt på det, men det kan jeg måske godt se nu.
Læs også:OVERBLIK Her er alle prisvinderne ved Sport 2018Friis stoppede sin karriere i 2017 som 29-årig.
En lidt tidlig alder sammenlignet med andre topsvømmere, men hun fortæller, at hun manglede motivationen til at træne:- Jeg har ikke savnet svømning en eneste dag, siden jeg stoppede.
Jeg trænede 30 timer om ugen, siden jeg var 15 år, men til sidst ville jeg ikke træne, men udelukkende konkurrere.
Så når jeg ikke havde motivationen til at træne, så kunne det ikke blive til det, jeg gerne ville.
I dag arbejder Lotte Friis på DR som radiovært på P4-programmet ’Formiddag på 4’eren’.
FacebookTwitterKopier linkEmner:Svømmesport|Lotte Friis (svømmer)




https://www.dr.dk/nyheder/udland/dodstal-efter-storm-i-filippinerne-er-nu-126

UdlandDødstal efter storm i Filippinerne er nu 126Jordskred efter voldsomt uvejr gør det svært at finde og bjærge omkomne.
På to dage regnede det mere, end det normalt gør på to måneder.
Dødstallet efter det voldsomme uvejr den 29.
december stiger fortsat.
06.
jan.
2019 kl.
07.
38Bemærk: artiklen er mere end 30 dage gammelLæs opDødstallet efter et voldsomt uvejr i Filippinerne 29.
december er steget til 126 personer, Det kan stige yderligere, fordi 26 personer stadig er meldt savnet, oplyser lokale myndigheder.
Arbejdet med at finde og bjærge omkomne er fortsat i gang, men det mudrede landskab gør det vanskeligt.
Stormen medførte dødelige jordskred og oversvømmelser, og især den bjergrige region Bicol sydøst for den filippinske hovedstad, Manila, blev ramt.
Bicol er ofte ramt af dødelige tyfoner.
Men mange lokale tog ikke de nødvendige forholdsregler, fordi stormen ikke blev kategoriseret som en tyfon.
152.
000 personer evakueret- På blot to dage regnede det mere, end det normalt gør på en måned i Bicol regionen, siger Edgar Posadas, talsmand for landets katastrofemyndigheder.
Flere end 152.
000 personer blev evakueret i forbindelse med uvejret, og 75 personer kom til skade på grund af de ekstreme vejrforhold.
Fredag besøgte præsident Rodrigo Duterte flere af de værst ramte områder i landet.
Han opfordrer de regionale myndigheder til at bygge evakueringscentre til de evakuerede frem for at bruge de lokale skoler.
/ritzau/FacebookTwitterKopier linkEmner:Rodrigo Duterte (politiker)|Filippinerne|Vejret|Naturkatastrofer|Manila




