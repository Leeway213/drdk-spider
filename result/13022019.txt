https://www.dr.dk/sporten/fodbold/championsleague/var-dom-og-sen-scoring-giver-real-madrid-staerkt-udgangspunkt

Champions LeagueVAR-dom og sen scoring giver Real Madrid stærkt udgangspunktVAR blev benyttet for første gang i Champions League-historien, da Real Madrid vandt 2-1 ude over Ajax.
Lasse Schøne blev skiftet ud til fordel for Kasper Dolberg efter 73 minutters spil.
13.
feb.
2019 kl.
23.
11Bemærk: artiklen er mere end 30 dage gammelLæs opReal Madrid står med gode kort på hånden for at avancere til kvartfinalerne i Champions League efter den første ottendedelsfinale mod Ajax.
De seneste tre sæsoners vindere af turneringen kunne rejse fra Amsterdam med en 2-1-sejr, selv om det hollandske hjemmehold var bedst i store dele af opgøret.
Real Madrid viste dog klasse og kynisme, da Marco Asensio scorede tre minutter før tid - mens Kasper Dolberg symptomatisk for hjemmeholdet brændte en kæmpe chance i tillægstiden.
I næsten hele første halvleg var det spil til et mål.
Ajax pressede højt, og det havde Real Madrid svært ved at tøjle.
Ajax kom til flere gode muligheder og var tæt på en scoring, da Dusan Tadic sled sig forbi Sergio Ramos, men hans flotte afslutning prellede af på stolpen.
Kasper Dolberg havde i kampens overtid en stor chance for at udligne, men den unge dansker missede fælt.
I det 38.
minut fandt halvlegens højdepunkt sted, og det viste sig samtidig at være et historisk et af slagsen.
I flere minutter troede Ajax-spillerne og de mange fans i Amsterdam, at hjemmeholdet endelig havde fået fuldt udbytte af det vedvarende overtag.
Et hovedstødsmål af Nicolás Tagliafico efter et hjørnespark nåede at blive fejret, inden dommer Damir Skomina kiggede sekvensen igennem igen på video.
Da Skomina kom tilbage på banen, dømte han offside, fordi Dusan Tadic i sekvensen inden scoringen var for langt fremme, da han forstyrrede Real-målmand Thibaut Courtois.
Det var første gang i Champions League-historien, at VAR blev benyttet for at omstøde en kendelse.
Dommer Skomina og hans team gik til pause med en stor pibekoncert.
Dolberg manglede skarphedI anden halvleg kunne Ajax ikke holde den samme høje kadence, og det udnyttede Real Madrid til at være flittigere gæster i Ajax-enden end før pausen.
Efter en time tog det spanske storhold tilmed teten på måltavlen, da Karim Benzema tordnede bolden i kassen efter et kontraangreb.
Den 18-årige brasilianer Vinicius Junior stod for forarbejdet til målet med flere gode driblinger.
Dommer Damira Skomina kigger videoen igennem på Ajax' føringsmål.
Ajax havde fortsat svært ved at finde melodien fra første halvleg, og i en offensiv satsning blev Lasse Schöne pillet ud til fordel for Kasper Dolberg.
Hurtigt blev Dolberg noteret for en afslutning, og efter hans indtræden kom Ajax bedre.
Et kvarter før tid kom Ajax-belønningen i form af en fortjent udligning.
En evigt aktiv David Neres strøg atter afsted på kanten, og med et perfekt fladt indlæg fandt han Hakim Ziyech, som let omsatte chancen til 1-1.
Det hele endte alligevel med en kold dukkert for hollænderne, for i det 87.
minut dirigerede Marco Asensio et fremragende indlæg af Daniel Carvajal i mål.
I det tredje minut af tillægstiden fik Kasper Dolberg alletiders mulighed for at udligne, men danskeren fik ikke sendt en ordentlig afslutning mod mål alene med Thibaut Courtois.
/ritzau/FacebookTwitterKopier link




https://www.dr.dk/sporten/haandbold/herreligaen/skjern-forvaerrer-kif-koldings-problemer

HerreligaenSkjern forværrer KIF Koldings problemerHeller ikke i den anden ligakamp med ny træner lykkedes det for KIF Kolding at sejre.
Skjern vandt 29-23.
Kasper Søndergaard og Skjern Håndbold vandt onsdag 29-23 over KIF Kolding.
13.
feb.
2019 kl.
21.
25Bemærk: artiklen er mere end 30 dage gammelLæs opKIF Koldings problemer i februar fortsætter.
Onsdag aften tabte KIF på hjemmebane med 23-29 til Skjern Håndbold, og KIF kan efterhånden vinke farvel til en plads i slutspillet.
Det var KIF's tredje nederlag, efter at Herre Håndbold Ligaen blev genoptaget i begyndelsen af februar efter VM.
Samtidig var det KIF's andet nederlag, siden Lars Frederiksen blev fyret som cheftræner i sidste uge.
Direkte rødt kortDen forfremmede assistenttræner Lars Rasmussen kunne ellers se sit hold få en god start på opgøret, men betingelserne for at få succes blev forværret allerede efter ti minutter.
Alexander Morsten skød Skjern-målmand Emil Nielsen i hovedet på et straffekast og modtog et direkte rødt kort.
Lars Rasmussen slår ud med armene under KIF Koldings kamp mod Skjern.
I minutterne lige inden og lige efter udvisningen tippede kampen over til Skjerns fordel.
Hjemmeholdet førte 4-3 efter seks minutter, men 11 minutter senere førte gæsterne 11-4.
Også Skjern-træner Ole Nørgaard fik en mand mindre at råde over, da de grønblusede ligeledes blev ramt af et direkte rødt kort.
Det tilfaldt Jonathan Stenbäcken efter en hård tackling på Martin Larsen i det 19.
minut.
Ved pausen førte Skjern 14-11, efter at Emil Nielsen havde reddet mere end halvdelen af forsøgene inden for målrammen.
Rutinerede kræfter tog fatMålmanden og resten af Skjern-defensiven kunne ikke holde det høje niveau i begyndelsen af anden halvleg, og det udnyttede hjemmeholdet til at komme tilbage i opgøret.
Ved 16-16 efter 39 minutter var der fuld kontakt, og minuttet efter kom KIF foran.
Siden tog de rutinerede Skjern-kræfter Eivind Tangen, Anders Eggert, Thomas Mogensen og Bjarte Myrhol over som målscorere, mens Emil Nielsen meldte sig tilbage i opgøret med en redning på straffekast.
Bjarte Myrhol passerer KIF Koldings Andreas Væver.
Bagud 19-22 tog Lars Rasmussen en timeout i håbet om at kunne vende opgøret i de sidste 12 minutter, så KIF kunne sikre den første ligasejr siden 8.
december.
Dessinerne fra trænervikaren gav dog ikke pote, og uden problemer kørte Skjern sejren hjem.
Vestjyderne har 26 point på femtepladsen og er næsten sikre på at nå slutspillet.
KIF har 12 point, og selv sejre i de sidste fem grundspilskampe kan vise sig ikke at være nok til at nå slutspillet.
BSV tog sejren til sidstAalborg Håndbold forspildte onsdag muligheden for at erobre førstepladsen i Herre Håndbold Ligaen.
Nordjyderne var ellers i teten i hjemmekampen mod Bjerringbro-Silkeborg (BSV), men efter en god slutfase og et mål i absolut sidste sekund vandt BSV med 34-33.
BSV stillede med en række nykårede verdensmestre, og blandt dem var Nikolaj Øris, der sørgede for maksimal spænding ved at udligne til 33-33 med 69 sekunder tilbage af opgøret.
Nikolaj Øris Nielsen spillede en stor rolle i BSV's sejr.
I det efterfølgende angreb kunne Aalborg ikke bryde igennem, og Janus Smarasons pressede afslutning blev let reddet af Kasper Larsen.
BSV spillede syv mod seks til sidst, men måtte alligevel ty til Jacob Lassens pressede afslutning som en sidste mulighed for at afgøre kampen.
Heldigvis for BSV scorede han, så den midtjyske klub rykker op på fjerdepladsen.
/ritzau/FacebookTwitterKopier linkEmner:Anders Eggert (håndboldspiller)|Bjerringbro-Silkeborg Elitehåndbold|Nikolaj Øris (håndboldspiller)|Skjern|Håndbold




https://www.dr.dk/nyheder/udland/analyse-ny-nato-virkelighed-kraever-mental-omstilling-i-hele-systemet

UdlandANALYSE: Ny Nato-virkelighed kræver mental omstilling i hele systemetForsvarsministrene fra de 29 Nato-lande nikker i dag til en plan, der skal omstille landene til at kunne rykke ud i krig inden for 30 dage.
Nato’s forsvarsministre har i dag vedtaget den politiske plan for, hvordan alliancen skal omstilles til at kunne rykke hurtigere ud i tilfælde af krig.
Af DR’s EU-korrespondent Karin Axelsson13.
feb.
2019 kl.
21.
10Bemærk: artiklen er mere end 30 dage gammelLæs opDet bliver kaldt 4 x 30, og det er ikke et flyttefirma.
Og så lidt alligevel.
For Nato’s forsvarsministre har i dag vedtaget den politiske plan for, hvordan alliancen skal omstilles til at kunne rykke hurtigere ud i tilfælde af krig i eller omkring det europæiske kontinent.
Det er en stor mental omstilling fra i dag, og det bliver dyrt, men det er helt nødvendigt, mener Nato-landene.
Vores EU- og Nato-korrespondent Karin Axelsson guider dig her igennem den nye Nato-virkelighed.
1Det store hamskifteNato-landene blev sidste år enige om et ret fundamentalt hamskifte Det var den amerikanske præsident Trump og hans svada til de europæiske allierede, der tog alle overskrifterne, da NATO holdt topmøde i juli sidste år.
Men bag de lukkede døre lykkedes det alliancen at blive enige om et ret fundamentalt hamskifte.
Fra at fokusere på at løse konflikter ude i den store verden, blandt andet i Afghanistan og Irak, skulle Nato fremadrettet have fokus mere rettet mod sin egen forhave og være klar til at reagere hurtigt på de ting, som truer de vestlige lande direkte.
2Hvad er det for et trusselsbillede?
Nato har især øjnene rettet mod Rusland.
Det er især Rusland, som Nato har øjnene rettet mod.
Dels efter den aggressive fremfærd mod Ukraine og annekteringen af Krim-halvøen.
Og dels mener amerikanerne at have beviser på, at russerne er begyndt at fremstille mellemdistance-raketter i strid med den INF-aftale, de to parter ellers indgik i 1987 - raketter som vil kunne nå mål i Europa med stor præcision.
Samtidig bliver Kina også betragtet med stigende bekymring, da også de har udviklet et atomvåbenarsenal, og da amerikanerne af flere omgange har mistænkt kineserne for at stå bag industrispionage og forsøg på hacking.
Og terrortruslen er også en konstant bekymring.
- Det er en mere urolig verden, men det er jo ikke en koldkrigssituation, hvor der kun er Nato og Rusland, der er jo mange aktører der spreder trusler, lyder det fra forsvarsminister Claus Hjort Frederiksen (V).
3Hvad betyder 4 x 30?
Nato skal være i stand til at rykke meget hurtigere ud end i dag.
Sloganet dækker over ambitionen om, at Nato i 2020 skal være i stand til at kunne rykke ud meget hurtigere end i dag.
Helt konkret skal alliancen kunne mobilisere 30 krigsskibe, 30 bataljoner og 30 luft eskadriller inden for 30 dage.
Da de fleste bataljoner i dag er gearet til at blive mobiliseret inden for 6 måneder, er det en kæmpe operation.
Det involverer at kunne flytte mandskab, kampvogne, telte, brændstof, felthospitaler, madrationer osv – og i det hele taget have transportfly og tankskibe, der er store nok til det.
Og det er en operation i milliard-klassen.
4Hvad skal Danmark bidrage med?
Nato vil kræve, at Danmark har enheder, som kan stå parat til at rykke ud med få dages varsel, siger forsvarsminister Claus Hjort Frederiksen (V).
Det er for tidligt at sige.
Nu er den politiske ambition vedtaget, og nu skal Nato's militære eksperter i gang med at sætte konkrete tal på og til sidst fordele, hvilke lande der skal bidrage med hvad.
Men under alle omstændigheder vil det kræve, at Danmark har enheder, som kan stå parat til at rykke ud med få dages varsel.
- Nu må vi jo se, hvad Nato kommer med af krav til Danmark, men det er klart, at det koster rigtig mange penge at have folk på et 30 dages beredskab, siger forsvarsminister Claus Hjort Frederiksen (V).
Og det kræver en mental omstilling i hele systemet, ikke bare i Danmark.
De fleste lande har længe skåret ned på de militære udgifter, og selvom de europæiske lande nu er begyndt at opruste igen, ikke mindst efter pres fra amerikanerne, så er de færreste lande mentalt indstillet på at være i konstant beredskab.
En højtstående i militæret har forklaret det mentale skift sådan her:- Hvis en kampvogn går i stykker fredag eftermiddag, så bliver den lavet engang i ugen efter.
Under den kolde krig blev folk kaldt ind i weekenden for at lave den med det samme, og det er den mentale indstilling, vi skal tilbage til igen.
5Rød klud i hovedet på russerne?
De europæiske Nato-lande har lovet amerikanerne at lægge 100 milliarder dollar mere i kassen de kommende år.
De europæiske Nato-lande har nu lovet amerikanerne at lægge100 milliarder dollar mere i kassen de kommende år, blandt andet så denne omstilling kan gennemføres.
Selvom den ikke er direkte rettet mod russerne, er det spørgsmålet, om Rusland alligevel vil opfatte 4 x 30 som mere end et smart slogan, nemlig som en direkte provokation vendt mod dem.
Ifølge forsvarsminister Claus Hjort Frederiksen (V) er det en nødvendig knyttet næve løftet mod Rusland og andre.
- En del af det at forebygge en krig er at demonstrere i virkelighedens verden, at du er klar, hvis nogen kunne finde på at gøre noget, og derfor er det vigtigt med et 30 dages beredskab.
For hvis russerne eller andre vil gøre noget et sted, og vi sidder med et 180 dages varsel, hvad kan vi så stille op et halvt år senere?
Så en vigtig del af afskrækkelsen er jo også at vise, at du er klar, siger han.
FacebookTwitterKopier linkEmner:Donald Trump (politiker)|NATO|Rusland|Venstre|Militær




https://www.dr.dk/nyheder/udland/nu-skal-facebook-og-youtube-sikre-du-ikke-overskrider-kunstnernes-ophavsret

UdlandNu skal Facebook og YouTube sikre, at du ikke overskrider kunstnernes ophavsretEU er blevet enig om en reform af ophavsretsreglerne.
Det er nødvendigt at opdatere ophavsretsreglerne, så de passer til den digitale tidsalder, mener EU.
Af Per Bang Thomsen - Strasbourg13.
feb.
2019 kl.
21.
19 | opdateret 13.
feb.
2019 kl.
21.
35Bemærk: artiklen er mere end 30 dage gammelLæs opDet bliver fremover op til Facebook, YouTube og andre onlineplatforme at sikre, at ophavsretten ikke bliver brudt, når brugere deler eksempelvis musiknumre, artikler eller videoer på nettet.
Det står klart, efter at forhandlere fra Europa-Parlamentet, EU’s medlemslande og Europa-Kommissionen i dag er blevet enige om en reform af EU’s ophavsretsregler.
- De rettigheder og friheder, som internetbrugere nyder godt af i dag, vil blive forbedret, lyder det fra Andrus Ansip, der er næstformand i Europa-Kommissionen med ansvar for det digitale indre marked.
- Indholdsskaberne vil blive bedre lønnet for deres arbejde, og internetøkonomien vil få klarere regler, så den bedre kan fungere og blomstre.
Læs også:Ny strid truer omstridt copyright-reform: ’Vi håber, det er et lille bump på vejen’Forhandlingerne har været to år undervejs, og de har været hårde og præget af mange særinteresser.
De blev afsluttet onsdag aften efter tre dages intense forhandlinger i Strasbourg.
Og ifølge den konservative Axel Voss, der har været Europa-Parlamentets ordfører på forhandlingerne, er der tale om "et godt kompromis".
Det lever dog ikke op til alle de ønsker, europaparlamentarikerne havde, erkender han.
- Vi beskytter rettighedshaverne, men sikrer samtidig, at brugerne kan uploade deres 'memes' og andre ting til nettet, siger han med henvisning til de kritikere, der har udtalt, at reformen vil give dødsstødet til de såkaldte 'memes' - det vil sige små billeder eller videoer med humorisiske budskaber.
Axel Voss afviser samtidig de folk, der mener, at reformen er enden på det frie internet, som vi kender det i dag.
- Det er noget sludder.
YouTube vil også være her om et år, siger han med henvisning til videotjenesten, der har advaret mod, at millioner af videoer nu vil blive utilgængelige i Europe.
YouTube selv er dog ikke begejstret for aftalen.
- Oprethavsreformer skal tjene alle - herunder de europæiske indholdsskabere og forbrugere, mindre udgivere og platforme, lyder det i en udtalelse.
Google har været en af de store kritikere af reformen.
Matcher ikke digitiale tidsalderMålet med reformen har fra EU’s side været at sikre ophavsretshavernes rettigheder, når deres materiale bliver delt på nettet.
Det betyder kort og godt, at musikere, journalister og andre indholdsproducenter skal kunne mærke det på bundlinjen, når deres sange, videoer eller artikler bliver delt på digitale platforme som YouTube og Facebook.
De nuværende ophavsretsregler er nemlig ikke blevet opdateret siden 2001, og ifølge EU matcher de ikke den digitale tidsalder, hvor materiale konstant bliver delt på kryds og tværs.
Derfor skal de ophavsretsregler, der gælder i den fysiske verden, nu overføres til den digitale verden.
Og de kommercielle techgiganter skal presses til at indgå aftaler med dem, der har rettighederne, før de bringer artikler, sange og film.
Intens lobby-indsats fra McCartneyDet har ikke overraskende mødt kritik fra netop Google og Facebook, men også en række prominente internetpersonligheder – heriblandt skaberen af World Wide Web, Tim Berners-Lee, samt Wikipedias opfinder, Jimmy Wales.
Frygten har blandt andet gået på, at det vil ødelægge internettets delingskultur, hvis det blev ført ud i livet, samt føre til mere censur og overvågning.
Derfor har netgiganterne også ført en intensiv lobbyindsats for at modarbejde direktivet, mens kunstnere som Paul McCartney og Wyclef Jean omvendt har opfordret europaparlamentarikerne til at bakke op om det.
De helt store stridspunkter har været artikel 11 og artikel 13.
Artikel 11 skal give nyhedsmedier og andre udgivere mulighed for at tjene penge, når søgemaskiner og digitale nyhedsplatforme som Google News linker til deres artikler.
Kritikere kalder det en ’link-skat’, mens tilhængere omvendt mener, at det kun er fair, at journalister tjener penge, når deres artikler bliver delt.
Ifølge aftaleteksten skal internetplatforme nu indgå en aftale med udgiverne for at vise deres artikler.
De nye regler vil dog ikke gælde meget korte tekstbidder som dem, Google News linker til nu.
Og det kommer heller ikke til at ramme almindelige brugere, der deler artikler på nettet.
Beatles-legenden Paul McCartney opfordrede sidste år europaparlamentarikerne til at stemme for de nye regler.
Tysk parlamentariker: Jeg er ikke tilfredsArtikel 13 drejer sig derimod om, hvem der har ansvaret, når der bliver delt videoer, musik og andet ophavsretsbeskyttet materiale på eksempelvis Facebook eller YouTube.
I dag er det i princippet brugerne, der har ansvaret, når de eksempelvis deler en sang eller film.
Og platformene skal kun fjerne materiale, der strider med ophavsretten, hvis producenten beder om det.
Men nu bliver det fremover op til platforme, der har mere end fem millioner brugere om måneden at sikre, at der ikke ligger materiale på deres sider, som krænker ophavsretten.
Fra EU's side håber man, at de nye regler vil få flere internetvirksomheder til at indgå licens-aftaler med eksempelvis musikere, medier og andre indholdsproducenter.
Den tyske parlamentariker Julia Reda fra Piratpartiet har været en af de mest fremtrædende kritikere af reformen og især artikel 11 og artikel 13, og hun er ikke tilfreds med kompromiset.
Hun frygter, at meget materiale - heriblandt memes - nu vil forsvinde for internetbrugerne.
Og selvom det er blevet vedtaget, at opstartsvirksomheder ikke skal leve op til de samme krav som store, etablerede virksomheder, så frygter hun, at reformen netop vil ramme dem, der prøver at få en fod inden for på det digitale marked.
- Jeg tror faktisk, det nu bliver sværere at opbygge en europæisk internetvirksomhed, fordi du skal forholde dig til upload-filtre, og der kommer restriktioner på nyhedsartikler.
Jeg tror derimod, at store platforme som Facebook og YouTube nok skal klare sig, siger hun.
Før reformen kan træde i kraft, skal et flertal af europaparlamentarikerne stemme for aftalen.
Julia Reda håber, at de vil stemme nej.
Regeringerne rundt om i Europa skal også sige god for den, før den kan blive ført ud i livet.
FacebookTwitterKopier linkEmner:EU|Europa-Kommissionen|Tim Berners-Lee (erhvervsleder)|IT-branchen|Strasbourg




https://www.dr.dk/nyheder/udland/usa-anklager-tidligere-agent-spionere-iran

UdlandUSA anklager tidligere agent for at spionere for IranAnklagen er rettet mod en tidligere ansat i luftvåbnet, som USA mener har givet fortrolig information til Iran.
USA anklager tidligere agent for blandt andet at have hjulpet Irans Revolutionsgarde med at finde mål til cyberangreb i det amerikanske militær.
Af Sofie Dyjak13.
feb.
2019 kl.
21.
35Bemærk: artiklen er mere end 30 dage gammelLæs opEn tidligere ansat i det amerikanske luftvåben er onsdag blevet anklaget for at dele ud af fortrolig information til Iran.
Det skriver nyhedsbureauet AP.
USA's anklage er rettet mod en tidligere agent i luftvåbnet ved navn Monica Elfriede Witt.
Hun er anklaget for i 2013 at have været med til at give Iran fortrolige oplysninger om en anden amerikansk agent.
Anklagen går også på, at Monica Elfriede Witt har hjulpet Irans Revolutionsgarde med at finde mål til cyberangreb i det amerikanske militær.
Hun er lige nu på fri fod.
Arbejdede med kontraspionageIrans magtfulde Revolutionsgarde består af omkring 125.
000 mand og refererer direkte til Irans øverste leder.
Revolutionsgarden vurderes til at være den mest magtfulde enhed inden for Irans sikkerhedsstyrker.
Den blev oprettet umiddelbart efter den iranske revolution og er en af de enheder, der sanktioneres af USA.
Monica Witt arbejdede i fire år med kontraspionage i USA's luftvåben og har ifølge amerikanske embedsmænd vendt sig ideologisk imod sit hjemland.
Hun skal også have afsløret amerikanske missioner mod styret i Iran.
Det amerikanske justitsministerium har også sigtet fire iranske hackere, beretter Ritzau.
De skal angiveligt have benyttet Monica Witts oplysninger til at gå efter hendes tidligere kolleger inden for det amerikanske efterretningsvæsen.
De fire iranere skal have handlet på vegne Revolutionsgarden.
- Det er en trist dag for USA, når en statsborger forråder sit eget land, siger John Demers, der er vicejustitsminister med ansvar for national sikkerhed.
FacebookTwitterKopier linkEmner:Iran|USA|United States Air Force|Militær|IT-kriminalitet




https://www.dr.dk/nyheder/indland/df-patienter-skal-ga-direkte-til-fysioterapi-uden-om-laegen

IndlandDF: Patienter skal gå direkte til fysioterapi uden om lægenDansk Folkeparti vil skære ned på antallet af lægebesøg for at afhjælpe manglen på praktiserende læger.
Ifølge Politiken omhandler 24 procent af alle konsultationer hos praktiserende læger ondt i lænden, slidgigt og ondt i nakken.
13.
feb.
2019 kl.
22.
32 | opdateret 13.
feb.
2019 kl.
23.
26Bemærk: artiklen er mere end 30 dage gammelLæs opPatienter skal kunne gå direkte til en fysioterapeut med offentlig tilskud uden en henvisning fra lægen.
Det bliver et krav fra Dansk Folkeparti, når forhandlinger om regeringens sundhedsreform begynder i næste uge, skriver Politiken.
Læs også:Kø i venteværelset: Antallet af patienter per læge har aldrig været så højtKravet skal være med til at skære ned på antallet af lægebesøg hos de praktiserende læger, som der er mangel på.
- Vi bruger alt for mange ressourcer hos de praktiserende læger på at få en henvisning til fysioterapeut.
Vi kunne bruge meget af lægens tid meget bedre, for man render jo ikke til fysioterapeut for sjov, siger Liselott Blixt, sundhedsordfører for DF til Politiken.
Læger ser fordele og ulemperIfølge Politiken omhandler 24 procent af alle konsultationer hos praktiserende læger ondt i lænden, slidgigt og ondt i nakken.
Ved alle tre lidelser kan fysioterapi ofte hjælpe, skriver Politiken.
Hos de praktiserende læger kan man se fordele og ulemper ved forslaget, siger formand hos Praktiserende Lægers Organisation (PLO), Christian Freitag.
- Vi mangler virkelig viden på området, for der er ingen tvivl om, at bevægeapparatsområdet er kæmpestort og fylder enormt i hele sundhedsvæsenet.
Det vil være fantastisk godt, hvis vi kunne blive aflastet, siger han til Politiken.
De praktiserende læger er bekymret for, at en alvorlig sygdom kan blive overset, hvis patienter ikke ser en læge først.
Derudover frygter de, at forslaget kan blive dyrt, da lægebesøget er med til at sikre, at for mange ikke unødigt bruger dyre sundhedstilbud.
Glæde hos fysioterapeuterFysioterapeuterne er selv begejstret for idéen, siger formand for Danske Fysioterapeuter, Tina Lambrech i en pressemeddelelse.
- Rigtig mange patienter har problemer, som fysioterapeuter ved rigtig meget om, hvad man skal gøre ved, siger hun.
- Det vil give de praktiserende læger mulighed for at tage flere patienter og samtidig give dem tid til at varetage de nye opgaver, de får, i forhold til især kronikere, siger Tina Lambrecht.
Både Holland, Norge og England har direkte adgang til fysioterapeut med offentlig støtte, skriver Danske Fysioterapeuter.
/ritzau/FacebookTwitterKopier linkEmner:Liselott Blixt (politiker)|Dansk Folkeparti|Patienter|Danske Fysioterapeuter|England




https://www.dr.dk/sporten/fodbold/championsleague/eriksen-og-tottenham-tager-foerste-stik-mod-delaney-og-co

Champions LeagueEriksen og Tottenham tager første stik mod Delaney og co.
Tottenham har det ene ben i Champions League-kvartfinalen med en sejr på 3-0 hjemme over Borussia Dortmund.
Christian Eriksen og Thomas Delaney duellerer om bolden.
13.
feb.
2019 kl.
23.
02Bemærk: artiklen er mere end 30 dage gammelLæs opBorussia Dortmund er tæt på exit i dette års Champions League.
I den første af to ottendedelsfinaler vandt Tottenham hjemme med hele 3-0 over Dortmund.
Dermed skal tyskerne levere lidt af et comeback, hvis det skal lykkedes at vende det til samlet sejr i returkampen.
Christian Eriksen blev noteret for en assist ved det sidste Tottenham-mål, som blev sat ind efter et hjørnespark, hvor indskiftede Fernando Llorente headede 3-0-målet i kassen.
De øvrige mål blev scoret af Son Heung-min og Jan Vertonghen i anden halvleg.
Tottenhams Fernando Llorente header bolden ind til 3-0.
Trods de klare cifre vil Dortmund ærgre sig over resultatet.
Og især over at det ikke lykkedes at score et udebanemål i løbet af opgøret.
Det skulle tyskerne nok have scoret i første halvleg, hvor udeholdet var mindst lige så godt spillende som Tottenham.
Virker afgjort inden returkampSelv om der ikke blev scoret i første halvleg, så var der masser af underholdning og chancer på Wembley i London.
Allerede efter fem minutter havde Tottenhams offensivspiller Lucas Moura et skudforsøg.
Men ellers var Dortmund godt med i første halvleg, hvor midtbanespilleren Axel Witsel havde et godt skud efter 20 minutter.
Men Tottenham-keeper Hugo Lloris tog sig sikkert af afslutningen og greb bolden.
Eriksen havde også et langskud efter 33 minutter, men forsøget gik over mål.
Jan Vertonghen gør det til 2-0 for Tottenham.
I slutningen af første halvleg havde Dan-Axel Zagadou et nærgående hovedstød, men igen reddede Lloris.
Son slog til to minutter inde i anden halvleg, da den hurtige sydkoreaner løb ind i feltet og bare skulle sætte indersiden på indlægget fra Vertonghen.
Det var Sons første mål i Champions League i denne sæson.
Dortmund pressede derefter på for at fremtvinge en udligning, men i stedet var det Tottenham, som slog til to gange yderligere.
Først ved Vertonghen efter 83 minutter og tre minutter senere ved Llorente.
Dermed virker sagerne til at være afgjort inden returkampen i Tyskland.
/ritzau/FacebookTwitterKopier linkEmner:Hugo Lloris (fodboldspiller)|Son Heung-min (fodboldspiller)|Tottenham Hotspur FC|Fodbold|England




https://www.dr.dk/nyheder/udland/nato-chef-til-danmark-godt-med-ekstra-bidrag

UdlandNato-chef til Danmark: Godt med ekstra bidragDet er positivt med øget dansk bidrag, men ingen har lov til at læne sig tilbage, siger Nato-chef til DR.
Det er positivt med øget dansk bidrag, siger Nato’s generalsekretær Jens Stoltenberg.
Af DR’s EU-korrespondent Karin Axelsson13.
feb.
2019 kl.
21.
40Bemærk: artiklen er mere end 30 dage gammelLæs opDer var positive reaktioner i Nato’s hovedkvarter i Bruxelles i dag på, at Danmark har opjusteret sit bidrag med 1,5 milliarder kroner, og dermed bringer sig op på 1,5 procent af BNP til forsvaret i 2023.
Men det er ikke ensbetydende med, at Danmark kan læne sig trygt tilbage, lød det fra Nato’s generalsekretær Jens Stoltenberg til DR:- Ingen allierede kan læne sig tilbage, alle er nødt til at være på mærkerne og byde ind til vores fælles forsvar.
Men jeg byder det velkommen, at Danmark nu forbedrer tallene og bidrager mere, både når det kommer til flere forsvarspenge og til Nato’s missioner, siger han.
Fortsat pres på DanmarkAlle lande har nu meldt forsvarsplaner ind til Nato om præcis, hvordan de påtænker at imødekomme kravet om øgede forsvarsbudgetter.
Ingen allierede kan læne sig tilbage, alle er nødt til at være på mærkerne og byde ind til vores fælles forsvar.
Nato’s generalsekretær Jens StoltenbergOg Ifølge Jens Stoltenberg har flertallet af medlemslandene nu afleveret en plan med en ambition om at nå op på de 2 procent i 2024, som gør, at de europæiske allierede ser frem til at skæppe 100 milliarder dollars ekstra i kassen i de kommende år.
- Danmark er i den gruppe, som endnu ikke har en plan for at nå de to procent, men som har en plan om at øge bidraget og er gået i gang med det.
På den baggrund kan vi samlet sige, at alle allierede har stoppet nedskæringerne, siger Jens Stoltenberg.
Han understreger samtidig nødvendigheden af, at ingen læner sig tilbage, da Nato netop har vedtaget en ambitiøs, men også dyr plan om at kunne være klar til at rykke ud på under 30 dage med 30 brigader, 30 luft eskadriller og 30 krigsskibe i 2020.
Trods positiv modtagelse af de nye tal fra Danmark, er forsvarsminister Claus Hjort Frederiksen godt klar over, at presset på Danmark ikke er lettet.
- Men vi insisterer altså på, at man også kigger på, hvordan de 2 procent bliver brugt, for hvis man ser på bidraget per borger, ligger Danmark som nummer 5, og der er altså lande, der overholder de 2 procent, men som ligger langt lavere på listen, og som altså bruger langt mindre per borger.
Det kan man ikke bare ignorere, siger Claus Hjort Frederiksen.
FacebookTwitterKopier linkEmner:Jens Stoltenberg (politiker)|NATO|Norge|Militær|Bruxelles




https://www.dr.dk/nyheder/politik/klaus-riskaer-irettesat-igen-har-brudt-reglerne-gennem-hele-sin-indsamling

PolitikKlaus Riskær irettesat igen: Har brudt reglerne gennem hele sin indsamlingPartilederen lover, at han vil rette ind oven på tredje irettesættelse af hans indsamling af vælgererklæringer.
Partiet Klaus Riskær Pedersen er under 2.
000 stemmer fra at være opstillingsberettiget til Folketinget.
Af Emil Søndergård Ingvorsen13.
feb.
2019 kl.
20.
26Bemærk: artiklen er mere end 30 dage gammelLæs opØkonomi- og Indenrigsministeriet har endnu en gang irettesat partiet Klaus Riskær Pedersen og dets stifter af samme navn, som lige nu med syvmileskridt er på vej til at samle vælgererklæringer nok til at blive opstillingsberettiget til Folketinget.
Det fremgår af et brev, der i går blev sendt fra ministeriet til Klaus Riskær Pedersen.
Her lyder det, at partiet ikke har registreret de enkelte vælgeres e-mailadresser i vælgererklæringssystemet.
VælgererklæringerHvis du som nystartet parti ønsker at stille op til Folketinget, kræver det, at du får støtte fra 20.
109 stemmeberettigede danskere, der skal skrive under på en såkaldt vælgererklæring.
Vælgererklæringen kan både gives digitalt eller på papir.
Hvis man ønsker at støtte digitalt, så skal man først skal først afgive en støttetilkendegivelse til partiet i form af sin e-mailadresse.
Dette er ikke bindende.
Når partiet har registreret e-mailen, så gør der syv dage, før man modtager en e-mail.
Herefter kan man følge retningslinjerne og give sin støtte.
Man må ikke støtte alle partier med erklæringer.
Ifølge reglerne må man kun støtte ét parti af gangen.
Kilde: VælgererklæringsbekendtgørelsenI stedet har de indlæst en adresse, der tilhører partiet selv.
Og det er i strid med reglerne, skriver ministeriet.
- Når en vælger ønsker at afgive en vælgererklæring, skal partiet indlæse vælgerens e-mailadresse i vælgererklæringssystemet.
Det er således ikke partiet, der skal modtage invitationsmails fra vælgererklæringssystemet og stille dem til rådighed for vælgerne, lyder det i brevet fra ministeriet, hvor det også fremgår, at ministeriet beder Klaus Riskær om at tilkendegive, at han vil rette ind hurtigst muligt.
Læs også:10 spørgsmål om Riskærs vej mod FolketingetIfølge ministeriet har partiet forbrudt sig mod denne regel gennem hele deres indsamlingsperiode, som blev påbegyndt i begyndelsen af november.
- Oplysningerne fra vælgererklæringssystemet viser, at samtlige partiet Klaus Riskær Pedersens vælgererklæringer er afgivet på baggrund af invitationsmails sendt til ovennævnte adresse.
Det kan således ikke konstateres, at partiet på noget tidspunkt har indlæst e-mailadresser til vælgere, således som reglerne foreskriver, lyder det i brevet, hvor det også lyder, at partiets mailadresse er blevet indlæst mere end 20.
000 gange i systemet.
Efter ministeriet har rejst kritik af det, så er det blevet rettet i løbet af i dag, og fra i morgen bliver det drevet efter ministeriets ønsker.
Vi beklager misforståelsen.
Klaus Riskær PedersenRiskær: Vi beklager misforståelsenDR Nyheder har været i kontakt med Klaus Riskær Pedersen, der lover at rette ind, hvilket han også har meddelt ministeriet.
- Vi tager til efterretning, at der har været en forskellig opfattelse af, hvordan det driftsmæssigt skal tilrettelæges.
Efter ministeriet har rejst kritik af det, så er det blevet rettet i løbet af i dag, og fra i morgen bliver det drevet efter ministeriets ønsker.
Vi beklager misforståelsen, siger han.
Intet tyder på, at Klaus Riskær Pedersens regelbrud vil få nogen effekt på hans indsamling af vælgererklæringer.
Der er nemlig ikke nogen 'hjemmel' i loven til at sanktionere partier, der bryder reglerne i forbindelse med vælgererklæringer, har ministeriet tidligere oplyst til TV 2.
Mangler færre end 2.
000 vælgererklæringerGårsdagens irettesættelse fra ministeriet er ikke første gang, at Klaus Riskær Pedersen har fået en løftet pegefinger af ministeriet.
I december kunne TV 2 fortælle, at partilederen havde forbrudt sig mod den såkaldte eftertænksomhedsperiode.
Den betyder, at der skal gå syv dage, fra partiet modtager en tilkendegivelse om støtte, til borgeren modtager et link til vælgererklæring.
dk, hvor man så officielt kan give sit samtykke ved hjælp af NemID.
Partiet havde dog omgået dette og havde ledt folk direkte til NemID-siden, efter at man havde tilkendegivet, at man ville støtte ham.
Klaus Riskær Pedersen lovede, at fejlen ville blive rettet fra 2.
januar.
Kort derefter meddelte Økonomi- og Indenrigsministeriet dog, at reglen om syv dages betænkningstid stadig kunne omgås.
Det skyldtes, at det fortsat var muligt at afgive en vælgererklæring til partiet ved at benytte linket i partiets annoncer på Facebook.
Også det hul blev lukket.
Ifølge Økonomi- og Indenrigsministeriet havde Klaus Riskær Pedersen i morges indsamlet 18.
354 vælgererklæringer.
Det kræver 20.
109 at blive opstillingsberettiget.
Kort om Riskær•Klaus Riskær Pedersen har en baggrund som iværksætter og erhvervsmand.
•Han har blandt andet stået bag en række investeringsselskaber og venturekapitalfonde og været med til at starte flere selskaber - blandt andet internetudbyderen Cybercity - men har også været involveret i flere konkurser.
•Karrieren i erhvervslivet har også kastet en række domme af sig.
Han blev blandt andet dømt for bedrageri og mandatsvig i 2008, hvilket kostede ham seks års fængsel.
•Og i 2012 blev dommen suppleret med halvandet års fængsel i en anden sag.
Året efter blev han prøveløsladt efter at have afsonet fem år.
FacebookTwitterKopier linkEmner:Klaus Riskær Pedersen (erhvervsleder)|Økonomi- og indenrigsministeriet|Valg og folkeafstemninger|Cybercity|Økonomi




https://www.dr.dk/sporten/fodbold/championsleague/minut-minut-tottenham-raeser-dortmund-over-i-london






https://www.dr.dk/sporten/haandbold/kvindeligaen/21-paa-stribe-odenses-haandbolddamer-udbygger-sejrsstime

Kvindeligaen21 på stribe: Odenses håndbolddamer udbygger sejrsstimeIngen kan bremse Odenses håndbolddamer i grundspillet, hvor fynboerne nu er ubesejret i 21 kampe i træk.
Odense Håndbold tog onsdag aften den 21.
sejr i træk i kvindernes håndboldliga.
13.
feb.
2019 kl.
20.
55Bemærk: artiklen er mere end 30 dage gammelLæs op21 kampe.
21 sejre.
Odense har gjort rent bord i den bedste danske håndboldrække for kvinder indtil videre.
I onsdagens udekamp mod Silkeborg-Voel endte det med en Odense-sejr på 29-22.
Der var aldrig for alvor spænding om udfaldet, selv om Silkeborg-Voel kom bedst fra start og var foran med 3-0 og lidt senere 4-1.
Odense scorede dog tre gange i træk og fik kontakt ved 4-4.
Silkeborg-Voel nåede også at føre 5-4, inden Odense scorede fem gange i træk og kom foran med 9-5.
Derefter lukkede fynboerne aldrig hjemmeholdet tilbage i kampen.
Ved pausen var Odense foran 13-10.
Jan Pytlick forlængede i sidste uge sin kontrakt med Odense Håndbold.
I anden halvleg endte det med en overbevisende sejr til Odense, som blev ved med at udbygge føringen.
De danske landsholdsspillere Stine Jørgensen, Mette Tranborg og Mie Højlund scorede over halvdelen af Odenses mål i kampen med fem scoringer hver i sejren.
For hjemmeholdet blev Sofie Bæk Andersen topscorer med syv mål - heraf et enkelt på straffekast.
Fuld runde med favoritsejreDer var fuldt program i den bedste danske række onsdag aften.
I en af de øvrige kampe vandt Team Esbjerg med 36-23 ude over TTH Holstebro.
Team Esbjerg er lige nu placeret på andenpladsen med 34 point efter 21 kampe.
Viborg HK vandt hjemme med 23-19 over Ajax København.
Viborg-fløjen Ann Grete Nørgaard blev kampens topscorer med seks mål.
Det var en vigtig sejr for Viborg, som nu indtager ottendepladsen med 18 point efter 21 kampe.
TTH Holstebro har 16 point på niendepladsen.
Holdene i top-8 går videre til slutspillet.
I de resterende kampe vandt Nykøbing Falster med 32-21 hjemme over Aarhus United, Herning-Ikast slog EH Aalborg med 22-17 på udebane, mens København Håndbold ude besejrede Skanderborg med 32-24.
Endelig vandt Ringkøbing med 21-18 hjemme over Randers HK.
/ritzau/FacebookTwitterKopier linkEmner:Ann Grete Nørgaard (håndboldspiller)|Mette Tranborg (håndboldspiller)|TTH Holstebro|Håndbold|Viborg




https://www.dr.dk/nyheder/politik/ringberg-efter-nyt-klimaudspil-partierne-goer-sig-klar-til-valgkamp

PolitikRingberg efter nyt klimaudspil: Partierne gør sig klar til valgkampDet er gået op for mange politikere, at klimaspørgsmålet nok var en vigtig del af Alternativets succes ved valget i 2015 , vurderer analytiker.
Enhedslistens politiske leder, Pernille Skipper, fremlagde i dag partiets klimaudspil.
Af Emil Søndergård Ingvorsen13.
feb.
2019 kl.
19.
55Bemærk: artiklen er mere end 30 dage gammelLæs opDet er langt fra nogen tilfældighed, at det ene parti efter det andet kommer med deres bud på, hvordan klimapolitikken skal se ud i fremtiden.
Sådan lyder vurderingen fra DR Nyheders politiske analytiker, Jens Ringberg, efter at Enhedslisten som det seneste parti i rækken i dag fremlagde deres klimaplan.
- Partierne gør sig klar til valgkamp, og det er ikke ret mange partier, der kan møde vælgerne i 2019 uden et sammenhængende bud på en klimapolitik – og partier som SF, Enhedslisten og Alternativet kan slet ikke.
Det er gået op for mange politikere, at klimaspørgsmålet nok var en vigtig del af Alternativets succes ved valget i 2015, siger han og fortsætter:Udpluk fra Enhedslistens klimaplanDer indføres en forpligtende klimalov, der binder den siddende regering til, at Danmark holder sig på kursen mod 70 pct.
reduktion i 2030 og mod at blive et såkaldt nul-emissionssamfund senest i 2040.
Den sidste fossilbil sælges i Danmark i 2025, og der indføres en kontant støtte til køb af 250.
000 elbiler fra 2020 til 2025.
Støtten varierer fra 50.
000 til 100.
000 kroner.
Der investeres op mod 40 milliarder i den kollektive trafik over de næste 10 år.
Billetterne skal være billigere, så priserne for offentlig transport sænkes med 30 pct.
fra 2020.
Der indføres en CO2-afgift for landbruget, hvor provenuet føres tilbage til landmanden med det formål at fremme omlægning til bæredygtighed.
Det sikrer, at regningen ikke ender hos den almindelige forbruger, som en kødafgift vil medføre.
Virksomheder skal ikke længere have gratis CO2-kvoter.
De skal betale.
Men provenuet føres tilbage til virksomhederne som støtte til grøn omstilling, så ingen behøver at dreje nøglen om.
- Samtidig kan vi se i Epinions målinger for DR Nyheder, at klimaet fylder mere hos vælgerne.
Mange havde for eksempel et stort ønske om, at statsministeren skulle tage klimaet op i sin nytårstale.
Klimaet kommer til at fylde i valgkampenEnhedslistens klimaudspil, hvor de blandt vil hæve prisen på en liter benzin og diesel med 69 øre, kommer efter et væld af partier er kommet med klimaudspil de seneste måneder.
Regeringen fremlagde sit bud i oktober sidste år.
Kort efter fulgte Alternativet trop, og i januar kom også SF med på udspilsbølgen.
Og der er da heller ikke nogen tvivl om, at netop fremtidens klima kommer til at fylde en hel del i en kommende valgkamp, vurderer Jens Ringberg.
Læs også:Ekspert om stop for salg af benzinbiler om 6 år: Urealistisk, men et vigtigt signal- Klimaet kommer til at fylde en del i valgkampen – rigtigt meget, hvis Socialdemokratiet og venstrefløjen får lov til at bestemme.
Samtidig har Uffe Elbæk bragt klimaet op på dagsordenen ved at erklære sig som statsministerkandidat med klimaet som det allervigtigste tema på hans dagsorden, siger han.
Det store spørgsmål er dog, om klimadebatten kan få en afgørende rolle i, hvem der skal være statsminister efter valget.
Netop det er dog tvivlsomt, mener DR's politiske analytiker:- Miljø- og klimaspørgsmål kan helt sikkert flytte stemmer mellem partier, men vi ser ofte, at vælgerne bliver i samme blok, når de skifter parti – og så er forskellen ikke så stor, siger Jens Ringberg og fortsætter:- Klimadebatten kan ikke flytte mange vælgere hen over midten.
Der er udlændingepolitikken stadigvæk mere betydningsfuld.
FacebookTwitterKopier linkEmner:Uffe Elbæk (politiker)|Enhedslisten|Valg og folkeafstemninger|Alternativet (parti)|Miljøpolitik




https://www.dr.dk/nyheder/penge/sexlegetoej-er-en-levevej-kristoffer-det-var-lidt-skraemmende-i-begyndelsen

PengeSexlegetøj er en levevej for Kristoffer: 'Det var lidt skræmmende i begyndelsen'Kristoffer Hjerrild var en genert ung mand, da han ved lidt af et tilfælde som 21-årig blev medejer af en sexshop.
© (c) DRAf Sola Kruchov Sørensen13.
feb.
2019 kl.
20.
00Læs opFolk fniser ofte, nogle griner sågar fjoget, når Kristoffer Hjerrild præsenterer sig selv.
Og det er altså ikke, fordi han er standup-komiker.
Den 28-årige aarhusianer har sin egen webshop, hvor han sælger sexlegetøj, ligesom han har oprettet en abonnementsordning inden for samme univers.
I aften deltager Kristoffer Hjerrild i tv-programmet 'Løvens hule', hvor han præsenterer sit firma og håber at få en investering med fra panelet.
© (c) DRSe Løvens huleLøvens Hule er tilbage med sæson 4.
Der er skiftet ud blandt løverne, og tre nye er kommet til, så holdet tæller nu:Christian Stadil, ejer af konglomeratet Thornico.
Peter Warnøe, serieiværksætter og medstifter af investeringsfonden Nordic Eye.
Mia Wagner, direktør for Freeway Koncernen.
Jan Lehrmann, medstifter af Bilbasen og investor i detailkæden Normal.
Jesper Buch, stifter af Just-Eat.
Se Løvens Hule på DR1 onsdage kl.
20.
45.
Se programmet på DR TV.
Og selv i det herrens år 2019 er det en branche, som kan trække i smilebåndet og få spørgelysten vækket, siger han.
- Det er en virkelig god icebreaker.
Så hvis jeg er et sted, hvor jeg ikke kender ret mange, skal jeg bare fortælle, hvad jeg laver, og så synes folk, det er vildt spændende.
Det er kun nogle ganske få, som synes, det er lidt skørt, fortæller den unge iværksætter med et smil.
Mange nærgående spørgsmålIsær kvinder bliver nysgerrige og har straks en masse spørgsmål, mens mændene er lidt mere tilbageholdende.
'Hvad er det bedst sælgende?
' og 'Hvor mange produkter har du selv prøvet?
' er nogle af de spørgsmål, Kristoffer ofte bliver stillet.
Og selvom han nu har været i branchen i syv år, bliver han stadig ikke træt af de til tider nærgående spørgsmål.
- Det er bare ikke altid, at jeg lige ved, hvad jeg skal svare, griner han.
Skræmmende verden for en genert typeDet var lidt af en tilfældighed, der i sin tid åbnede døren til den erotiske verden for Kristoffer - altså i arbejdsøjemed.
Da jeg skulle fortælle mine forældre, at jeg havde fået en anpart i en sexshop, vidste jeg ikke helt, hvad jeg skulle sige.
Kristoffer Hjerrild, ejer L'amourboxSom helt ung havde den aarhusianske knægt ikke lyst til at tjene ekstra lommepenge i det lokale supermarked, så han lærte sig selv at lave hjemmesider via guides på nettet.
Det skulle man nemlig ikke bruge startkapital til.
I begyndelsen var Kristoffer Hjerrild med til at lave webshops for mange forskellige kunder.
Det var alt lige fra selvbruner til undertøj og longboards, men en dag stod en kunde og skulle have hjælp til at lave en sexshop på nettet.
Det udviklede sig til et medejerskab og efter halvandet år startede Kristoffer sin egen sexshop, Winkwink.
Selv seriøse forretningsfolk kan komme til at grine og fnise, når der kommer sexlegetøj på bordet:Det er vigtigt at have og ikke mindst at prioritere intimitet i et parforhold, og jeg vil gerne være med til at skabe den der ekstra gnist, som holder liv i det.
Kristoffer Hjerrild, ejer L'amourbox- Jeg kunne se, at der var potentiale her.
Det var lidt anderledes, og jeg må da også indrømme, at det var lidt skræmmende i begyndelsen.
Oprindelig er jeg en genert type, men det kan man ikke være i den her verden, så det måtte jeg lære, smiler den unge iværksætter og husker tilbage på sin første store udfordring i sit 'nye' liv:- Da jeg skulle fortælle mine forældre, at jeg havde fået en anpart i en sexshop, vidste jeg ikke helt, hvad jeg skulle sige.
Det var svært, men jeg fik sagt til dem, at jeg havde lavet den her hjemmeside til en sexshop, og at de så havde tilbudt mig at komme med i det.
Mine forældre kunne dog godt lægge to og to sammen, og de synes da også, at det var sjovt.
Men ligesom så mange andre skulle de lige forholde sig til det.
Sælger erotik og gnist på bokseI dag er 28-årige Kristoffer ikke længere skræmt over, at der står sexlegetøj ved siden af ham hver dag.
For ham er det bare et produkt, han sælger.
Det kunne ligeså vel have været selvbruner eller longboards.
Og selvom sexlegetøj fylder meget på en arbejdsdag for den unge østjyde, så handler det om meget mere end sex.
- Det er vigtigt at have og ikke mindst at prioritere intimitet i et parforhold, og jeg vil gerne være med til at skabe den der ekstra gnist, som holder liv i det, lyder det fra Kristoffer Hjerrild.
For at hjælpe erotikken på vej har den aarhusianske idémand startet en særlig ordning, hvor abonnenter modtager en romantisk boks hver anden måned.
Den såkaldte L'amourbox indeholder alt lige fra sexlegetøj til chokolade og inspiration til ting, man kan gøre sammen som par.
Kristoffer Hjerrild er med i 'Løvens hule', hvor han præsenterer L'amourbox og håber at få en investering med fra panelet.
 DR) Hver løve får udleveret et eksempel på en L'amourbox i programmet, og Christian Stadil og Peter Warnøe studerer produktet med stor interesse.
 DR)1 / 2Kristoffer Hjerrild er med i 'Løvens hule', hvor han præsenterer L'amourbox og håber at få en investering med fra panelet.
 DR)1 / 2Hver løve får udleveret et eksempel på en L'amourbox i programmet, og Christian Stadil og Peter Warnøe studerer produktet med stor interesse.
 DR)2 / 2Vil gøre sexlegetøj mere stuerentMed sine mange år i branchen ved Kristoffer Hjerrild nemlig, hvad man kan bruge til at holde liv i kærligheden i et forhold - i hvert fald når det gælder erotisk legetøj.
- Det kan godt være uoverskueligt, hvis man ikke rigtig tidligere har købt noget i en sexshop.
Der er tusind vibratorer, og de har allesammen fem stjerner.
Så hvilken én skal man vælge til lejligheden?
Det er jeg med til at hjælpe folk med, når de modtager en L'amourbox, forklarer han.
Så udover at passe på kærligheden og at drive en succesfuld forretning med mulighed for vækst, har Kristoffer en tredje mission med sin virksomhed.
- Jeg forsøger at gøre hele universet med erotisk legetøj lidt mere stuerent.
Derfor er L'amourbox heller ikke bare en boks udelukkende med sexlegetøj.
Vi kan jo heller ikke bare sende en vibrator ud hver gang.
Der er trods alt begrænsninger på, hvor mange man kan bruge, griner Kristoffer Hjerrild.
FacebookTwitterKopier linkEmner:Seksualitet|Detailhandel|Erhverv|Parforhold|Humor




https://www.dr.dk/nyheder/udland/apple-vil-undersoege-app-saudiske-maend-faar-sms-hvis-konen-forsoeger-flygte

UdlandApple vil undersøge app: Saudiske mænd får sms, hvis konen forsøger at flygteAppen ’Absher’ gør det nemt for saudiske mænd at holde deres koner og døtre i en skruetvinge.
Saudiske mænd har mulighed for at holde styr på deres koner og døtre med appen 'Absher'.
Af Jens Andersen13.
feb.
2019 kl.
19.
37Bemærk: artiklen er mere end 30 dage gammelLæs opI skrivende stund har appen ’Absher’ lige over 28.
000 brugeranmeldelser i Googles Playstore, hvor den scorer den fornemme karakter 4,6 ud af 5 mulige stjerner.
I Apples App Store er ’Absher’ lidt mindre populær med den mere beskedne score på 3,8 stjerner ud af 5 mulige.
På overfladen er det en praktisk applikation, der eksempelvis tillader dens saudiarabiske brugere at betale deres parkeringsbøder, forny deres pas eller registrere en nyfødt.
Den indeholder dog også visse kontroversielle funktioner.
Det skriver det amerikanske medie Insider.
Saudiske mænd kan således med få klik på telefonen kontrollere, hvilke lufthavne deres koner og døtre må bruge – hvis nogen – og hvilke destinationer, der er tilladte for dem at rejse til.
- Det har jeg ikke hørt om, siger Apple-chef Tim Cook i et interview med NPR om appens mere kontroversielle funktioner.
- Men det er selvfølgelig noget, vi vil se på, hvis det er tilfældet.
Google har endnu ikke meldt noget ud om appen, der blevet downloadet mere end 1 million gange alene fra Google Playstore.
Apple oplyser ikke antal downloads for specifikke apps fra deres App Store.
Produkt af værgesystemetAmnesty International opfordrer techgiganterne til at se nærmere på ’Absher’.
- Dette er endnu et eksempel på, hvordan den saudiske regering producerer værktøjer til at indskrænke kvinders frihed, lyder det blandt andet i en udtalelse til Insider.
Ifølge saudisk lov skal kvinder indhente tilladelse fra en mandlig værge i en lang række tilfælde, hvis de eksempelvis vil have et pas eller gifte sig.
Værgen kan eksempelvis være kvindens far, bror, ægtemand eller søn.
Alt det er altså gjort nemmere med appen 'Absher'.
Værgesystemet er blevet ændret en smule i de senere år i Saudi-Arabien, hvor det blandt andet er blevet tilladt for kvinder at overvære fodboldkampe eller varetage job, som det ellers kun var mænd forundt.
I starten af året blev det vedtaget ved lov, at Saudi-Arabiens domstole fremover er pålagt at kontakte saudiske kvinder via sms, hvis de er blevet skilt.
Tidligere kunne en saudisk mand lade sig skille og vælge at beholde den oplysning for sig selv.
FacebookTwitterKopier linkEmner:Saudi-Arabien|Google|App Store|IT-branchen|Tim Cook (erhvervsleder)




https://www.dr.dk/nyheder/udland/may-om-opsigtsvaekkende-brexit-historie-man-skal-ikke-tro-paa-alt-man-hoerer-i-en-bar

UdlandMay om opsigtsvækkende brexit-historie: Man skal ikke tro på alt, man hører i en barIfølge en britisk journalist overvejer den britiske regering at udskyde brexit.
Den britiske premierminister, Theresa May, kæmper fortsat for at få ændret sin omstridte brexitaftale.
Af Per Bang Thomsen - Strasbourg13.
feb.
2019 kl.
20.
35Bemærk: artiklen er mere end 30 dage gammelLæs opDet er ikke normalt, at den britiske tv-station ITV News bringer en historie om en journalists bar-besøg.
Men det skete i går, da tv-stationens korrespondent, Angus Walker, kunne berette om en samtale, han tilfældigvis havde overhørt på en hotelbar i Bruxelles.
Den ufrivillige hovedperson var Olly Robbins, der er en af Storbritanniens brexit-chefforhandlere.
Ifølge ITV-journalisten havde han fortalt sine kollegaer i baren, at de britiske parlamentarikere nu står over for to muligheder:Enten kan de bakke op om en revideret udgave af premierministerens skilsmisseaftale med EU.
Ellers kan de se frem til, at brexit bliver betydeligt forsinket.
- Når det kommer til stykket, vil de nok give os forlængelse, skulle Olly Robbins have sagt.
May: Vores position er klarBriterne skal efter planen forlade EU-samarbejdet den 29.
marts i år.
Den britiske premierminister har gentagne gange understreget, at det kommer til at ske – hvad enten det bliver med en skilsmisseaftale eller ej.
Men bar-historien har alligevel vakt opsigt i både Storbritannien og EU-kredse, og tidligere i dag blev Theresa May så spurgt ind til historien under en debat i det britiske underhus.
Her understregede hun, at hun er ”taknemmelig for, at han stiller mig det spørgsmål, fremfor at tro på noget, en person har sagt til en anden – og som en tredje har overhørt – i en bar”.
- Det er meget tydeligt, at regeringens position er den samme, fastslog hun ifølge BBC.
- Vi har udløst artikel 50 (der igangsætter udmeldelsesprocessen fra EU, red.
), som giver os to år, før vi skal forlade EU.
Den udløber den 29.
marts, og vi ønsker at forlade EU med en aftale, hvilket vi arbejder på, sagde den britiske premierminister.
I midten af 2016 stemte et flertal af de britiske vælgere ja til, at Storbritannien skal forlade EU.
Men emnet vækker fortsat store følelser i Storbritannien.
EU: Intet nyt er ikke altid godt nytDen britiske premierminister har igennem den seneste tid kæmpet for at få ændret den skilsmisseaftale, som et stort flertal af de britiske parlamentarikere afviste i januar.
Theresa May arbeder på at få ændret den såkaldte ’backstop’, der skal sikre, at der ikke kommer grænsekontrol langs grænsen mellem Irland og Nordirland igen.
Det har EU-landene dog blankt afvist.
Men i går bad hun sine britiske kollegaer i Underhuset om mere tid til at prøve at få ændret sin brexitaftale.
- Vi må nå til enighed om en aftale, som dette parlament kan støtte, og det er det, som jeg arbejder for, sagde hun.
Men i EU venter man med egne ord fortsat på nyt fra den britiske regering.
Formanden for Det Europæiske Råd, Donald Tusk, mødtes her til aften med EU's brexit-chefforhandler, Michel Barnier.
Men han var ikke begejstret for det, han hørte.
- Intet nyt er ikke altid godt nyt.
EU27 (de 27 resterende medlemslande, red.
) venter fortsat på konkrete og realitiske forslag fra London på, hvordan man kan bryde dette brexit-dødvande, lyder det i et tweet fra Donald Tusk.
FacebookTwitterKopier linkEmner:Donald Tusk (politiker)|EU|Storbritannien|Theresa May (politiker)|EU-forhold




https://www.dr.dk/nyheder/udland/tidligere-trump-advokat-vil-fortsat-vidne-inden-faengsling

UdlandTidligere Trump-advokat vil fortsat vidne inden fængslingMichael Cohen skal efter planen afhøres i tre udvalg i Kongressen, inden han skal i fængsel 6.
marts.
Michael Cohen var tidligere en af Donald Trumps nære venner.
Nu er forholdet mellem dem iskoldt, og Trump har blandt andet kaldt Michael Cohen for en "rotte" (Arkivfoto).
13.
feb.
2019 kl.
20.
03Bemærk: artiklen er mere end 30 dage gammelLæs opPræsident Donald Trumps tidligere advokat Michael Cohen har fortsat planer om at vidne i tre forskellige udvalg i Kongressen, inden han 6.
marts skal i fængsel.
Det oplyser Cohens advokat, Lanny Davis, ifølge CNBC.
Michael Cohen har i løbet af de seneste tre ugers tid udskudt tre forskellige høringer i den amerikanske Kongres.
Læs også:Trumps eksadvokat får tre års fængselDet drejer sig blandt andet om en offentlig vidneforklaring i tilsyns- og reformudvalget i Repræsentanternes Hus - det ene af Kongressens to kamre.
Derudover er der planlagt lukkede høringer i efterretningsudvalgene i både Repræsentanternes Hus og Senatet - Kongressens andet kammer.
Dømt for tys-tys-pengeCohen blev i december idømt tre års fængsel.
Han blev blandt andet dømt for at hjælpe til med at betale kvinder for at tie stille om påståede affærer med Donald Trump i forbindelse med præsidentvalgkampen i 2016.
Cohen skulle have vidnet tirsdag i Senatets efterretningsudvalg.
Han aflyste dog efter at være blevet opereret i sin skulder.
Den beslutning vakte ikke meget glæde hos udvalgets formand, Richard Burr.
Særligt ikke, efter at Cohen de seneste dage er blevet set i byen i New York sammen med sin kone og venner.
Advokaten Lanny Davis oplyser, at Cohen under sine planlagte høringer kun vil tale om sit personlige forhold til Trump.
Han vil blandt andet ikke udtale sig om den igangværende efterforskning om mulig russisk indblanding i USA's præsidentvalg i 2016.
Cohen var tidligere en af Trumps nært allierede.
Forholdet mellem er dog forvandlet fra venskab til iskold afstandtagen fra hinanden.
Trump kaldte i december blandt andet Cohen for en "rotte" i et tweet.
/ritzau/ReutersFacebookTwitterKopier linkEmner:Donald Trump (politiker)|Repræsentanternes Hus|USA|New York




https://www.dr.dk/nyheder/indland/se-svarene-far-til-spastiske-magnus-kommunerne-skal-ikke-bevilge-hjaelp-som-de-selv






https://www.dr.dk/nyheder/regionale/nordjylland/politiet-vil-lave-flere-underretninger-om-boern-med-nyt-soegesystem

NordjyllandPolitiet vil lave flere underretninger om børn med nyt søgesystemMed et nyt it-værktøj får politiet bedre muligheder for at underrette de sociale myndigheder ved mistanke om mistrivsel.
Det nye it-værktøj har ført til betydeligt flere underretninger til de sociale myndigheder hos Nordjyllands Politi.
Af Klaus Videbæk og Kim Rathcke Jensen13.
feb.
2019 kl.
19.
10Bemærk: artiklen er mere end 30 dage gammelLæs opHvis mor eller far er blevet stoppet for at køre spritkørsel flere gange, så kan det tyde på, at der også i hjemmet er et alkoholproblem, og at børnene måske mistrives.
Den slags informationer var førhen svære at hive frem fra politiets journaler, men det har brugen af et nyt it-værktøj kaldet 'Socialsøg' nu ændret på.
Systemet har i første omgang kørt som et pilotprojekt ved Nordjyllands Politi, men er nu ved at blive rullet ud i hele landet i et samarbejde med Rigspolitiet.
Hvis man for eksempel er kaldt ud til et husspektakel, kan politiet hurtigt søge baggrundsinformationer frem via politiets døgnrapporter.
Om Politiets SocialsøgMed det nye it-redskab 'Socialsøg' kan politiet søge oplysninger på tværs af politiets systemer om de voksne i en børnefamilie.
Er der oplysninger om tidligere husspetakler, narko- og alkoholmisbrug eller lignende, kan det føre til mistanke om mistrivsel hos børnene, og politiet kan på den baggrund rette henvendelse til de sociale myndigheder.
Socialsøg blev for alvor taget i brug af Nordjyllands Politi i 2015.
I 2018 lavede man her 656 indberetninger om problemer i børnefamilier.
Tallet ligger dog en anelse højere end normalt på grund af en forsinkelse i registreringen.
Året før lå tallet på 476 indberetninger.
Systemet er nu ved at blive udrullet til politikredse i hele landet.
Kilde: Nordjyllands PolitiIfølge Claus Serup, politikommissær fra det kriminalpræventive sekretariat ved Nordjyllands Politi, kan det kan søge på tværs af politiets systemer og finde informationer, som politiet så kan bruge til at underrette kommunerne.
- Så kan de gribe rettidigt ind over for familierne, siger han.
Tidligere forebyggelseInden systemet blev etableret, lavede politiet i 2013 113 indberetninger til de nordjyske kommuner om problemer i børnefamilier.
I 2017 og 2018 lå tallet på henholdsvis 476 og 656 indberetninger.
Stigningen er udtryk for, at man nu bedre kan spotte eventuelle problemer, mener Claus Serup.
- Vi er blevet langt bedre til at være opmærksomme på den rolle, vi kan spille, i at give kommunerne de rigtige data fra starten af, siger han.
Det betyder også, at politiet nu kan have øje for de mindste børn, hvor den forebyggende indsats hos politiet ellers tidligere har været koncentreret omkring de 10 til 18-årige.
- Det her giver os en unik mulighed for at hjælpe med at lave forebyggelse fra spædbarnsalderen og faktisk også, når moderen er gravid, hvor vi kan hjælpe kommunerne med nogle ting, siger Claus Serup.
Socialrådgivere følger opEt af de steder, hvor man allerede har haft udbytte af politiets nye arbejdsmetode er i Vesthimmerlands Kommune.
Her er socialrådgiver Nia Nielsen glad for, at man kan få indberetninger på familier, som man ellers ikke kendte til.
- Deres oplysninger er selvfølgelig meget forenklede, men så er det vores opgave at gå ind og undersøge det nærmere, siger Nia Nielsen.
I nogle tilfælde har hun dog oplevet, at indberetninger fra politiet har indeholdt information, som har været uden relevans for børnenes ve og vel.
Det kan for eksempel være, hvis der har været notater om en far, som så viser sig at bo langt væk fra barnet og slet ikke har samvær med det.
- Når vi så finder du af det, kan de her mødre eller fædre være enormt kede af, at de blevet oprettet og kommer til at stå ”i vores system” for altid på baggrund af noget, som egentlig ikke har noget med deres børn at gøre.
I sidste ende er dog godt at få undersøgt alligevel, mener Nia Nielsen.
- Hellere en gang for meget end en gang for lidt, siger hun.
I nogle politikredse har man ansat en socialrådgiver til at gennemse og sortere data og oplysninger om familier, inden man eventuel retter henvendelse til de sociale myndigheder i kommunerne.
Læs også:Underretning vendte op og ned på Renés liv: Blev mistænkt for misbrug af barnebarnFacebookTwitterKopier linkEmner:Politi|Nordjyllands Politi|Jylland|Rigspolitiet|Socialforhold




https://www.dr.dk/nyheder/indland/fa-veteraner-far-anerkendt-stresslidelse-som-arbejdsskade

IndlandFå veteraner får anerkendt stresslidelse som arbejdsskadeTo ud af 64 veteraner har fået anerkendt ptsd som arbejdsskade.
Veteranforening mener, at forsøg er fejlet.
Det er for svært for ptsd-ramte veteraner at få anerkendt deres sygdom som en arbejdsskade (Arkivfoto).
13.
feb.
2019 kl.
18.
02Bemærk: artiklen er mere end 30 dage gammelLæs opKun få veteraner har fået gavn af en ny forsøgsordning, der fra januar 2018 skulle forbedre vilkårene for veteraner med posttraumatisk stress.
Det skriver JydskeVestkysten.
Ordningen betyder, at veteraner, der tidligere har fået deres ptsd-lidelse afvist som værende en arbejdsskade, nu kan få et ekstra sæt lægeøjne til at vurdere deres sag.
Læs også:PTSD-ramte veteraner får afvist deres sager på stribe: Nu kræver politikerne handlingMen ud af 64 veteraner med ptsd er det på et år kun lykkedes for to at få anerkendt sygdommen som arbejdsskade.
"En falliterklæring"Hos Veteranalliancen, der arbejder for at forbedre veteraners retsstilling, ser man det som udtryk for, at ordningen er slået fejl.
- Det er en falliterklæring, når kun to veteraner ud af så mange har fået omstødt afgørelsen, siger talsmand Claus Stenberg til Ritzau.
- Vores holdning er ikke, at alle bare skal have erstatning.
Det skal de kun, hvis speciallæger vurderer, at det skyldes udsendelsen, og at de reelt har pådraget sig sygdom og mistet noget arbejdsevne.
- Men i alle de her sager er speciallægerne jo kommet frem til den konklusion, og så er to sager, der er afgjort til veteranernes fordel, simpelthen for lidt, siger Claus Stenberg.
Belastning skal dokumenteresDet er Arbejdsmarkedets Erhvervssikring, der behandler ptsd-ramte veteraners arbejdsskadesager.
Her skal det vurderes, om veteranens ptsd skyldes udsendelsen eller andre faktorer.
- Hvis vi ikke kan anerkende sagen, er det, fordi det ikke er dokumenteret, at belastningen, man har været ude for, er den, som har givet sygdommen, siger afdelingschef Lene Frosch til JydskeVestkysten.
Ordningen med en second opinion i forhold til veteraners arbejdsskadesager blev indført i forbindelse med en veteranpakke fra regeringen i 2017.
Minister: Vi må se på reglerneBeskæftigelsesminister Troels Lund Poulsen (V) stod for pakken i sin tid.
Han siger til Ritzau, at han vil se på, om reglerne skal ændres, hvad angår den bevisbyrde, som veteranerne skal løfte for at blive tilkendt arbejdsskadeerstatning.
- Man må konstatere, at to ud af 64 er et lavt tal, siger han.
- Vi må se på regelgrundlaget, der lægger til grund for tildelingen af erstatning.
Det er et spørgsmål om, hvor stærkt beviset er.
I 2018 blev der indhentet nye vurderinger fra speciallæger i 105 erstatningssager.
Ud af disse er der indtil videre faldet afgørelse i 64 sager.
/ritzau/FacebookTwitterKopier linkEmner:Troels Lund Poulsen (politiker)|Venstre|Arbejdsskader|JydskeVestkysten|Sygdomme og lidelser




https://www.dr.dk/nyheder/indland/centergaest-om-jackson-tovtraekkeri-nu-er-han-et-endnu-stoerre-ikon

IndlandCentergæst om Jackson-tovtrækkeri: 'Nu er han et endnu større ikon'En Michael Jackson-voksfigur står igen i butikscenter i Rødovre.
Af Kasper Duncan Gram (Video)13.
feb.
2019 kl.
20.
01Bemærk: artiklen er mere end 30 dage gammelLæs opThe King of Pop får sin plads i Rødovre.
Først valgte butikscentret Rødovre Centrum at fjerne en Michael Jackson-figur.
Men nu er Michael Jackson-voksfiguren alligevel flyttet ind.
Polemikken skyldtes dokumentarfilmen ’Leaving Neverland’ - hvor den afdøde popsanger anklages for seksuelt misbrug af børn.
FacebookTwitterKopier linkEmner:Michael Jackson (musiker)|Rødovre|Rødovre Centrum|Detailhandel|Pop og rock




https://www.dr.dk/nyheder/penge/koks-i-skat-200000-bilejere-mangler-faa-klippet-nummerpladen

Skat i kriseSe temaPengeKoks i Skat: 200.
000 bilejere mangler at få klippet nummerpladen400.
000 bilejere mangler at betale bilafgifter, halvdelen skulle have deres plader klippet.
I alt mangler omkring 400.
000 bilejere at afregne bilafgifter med det offentlige.
Af Mathias Sommer og Ole Hall13.
feb.
2019 kl.
19.
30Bemærk: artiklen er mere end 30 dage gammelLæs opDet har i en årrække været konsekvensfrit at køre rundt på de danske veje uden at betale bilafgifter.
Siden Skat i 2012 ophørte med at sende ubetalte regninger for vægtafgift og grøn ejerafgift til automatisk inddrivelse, er antallet af bilister, som mangler at betale afgifter, eksploderet.
I alt mangler omkring 400.
000 bilejere at afregne bilafgifter med det offentlige.
Det viser en aktindsigt i en korrespondance mellem Rigsrevisionen og Skattestyrelsen.
Omkring halvdelen - 200.
000 bilejere - kører i dag rundt i en bil med en nummerplade, som skulle være sendt til klipning hos politiet.
- Når folk ejer en bil, men ikke betaler deres afgifter, så sender vi ikke en anmodning til nummerpladeinddragelse hos politiet, konstaterer Peter Thorgaard, der er underdirektør hos Skattestyrelsen.
Der kører omkring tre millioner biler rundt i Danmark.
Dermed drejer det sig ifølge Skattestyrelsen om syv procent af den samlede bilpark, som ikke har betalt bilafgifter og derfor skulle have deres nummerplader inddraget af politet.
Gamle it-systemerMed oprettelsen af det Digitale Motorregister i 2012 gik inddrivelsen af bilafgifter hos Skat i stå.
Systemerne kunne ikke tale ordentligt sammen, og derfor har Skat ikke én gang, siden det Digitale Motorregister blev indført, sendt en nummerplade til klipning hos politiet.
Dermed har Skat heller ikke levet op til lovens bestemmelse om, at dårlige betalere skal have deres nummerplader sendt til klipning hos politiet.
- Vi har nogle gamle it-systemet, hvor vi ikke er sikre nok på de oplysninger, vi skal sende til politiet, siger Peter Thorgaard.
Grøn ejerafgift eller vægtafgiftDu betaler vægtafgift, hvis din personbil er registreret før 1.
juli 1997, eller din varebil er registreret før 18.
marts 2009.
For køretøjer registreret senere, betaler du grøn ejerafgift.
Grøn ejerafgift betyder, at du betaler afgift efter bilens brændstofforbrug (km/l).
Den grønne ejerafgift spænder mellem 130 kr - 16.
000 kroner per halvår afhængig af, hvor langt din bil kører på literen.
Skattestyrelsen kunne i dag ikke oplyse størrelsen på den samlede gæld hos de danske bilejere.
Men ifølge et notat fra Gældsstyrelsen mangler staten 1,3 milliarder kroner i ubetalte bilafgifter.
Tilliden til SkatAt der ikke bliver slået hårdere ned på bilejere, som misligholder deres gæld, kan have konsekvenser for tilliden til skatteforvaltningen, advarer Rigsrevisionen i sit brev til Skattestyrelsen:- Skatteministeriet har ikke siden, det Digitale Motorregister blev idriftsat i 2012, levet op til lovens bestemmelser, som har været gældende i over 10 år.
Det er derudover et legitimitetsproblem for skatteforvaltningen, at skyldnere ikke oplever nogen konsekvens af ikke at betale deres gæld, står der.
DokumentationDet skriver Rigsrevisionen:"Politiet har ikke inddraget nummerplader ved manglende betaling af motorafgifter siden 2012.
Det skyldes, at Skatteministeriet ikke har oversendt anmodninger til politiet, fordi det med den nuværende systemunderstøttelse ikke har været muligt at sikre retvisende oplysninger om, hvorvidt motorafgiften er betalt.
Skattestyrelsen vurderer, at der er ca.
400.
000 bilejere, der kører i deres bil uden at have betalt afgift.
Skatteministeriet har udarbejdet en handleplan for akutte udfordringer i opkrævningen, som vil gøre det muligt at oversende anmodning om inddragelse af nummerplader i 2019.
Af planen fremgår det, at ministeriet bl.
a.
af hensyn til sagsbehandlingsmængden kun forventer at anmode om inddragelse af nummerplader i 2019 for et afgrænset segment af skyldnerne, og at en juridisk afklaring af denne løsning udestår.
"Peter Thorgaard forsikrer dog, at Skattestyrelsen har iværksat tiltag for at sikre, at skyldnerne betaler blandt andet ved at blive modregnet på årsopgørelsen.
- Det er vigtigt at sige, at det jo ikke er fordi, vi ikke har gjort noget siden 2012.
Man sender stadig bilejere, som ikke har betalt deres regninger, til inddrivelse.
Og det betyder, at de bliver modregnet på årsopgørelsen.
Sidste år inddrev vi 150 millioner kroner på den måde, siger Peter Thorgaard.
Inden sommerferienThorgaard fortæller, at Skattestyrelsen arbejder hårdt på at få systemerne til at tale bedre sammen.
Planen er, at de første registreringsnumre sendes til politiet inden sommerferien med henblik på at blive inddraget af politiet.
- Det er vores forventning, at vi begynder at sende de første biler til nummerpladeinddragelse inden sommerferien.
Hvor mange det vil dreje sig om, ved vi simpelthen ikke, siger Peter Thorgaard.
Problemet med manglende inddrivelse af bilafgifter har stået på i så lang tid, at de strafrenter, der er lagt oven i de ubetalte afgifter, er begyndt at blive forældede.
Sagen kompliceres yderligere af, at man politisk har valgt at afskrive omkring tre millioner rentefordringer på bilafgifter til en samlet værdi på 75-90 millioner kroner.
Skatteminister Karsten Lauritzen (V) udtaler i et skriftlig svar til DR Nyheder:- Det er ikke en ny kritik fra Rigsrevisionen, som jeg anerkender er på sin plads.
Desuden fremgår det af den politiske aftale om styrket gældsinddrivelse fra juni 2017 og aktstykker til Folketinget, at der har været udfordringer med opkrævning af afgifter og beregninger af renter på motorområdet.
- Men jeg forventer, at Skattestyrelsen har styr på både opkrævningen og renteberegningen på motorområdet i første halvdel af 2019, så de første biler kan blive sendt til nummerpladeinddragelse inden sommerferien.
Jeg kommer til at følge det helt tæt, for det skal naturligvis have en konsekvens, hvis man ikke betaler sin vægtafgift.
FacebookTwitterKopier linkEmner:Biler|Karsten Lauritzen (politiker)|Skat|Skattestyrelsen|Skatter og afgifter




https://www.dr.dk/nyheder/kultur/boeger/staar-bag-kaempe-90er-hit-nu-springer-marcus-ud-som-forfatter-og-skriver-om

BøgerStår bag kæmpe 90'er-hit: Nu springer Marcus ud som forfatter - og skriver om Tinder og tømmermændMarcus Winther-Johns debutroman er inspireret af hans erfaring med at gå fra gift til single.
Marcus Winther-John fik sin musikalske debut med bandet Inside The Whale i 1990'erne.
Nu kan han også kalde sig romanforfatter.
Af Michelle From Hoxer13.
feb.
2019 kl.
18.
32Bemærk: artiklen er mere end 30 dage gammelLæs opTre vers og et omkvæd.
Det er den plads, sangskriver Marcus Winther-John i mange år har haft at boltre sine skrivetalenter på.
Og du kender ham sikkert fra 90'er hittet 'Hvor er tiden der ta'r os?
' eller et af de mange hits, han har skrevet for stjerner som Mads Langer, Christopher og Sanne Salomonsen.
Lyt til Inside The Whales 'Hvor er tiden der ta'r os' herunder, mens du læser videre:Inside The Whale - Hvor er tiden der ta'r osMen nu har den dansk-engelske musiker prøvet kræfter med et noget længere format.
Han er nemlig lige debuteret som romanforfatter med '16 Tømmermænd'.
Jeg har været vant til at have antennerne ude og bruge mit liv som materiale at skrive på.
Marcus Winther-John- Som sangskriver skal man være meget kortfattet.
I romanen kan man gå meget mere i detaljer og længere ud ad en tangent, men strukturen i en sang minder forbavsende meget om strukturen i en roman, siger han fra en FaceTime-forbindelse til Los Angeles.
Marcus Winther-John befinder sig på den amerikanske vestkyst for at skrive sange med Tim Christensen.
Arbejdet som sangskriver bringer ham derover et par gange om året, oftest for at samarbejde med internationale musikere.
Og musikken er stadig hans day job - og sådan bliver det ved med at være, forsikrer Marcus Winther-John.
Inside the Whale - med Marcus-Winther John yderst til højre - fotograferet i 1995.
Gruppen nåede at udgive to engelsksprogede og to dansksprogede album op gennem 1990'erne, inden de gik hver til sit i 2001.
Som at medvirke i en sitcom- Det der med at kunne skabe en indre film hos folk, når de læser, kan jeg se, er et stærkt virkemiddel.
Og det vil jeg gerne forsøge at liste ind i mine sangtekster, siger han.
Den indre film, som Marcus Winther-John har forsøgt at skabe med '16 Tømmermænd', bygger på hans egen personlige historie, og den handler ifølge ham selv om 'alkoholvædede one-night stands, Tinder kommunikation og gå-en-tur-dates'.
Om Marcus Winther-JohnMarcus Winther-John (f.
1971) flyttede som 12-årig til Danmark fra England.
Fra 1991-2001 var han forsanger og sangskriver i bandet Inside the Whale.
Siden har han haft en solokarriere som musiker og skrevet sange til både danske og internationale stjernerI 2017 udgav han bogen 'Skriv hits & sælg dem' og i 2018 'Kapelmesterens Dagbog' om Peter Bellis sidste turné.
'16 Tømmermænd' er Marcus Winther-Johns første roman.
- Jeg har været vant til at have antennerne ude og bruge mit liv som materiale at skrive på – og så fik jeg serveret et ordentligt læs følelser i form af en skilsmisse.
Det var en god ven, som foreslog ham at skrive mails og breve til ekskonen.
Ikke med det formål at sende dem til hende, men for at få sat ord på alle tankerne og de svære ting, der fyldte.
- Jeg fandt tit mig selv i sådan nogle scener, hvor jeg tænkte, sker det virkelig?
Når jeg skrev om det, fik jeg overblik og så det lidt oppefra, forklarer Marcus Winther-John, der ved at skrive oplevelserne ned fik øje på nogle af de mere tragikomiske sider af skilsmissen.
- Altså, hele tanken om at skulle på første date som 43-årig - jeg følte det nogle gange som om, jeg var faldet ned i en sitcom-scene.
Jeg havde været kæreste med min eks, siden jeg var 19 år, siger den nu 47-årige sangskriver og forfatter, som i den mindre sjove afdeling også kæmpede for at acceptere, at ekskonen havde fundet en anden.
Efter at have skrevet en lang række uafsendte mails og breve i et års tid, begyndte han at lege med ideen om, at teksterne måske kunne blive til en roman.
En roman som andre i samme situation kunne få noget ud af at læse.
Da jeg var allerlængst nede, manglede jeg at høre historier, som ikke var politisk korrekte eller selvhjælpsagtige.
Marcus Winther-JohnEr kun lige begyndt- Og så brugte jeg min blog som en prøveklud, hvor jeg skrev meget om skilsmissen.
Jeg fik enormt mange tilbagemeldinger fra mænd, som ikke følte sig hørt og manglede noget at spejle sig i, forklarer Marcus Winther-John, der også selv savnede skilsmissehistorier skrevet af mænd.
- Rollerne i en skilsmisse er jo ikke kønsbestemte.
Men da jeg var allerlængst nede, manglede jeg at høre historier, som ikke var politisk korrekte eller selvhjælpsagtige.
Jeg havde brug for at vide, at andre indimellem også følte sig vrede og smålige og alle de andre ting, man ikke er så stolt af.
Nu er '16 Tømmermænd' ude, og Marcus Winther-John kan officielt kalde sig romanforfatter.
Selvom han ikke har planer om at opgive karrieren som sangskriver for både danske og udenlandske navne, så har han allerede et par ideer til nye bogprojekter klar.
- Jeg synes, det kunne være rigtig sjovt at skrive en krimi.
Jeg kunne godt tænke mig at skrive en, som ikke handlede om en afdanket kriminalbetjent.
Måske et mord i musikbranchen?
siger han og griner, inden han må tilbage til sit day job derovre i Los Angeles.
Læs også:Kendt radiovært til kamp mod ensomheden: Lad os nu begynde at tale sammen – også med kassedamen!
Marcus Winther-John (th.
) har været med til at skrive sangen 'League of Light', der deltager i årets danske Melodi Grand Prix.
Her ses han sammen med sangskriver Joachim Ersgaard samt sangerinderne Nina Kreutzmann og Julie Berthelsen, der skal fremføre sangen.
FacebookTwitterKopier linkEmner:Mads Langer (musiker)|Litteratur|Los Angeles|Skilsmisse|Sanne Salomonsen (musiker)




https://www.dr.dk/nyheder/indland/svampekaffe-hindbaer-oel-og-mousserende-te-hitter-paa-oeko-messe

IndlandSvampekaffe, hindbær-øl og mousserende te hitter på øko-messe32 danske virksomheder er taget til international øko-messe i Tyskland.
Økologiske vin, øl og sprut sælger godt på den internationale økologimesse i Tyskland - både med og uden alkohol.
Af Sandra Meersohn Meinecke13.
feb.
2019 kl.
20.
04Bemærk: artiklen er mere end 30 dage gammelLæs opKaffeshots og hindbær-øl.
Det er bare nogle af de produkter, som 32 danske virksomheder sammen med repræsentanter fra hele verden er rejst til Nürnberg i Tyskland for at vise frem på den internationale økologimesse Biofach.
Og verden er vilde med dansk økologi.
- Danskerne er sindssygt gode til at spotte nye trends og tendenser, som forbrugerne efterspørger, siger Pernille Bundgård, som er internationale markedsdirektør hos Økologisk Landsforening og er med på messen.
Læs også:Salg af økologi sætter globale rekorder: Danmark får førstepladsen - igenKaffe - og sundhedstendenserNogle af årets allerstørste tendenser er to-go produkter, og alt hvad der smager af sundhed.
Og der er ingen grænser for kreativiten hos de danske virksomheder.
Et stor hit er økologiske kaffeshot, som virksomheden Zozozial sælger.
En anden kaffesucces er virksomheden Råhygge, som brygger kaffe lavet af svampe.
Men også pap-tallerkener, pap-krus og bio-sugerør er med på messen, så frokosten kan nydes i det fri uden unødvendig brug af plastik.
Danmark er det land i verden, der har det højeste forbrug af økologiske varer per borger.
I 2017 lå den økologiske andel af det samlede fødevaresalg i Danmark på 13,3 procent.
På messen i Tyskland er der også stor efterspørgsel på de danske produkter.
Privatfoto: Økologiske Landsforening Der blev også serveret sukkerfri, økologisk is på Biofach.
 Der er 32 danske virksomheder med på messen i Biofach.
Her er det danske Raw Bite, der viser miljø- og fødevareminister Jakob Ellemann-Jensen deres økologiske proteinbar.
Privatfoto: Økologiske Landsforening Der er ikke kun mad på  Biofach, her ses firmaet Sonetts økologiske skønheds-produkter.
Verdens største økologimesse finder sted fra den 13.
til 16.
februar.
1 / 4Danmark er det land i verden, der har det højeste forbrug af økologiske varer per borger.
I 2017 lå den økologiske andel af det samlede fødevaresalg i Danmark på 13,3 procent.
På messen i Tyskland er der også stor efterspørgsel på de danske produkter.
Privatfoto: Økologiske Landsforening1 / 4Der blev også serveret sukkerfri, økologisk is på Biofach.
2 / 4Der er 32 danske virksomheder med på messen i Biofach.
Her er det danske Raw Bite, der viser miljø- og fødevareminister Jakob Ellemann-Jensen deres økologiske proteinbar.
Privatfoto: Økologiske Landsforening3 / 4Der er ikke kun mad på  Biofach, her ses firmaet Sonetts økologiske skønheds-produkter.
Verdens største økologimesse finder sted fra den 13.
til 16.
februar.
4 / 4Produkter lavet af alger, ingefær, chili og æbler er meget populære.
- Der er en stor efterspørgsel på ting, der er nemme og sunde, siger Pernille Bundgård og nævner en række økologiske proteinbarer og energidrikke, som også sælger godt på messen.
Den globale omsætning på økologiske varer er mere end fordoblet de seneste ti år.
Og ifølge en ny rapport fra det schweiziske forskningscenter Fibl, som blev præsenteret på messen, blev der i 2017 på verdensplan solgt øko-varer til en værdi af cirka 636 milliarder danske kroner.
Virgin-drinks topperMan kan sagtens kombinere den sunde bølge, der præger årets messe, med fest.
For udbuddet af drikke uden alkohol er endnu en af messens store fænomener.
Der er både økologisk, alhokolfri gin og tonic, whiskey og en lang række forskellige øl repræsenteret.
- De rammer en hel ny målgruppe, som på grund af religion, graviditet eller fordi, de er i bil, ikke ønsker alkoholen, men gerne vil have en drink, siger Pernille Bundgård og fortæller, at den alkoholfri strømning også prægede messen sidste år.
Her vandt det danske firma Sparkling Tea Company, som serverer mousserende te på champagneflasker, prisen for årets produkt.
FacebookTwitterKopier linkEmner:Økologi|Alkoholiske drikke|Tyskland|Erhverv|Økologisk Landsforening




https://www.dr.dk/nyheder/udland/george-clooney-blander-sig-i-royal-ballade-det-er-prinsesse-diana-tilstande

UdlandGeorge Clooney blander sig i royal ballade: Det er prinsesse Diana-tilstandeHertuginde Meghan Markle bliver forfulgt på samme vis som prinsesse Diana, lyder det.
George Clooney deltog sammen med sin kone Amal Clooney ved prins Harry og Meghan Markles bryllup den 19.
maj sidste år.
Af Jens Andersen13.
feb.
2019 kl.
17.
39Bemærk: artiklen er mere end 30 dage gammelLæs opBølgerne går særdeles højt i den kulørte del af den britiske presse, som har fået en masse at skrive om, efter Prins Harry sidste år blev gift med den amerikanske skuespillerinde Meghan Markle.
Dermed blev den 37-årige amerikaner ikke bare hertuginde af Sussex, men også genstand for en enorm opmærksomhed fra den britiske tabloidpresse.
Men det har nu taget overhånd, lyder det fra vennen og verdensnavnet George Clooney, der ser paralleller til den britiske presses behandling af Meghan Markles afdøde svigermor.
Prins Harry og Meghan Markle ved ceremonien i Sankt Georges kapel i Windsor forestået af ærkebiskoppen af Canterbury, Justin Welby.
 Brudens vielsesring af walisisk guld og skænket af dronning Elizabeth.
 Meghan Markles ankomst til Sankt Georges kapel.
 Der var adskillige brudepiger- og drenge til at følge Meghan Markle op ad kirkegulvet.
Heriblandt prins Williams og Kates børn.
(© Scanpix) US actress Meghan Markle arrives for the wedding ceremony to marry Britain's Prince Harry, Duke of Sussex, at St George's Chapel, Windsor Castle, in Windsor, Britain, May 19, 2018.
Ben STANSALL/Pool via REUTERS  Biskop Michael Curry gav en længere tale om betydningen af kærlighed.
 Da Meghan Markle sagde ja til prins Harry, så blev hun samtidigt hertuginde af Sussex.
1 / 7Prins Harry og Meghan Markle ved ceremonien i Sankt Georges kapel i Windsor forestået af ærkebiskoppen af Canterbury, Justin Welby.
1 / 7Brudens vielsesring af walisisk guld og skænket af dronning Elizabeth.
2 / 7Meghan Markles ankomst til Sankt Georges kapel.
3 / 7Der var adskillige brudepiger- og drenge til at følge Meghan Markle op ad kirkegulvet.
Heriblandt prins Williams og Kates børn.
(© Scanpix)4 / 7US actress Meghan Markle arrives for the wedding ceremony to marry Britain's Prince Harry, Duke of Sussex, at St George's Chapel, Windsor Castle, in Windsor, Britain, May 19, 2018.
Ben STANSALL/Pool via REUTERS 5 / 7Biskop Michael Curry gav en længere tale om betydningen af kærlighed.
6 / 7Da Meghan Markle sagde ja til prins Harry, så blev hun samtidigt hertuginde af Sussex.
7 / 7Prinsesse Diana døde i en bilulykke i Paris i 1997, efter hendes chauffør forsøgte at køre fra en horde af paparazzifotografer.
- De jager hende allevegne.
Hun bliver forfulgt.
Jeg kan ikke beskrive, hvor frustrerende det er at være vidne til, siger George Clooney, der var med til Prins Harry og Meghan Markles bryllup den 19.
maj 2018.
- Hun er gravid i syvende måned og bliver jagtet og forfulgt på samme måde som Diana.
Historien er ved at gentage sig selv, siger stjerneskuespilleren.
Prins Harry og Meghan Markle sagde ja til hinanden i Sankt Georges kapel i Windsor-slottet i London den 19.
maj sidste år.
Dermed blev Meghan Markle hertuginde af Sussex og fast inventar i sladderspalterne.
Den britiske tabloidpresse er især optaget af hertuginden af Sussex’ kontroverser med faderen, Thomas Markle, som hertuginden ellers har forsøgt at lægge låg på.
Senest med et personligt brev til faderen, hvor hun bønfalder ham om at stoppe med at lyve til pressen og lade hende og Prins Harry leve i fred.
Thomas Mackle kvitterede ved at stille op til et interview med tabloidavisen Sunday Mail.
Hele brevet er desuden blevet publiceret i flere tabloidaviser, hvor man også har givet sig i kast med at analysere Meghan Markles håndskrift.
I avisen 'Mirror' udløste det eksempelvis overskriften'Meghan er følelsesmæssigt usikker og selvmedlidende, siger håndskriftsekspert'.
Tonen er brutal på de sociale medierDet problematiske forhold til sin far er dog ikke det eneste, som hertuginden af Sussex kan læse om i pressen.
Den forhenværende skuespillerindes angiveligt anstrengte forhold til svigerinden Kate Middleton bliver også dækket tæt af den af engelske tabloidpresse og med stor iver.
Tvisten mellem Megan Markle og Kate Middleton har sågar fået en ny slagmark i form af de sociale medier, hvor ’tilhængere’ af de to lejre sviner hinanden og de to hertuginder til.
Dét i en sådan grad, at det britiske kongehus har bedt Instagram og Twitter om hjælp til at dæmme op for det til tider uanstændige sprogbrug.
Kate Middleton og Meghan Markle er angiveligt ikke ligefrem slyngveninder, hvilket den britiske tabloidpresse bruger masser af spalteplads på.
Tvisten mellem hertuginderne har også ramt de sociale medier.
Her ses Kate Middleton med sin mand, prins William.
Ugebladet ’Hello!
’ Magazine er også gået ind i kampen for en bedre tone i forhold til de royale med kampagnen #HellotoKindness (goddag til venlighed, red.
), som en reaktion på ’internetkrigen’ mellem ’fans’ af de to hertuginder.
- For os er det ikke acceptabelt at spille to kvinder ud mod hinanden på den måde.
Det er ikke acceptabelt at skrive racistiske, truende og sexistiske kommentarer online, siger den royale reporter på Hello!
Magazine, Emily Nash, i en video i forbindelse med lanceringen af HellotoKindness-kampagnen.
- Der er et større narrativ i medierne, hvor de to bliver spillet ud mod hinanden og det får desværre folk til at tage side.
I selvsamme Hello!
Magazine drager hertuginden af York, Sarah Ferguson (også kendt som Fergie), også paralleller til den engelske tabloidpresses ageren i prinsesse Diane-tiden.
- Særligt kvinder bliver konstant sammenlignet med hinanden og spillet ud mod hinanden på en måde, som minder mig om, hvordan man hele tiden forsøgte at portrættere mig og Diana som rivaler, hvilket er noget, vi aldrig følte os som, siger Sarah Ferguson.
FacebookTwitterKopier linkEmner:George Clooney (skuespiller)|Storbritannien|England|Instagram|Royalt




https://www.dr.dk/nyheder/politik/se-svarene-klaus-riskaer-jeg-er-blevet-en-bedre-politiker-af-min-modgang-end-af-mine






https://www.dr.dk/sporten/fodbold/championsleague/dortmund-delaney-forventer-offensivt-fyrvaerkeri-mod-eriksens

Champions LeagueDortmund-Delaney forventer offensivt fyrværkeri mod Eriksens TottenhamDer er dømt danskermøde i 1/8-finalerne i Champions League, når tre danskere indtager Wembley onsdag aften.
Af Niklas Brandt Pedersen13.
feb.
2019 kl.
19.
00Bemærk: artiklen er mere end 30 dage gammelLæs opMasser af mål.
Det er, hvad alle forventer, når Christian Eriksen og Tottenham i aften tager imod Dortmund med Thomas Delaney og Jacob Bruun Larsen på holdkortet i Champions League-ottendedelsfinalen.
Læs også:Før danskerduel: Her er danskerne der har vundet fodboldens fineste klubturneringSåledes også Thomas Delaney, der forventer, at modstanderne fra Tottenham kommer til at give den gas i offensiven.
- Vi har selvfølgelig stor respekt for Tottenham.
Ligesom os er de rigtig glade for at komme fremad banen og arbejde helt oppe i front, siger Thomas Delaney på det afsluttende pressemøde inden opgøret på Wembley.
Læs også:Delaney og Dortmund vinder danskerduel over Poulsen og LeipzigDelaney og Dortmund har fået en lidt særpræget optakt til kampen.
Klubbens unge stjerneskud Jadon Sancho levede nemlig op til en fordom, de fleste har om 18-årige drenge, da han formåede at ankomme til lufthavnen uden sit pas og endte med at forsinke Dortmund-flyet til London.
- Jeg lagde faktisk ikke mærke til det.
Dortmund er ikke en stor by, så det har ikke taget så lang tid at hente passet, men det har nok kostet klubben nogle penge.
Jeg tror, han har husket alle sine ting nu, men man ved jo aldrig, siger Thomas Delaney med et smil.
Læs også:OVERBLIK Danskernes weekend i Fodboldeuropa: Mål fra uvante fødder og Eriksens håneretDu kan følge danskerbraget mellem Tottenham og Dortmund i tekst her på dr.
dk/sporten eller se den i levende billeder på TV3+.
FacebookTwitterKopier linkEmner:Jacob Bruun Larsen (fodboldspiller)|Thomas Delaney (fodboldspiller)|Tottenham Hotspur FC|London|Fodbold




https://www.dr.dk/nyheder/politik/df-om-regeringens-forbillede-akutteam-forebygger-ikke-indlaeggelser

PolitikDF om regeringens "forbillede":  Akutteam forebygger ikke indlæggelser Et vestjysk akutteam forebygger alligevel ikke indlæggelser, viser evaluering.
Man kan ikke nedbringe antallet af indlæggelser på landets sygehuse ved at kopiere et særligt akutteam i Esbjerg, som regeringen ellers har gjort til et forbillede i sin sundhedsreform, konstaterer DF.
Af Lasse Bastian Larsen13.
feb.
2019 kl.
17.
36Bemærk: artiklen er mere end 30 dage gammelLæs opDansk Folkepartis sundhedsordfører, Liselott Blixt, blev overrasket, da hun læste en ny evaluering af et meget rost akutteam i Esbjerg.
Modsat hvad regeringen har påstået, har akutteamet nemlig ikke formået at forebygge indlæggelser på sygehuset.
Da regeringen for en måneds tid siden præsenterede sin sundhedsreform, var det med en målsætning om 40.
000 færre indlæggelser i 2025 – især af ældre medicinske patienter.
Akutteamet i Esbjerg blev fremhævet som "et forbillede", der skulle udbredes til resten af landet for at bidrage til at nå målet.
Læs også:Sundhedsreform: Rapport sår tvivl om Løkkes vestjyske forbilledeMen den nye evaluering fra Det Nationale Forsknings- og Analysecenter for Velfærd, Vive, konkluderer, at akutteamet ikke har forebygget indlæggelser - og at andre lignende forsøg med at forebygge indlæggelser heller ikke har virket.
- Det er interessant, at man ikke hindrer indlæggelser, og det skal man da tage til efterretning, siger Liselott Blixt.
- Modellen er jo ok, men det er ikke der, vi hindrer de her indlæggelser, erkender hun.
Akutteamet er et samarbejde mellem Sydvestjysk Sygehus og Esbjerg Kommune og består af 12 sygeplejersker, der tager sig af især ældre og svækkede borgere med kronisk sygdom.
Og både patienter og personale er tilfredse med ordningen, viser evalueringen.
Derfor er der stadig inspiration at hente i Esbjerg, mener Liselott Blixt:- Borgerne er tilfredse, fordi de for eksempel ikke skal ud af huset og hen på sygehuset for at få taget nogle prøver, men de kan sidde i deres eget hjem og få besøg.
Så det gavner den enkelte borger.
Så jeg synes, det skal udbredes, men jeg tror ikke på, at det er der, man henter de indlæggelser, som vi gerne vil.
S: 40.
000 færre indlæggelser er urealistiskSocialdemokratiets sundhedsordfører, Flemming Møller Mortensen, beskylder regeringen for ikke at have gjort sit hjemmearbejde godt nok.
Han medgiver, at patienter og personale har været tilfredse med ordningen, og at de gode erfaringer kan inspirere andre steder i landet.
- Men man skal ikke foregive, at det reducerer antallet af indlæggelser.
Derfor kommer rapporten på et vigtigt tidspunkt, siger han og kalder regeringens målsætning om 40.
000 færre indlæggelser i 2025 for urealistisk.
Men er du enig med regeringen i, at antallet af indlæggelser skal nedbringes?
- Jeg synes, man skal vende den om og sige, at ingen patienter skal indlægges unødvendigt på sygehuset, for det er ikke det bedste sted at være, hvis man eksempelvis er svag og gammel, siger Flemming Møller Mortensen og tilføjer:- Vi skal sørge for, at der er plads til dem, der har brug for en indlæggelse – og dem, der ikke har brug for det, der skal vi sørge for, at der er et tilbud, der rummer en rigtig høj grad af faglighed tæt på deres hjem.
Derfor foreslår vi nærhospitaler, for der er for mange, der har alt for langt til sundhedsvæsenet i dag.
Læs også:Socialdemokratiet vil oprette nærhospitalerDet har ikke været muligt at få et interview med hverken sundhedsminister Ellen Trane Nørby (V) eller en ordfører fra et af de tre regeringspartier bag sundhedsreformen.
Men i et skriftligt svar udtaler Ellen Trane Nørby:- Akutteamet i Esbjerg har formået at skabe mere tryghed og mere sammenhæng for de ældre medicinske patienter.
Det er utroligt positivt.
Samtidig er kommunen en af de kommuner i landet, der er allerbedst til at forebygge indlæggelser.
De resultater skal vi da bruge i det videre arbejde med at skabe et bedre og mere nært sundhedsvæsen.
Også selvom målet med at nedbringe de forebyggelige indlæggelser yderligere ikke er nået.
FacebookTwitterKopier linkEmner:Ellen Trane Nørby (politiker)|Hospitaler|Liselott Blixt (politiker)|Esbjerg|Dansk Folkeparti




https://www.dr.dk/nyheder/regionale/sjaelland/region-sjaelland-fyrer-seks-ud-af-syv-fleksjobbere-danske-bioanalytikere

SjællandRegion Sjælland fyrer seks ud af syv fleksjobbere: Danske Bioanalytikere overvejer retssag- Urimeligt at ramme fleksjobbere så hårdt i sparerunde, mener formand i fagforeningen.
Seks ud af syv bioanalytikere ansat i fleksjob på Sjællands Universitetshospital er blevet fyret i forbindelse med Region Sjællands sparerunde.
Af Trine Warrer Juul og Julie Würtz13.
feb.
2019 kl.
18.
36Bemærk: artiklen er mere end 30 dage gammelLæs opSeks ud af syv bioanalytikere ansat i fleksjob på Sjællands Universitetshospital er blevet fyret i forbindelse med Region Sjællands sparerunde.
- Det er urimeligt, og vi ser det som en overtrædelse af forskelsbehandlingsloven, lyder det fra Martina Jürs, der er formand for fagforeningen Danske Bioanalytikere.
Fagforeningen overvejer nu, om de skal hive Region Sjælland i retten for brud på loven om forskelsbehandling.
Det er svært for os i forvejen som fleksjobbere at få noget andet at tage os til.
Lene Pedersen, fyret fleksjobber på Køge Sygehus50-årige Lene Pedersen fra Stevns modtog i november en fyreseddel sammen med fem andre kolleger i fleksjob.
Hun kom til skade med sin ankel i en rappelling-ulykke for 15 år siden.
Efterfølgende tog det hende tre år at få tilkendt en fleksjobordning, og nu har hun i de seneste år arbejdet som bioanalytiker på Køge Sygehus i 15 timer om ugen fordelt på tre dage.
- Jeg blev trist.
Det er sindssygt hårdt at blive valgt fra, siger hun om fyringen.
Lene Pedersen mistede sit fleksjob som bioanalytiker sammen med fem andre kollegaer, da Region Sjælland fyrede 191 medarbejdere i en sparerunde i november måned.
 privatfoto)Ud over at miste et arbejde, hun var glad for, frygter Lene Pedersen for sin fremtid på arbejdsmarkedet.
- Det er svært for os i forvejen som fleksjobbere at få noget andet at tage os til, siger hun.
De fyrede fleksjobbere har heller ikke ret til dagpenge.
I stedet starter de på ledighedsydelse, der svarer til 89 procent af dagpengesatsen.
Hvis det lykkes dem at finde et nyt job, er det også til en lavere løn, da fleksjobordningen blev ændret i 2013.
Før 2013 var det arbejdsgiverens ansvar at udbetale fuld løn til medarbejderen, hvorefter arbejdsgiveren fik en refusion fra kommunen.
I dag udbetaler arbejdsgiveren kun løn for den arbejdsindsats, fleksjobberen har ydet.
Resten af fleksjobberens indtægt kommer fra kommunen, der har beregnet et fleksløntilskud i forhold til den løn, arbejdsgiveren udbetaler.
Fagforening: Region skal leve op til socialt ansvar- Regionerne og hospitalerne må simpelthen ikke glemme deres sociale ansvar.
Det er ikke rimeligt, at fleksjobberne er blevet ramt så hårdt i fyringsrunden, lyder det fra Martina Jürs.
Dansk Folkepartis medlem af Folketingets beskæftigelsesudvalg, Jeppe Jakobsen, mener, at Region Sjælland har en forpligtelse til at leve op til deres sociale ansvar og sikre job til ansatte, der har fået en fleksjobordning.
- Det er svært at få et fleksjob, når man først er blevet tilkendt en fleksjobordning, siger han.
Region Sjællands formand Heino Knudsen (S) mener dog, at regionen lever op til sit sociale ansvar.
- De seks bioanalytikere er ikke fyret, fordi de er i fleksjob.
Det har været individuelle vurderinger.
Samlet set har vi stadig mere end 700 medarbejdere i fleks- eller skånejob i regionen, og det er vigtigt for mig, at vi stadig tager det sociale ansvar i Region Sjælland, siger Heino Knudsen, som følger sagen tæt.
I alt er der tale om 191 ansatte på Region Sjællands hospitaler, som er blevet fyret, og som i de kommende måneder skal forlade deres arbejdsplads.
FacebookTwitterKopier linkEmner:Fleksjob|Heino Knudsen (politiker)|Socialdemokraterne|Region Sjælland|Sjælland




https://www.dr.dk/nyheder/regionale/midtvest/khoshnaw-forlod-kaershovedgaard-nu-faar-han-ny-chance-i-italien

Midt- og VestjyllandKhoshnaw forlod Kærshovedgård: Nu får han ny chance i ItalienKhoshnaw Nameq har kone og barn i Danmark.
Nu behandler Italien en ansøgning om asyl.
Af Jesper Ibfelt og Mona Aaberg13.
feb.
2019 kl.
17.
29Bemærk: artiklen er mere end 30 dage gammelLæs opI lidt over et år har Khoshnaw Nameq måttet følge sin søns opvækst på mobiltelefonen.
Efter afslag på asyl i Danmark er han nemlig rejst til Italien, mens hustruen Christina og hans snart to-årige søn stadig bor i Danmark.
Khoshnaw Nameq må nøjes med at følge sønnens opvækst på mobilen.
- Det sværeste er, at jeg ikke kan sidde om aftenen og hygge mig med min kone, og jeg kan ikke komme hjem og se min søn.
Da jeg var i Danmark kunne han ikke engang kravle rigtig – nu går han, fortæller Khoshnaw Nameq.
Den 26-årige iraker er afvist asylansøger, og i halvandet år boede han på Udrejsecenter Kærshovedgård i Midtjylland.
Han er en af de mange, som forsvinder ud i det blå.
Siden Udrejsecenter Kærshovedgård blev etableret for tre år siden, er kun 35 blevet sendt hjem.
328 ud af 447 tidligere beboere ved politiet ikke, hvor er.
Med meget restriktive forhold på udrejsecentret ønsker politikerne at presse beboerne til at rejse hjem.
Vi taler sammen dagligt, men det føles ikke som at have sit barn i armene eller være sammen med sin kone.
Khoshnaw NameqMen i stedet for at rejse hjem, rejser langt størstedelen af de forsvundne asylansøgere videre til andre europæiske lande.
Det vurderer blandt andre Dansk Flygtningehjælp.
Italien har genoptaget sagenMed hjælp fra en advokat har Khoshnaw Nameq fået sin sag genoptaget, og dermed har han fået fornyet håb om, at han kan blive i Europa- De knækker mig ikke.
Jeg giver ikke op.
Jeg ved, jeg har ret, og jeg skal nok vinde den her sag, siger Khoshnaw Nameq.
På Kærshovedgård havde Khoshnaw Nameq opholds- og meldepligt.
Han havde ikke ret til at arbejde og modtog heller ingen penge fra det offentlige.
Med kone og barn i Nordsjælland følte han sig presset:- Man er et dyr.
Man er ikke et menneske.
Det er som om de på Kærshovedgård sparker dig ind på et værelse, og der er ikke noget håb, fortæller han.
Men i stedet for at rejse tilbage til Irak, som han skulle, rejste Khoshnaw Nameq til Italien.
En beslutning han tog sammen med sin kone Christina Nielsen.
FAKTAHvad er Dublin-forordningenDublin-forordningen skal sikre, at en asylansøger kun behandles i ét land.
Forordningen skal også sikre, at der altid kan findes et land, der er ansvarlig for behandlingen af en asylansøgning.
Et EU-land har tre måneder fra en asylansøgning er indgivet til at anmode et andet EU-land om at overtage en asylansøger.
Selve overførslen skal ske inden for en frist af seks måneder.
Sker det ikke, påhviler ansvaret for at behandle asylansøgningen det EU-land, som ansøgningen er indgivet til.
Denne frist kan dog forlænges.
Kilde: Nyidanmark.
dk og EUR-Lex- Det eneste, der kører i mit hoved, er, at Khoshnaw skal være i sikkerhed, og så må vi tage den derfra, siger Christina Nielsen.
Egentlig havde Italien ret til at sende Khoshnaw Nameq retur til Danmark, fordi Danmark ifølge Dublin-forordningens regler som første asylland har ansvaret for hans sag.
Men ved hjælp fra en advokat lykkedes det ham via domstolene at få Italien til at genoptage hans sag.
Må arbejde og tjene pengeLivet som asylansøger i Italien er meget anderledes end livet på Kærshovedgård.
Mens man som asylansøger i Danmark ikke må arbejde, har Khoshnaw Nameq i Italien haft arbejde i fem måneder i en bar på et hotel.
- Jeg har for første gang i otte år haft lov til at være glad og taknemmelig for at betale skat.
Den fornøjelse har jeg desværre aldrig haft i Danmark, fordi jeg ikke måtte arbejde der.
Men her i Italien kan jeg forsørge mig selv, siger Khoshnaw Nameq.
Men hans søn, der snorker, må han nøjes med at se på video.
Og selv om der er tusindvis af kilometer til hans hustru Christina Nielsen, er han overbevist om, at ægteskabet holder.
- Vi taler sammen dagligt, men det føles ikke som at have sit barn i armene eller være sammen med sin kone.
Det fungerer, men det er ikke sådan, jeg ønsker, det skal være, siger Khoshnaw Nameq.
Han har ikke set sin familie, siden de besøgte ham i Italien i sommerferien sidste år.
Hvor og hvornår han igen kommer til at bo sammen med sin familie ved Khoshnaw Nameq ikke.
- Jeg har et håb om, at jeg på et tidspunkt er færdig med alt det her lort, så jeg kan få et normalt liv igen.
Om det er nu eller om ti år, det jeg ved ikke.
Men det skal nok komme, siger han.
Khoshnaw Nameq forventer at få sin sag afgjort sidst på året.
FacebookTwitterKopier linkEmner:Italien|Flygtninge og asylansøgere|Udlændingepolitik|Dansk Flygtningehjælp|Dublin




https://www.dr.dk/nyheder/viden/klima/endnu-et-kaempe-meteorkrater-gemmer-sig-maaske-under-groenlands

KlimaEndnu et kæmpe meteorkrater gemmer sig måske under Grønlands isKrateret på 36 km i diameter er større end det, som danske forskere afslørede i slutningen af 2018.
Det nye krater er fundet tæt på Hiawatha-krateret i det nordlige Grønland.
 © Nasa)Af Søren Bjørn-Hansen13.
feb.
2019 kl.
20.
00Bemærk: artiklen er mere end 30 dage gammelLæs opEt internationalt forskerhold med dansk deltagelse afslørede i november sidste år, at et enormt meteorkrater gemmer sig under isen i Nordgrønland.
Læs også:Kæmpekrater fundet under indlandsisen i Nordgrønland: Det første af sin slagsNu kan en dansk forsker sammen med NASA fremlægge beviser for det, der kan være et andet og endnu endnu større meteorkrater under isen.
Det skriver Videnskab.
dk.
Det første krater, der fik navnet Hiawatha efter en nærliggende gletsjer, blev skabt af en asteroide på omkring 12 milliarder tons - og udløste energi svarende til 47 millioner atombomber på størrelse med den, der ramte Hiroshima.
Det nye krater, som er fundet med radarmålinger, er med sine 36 kilometer i diameter endnu større.
Fundet er dokumenteret i tidsskriftet Geophysical Research Letters.
- Hvis vi har regnet rigtigt, er det for vildt.
Så står vi med to kæmpe asteroider, som er kommet gennem atmosfæren inden for samme tidsramme og relativt tæt på hinanden, og så taler vi altså om tidspunkter, hvor der også har levet mennesker på Jorden, siger professor Kurt H.
Kjær til Videnskab.
dk.
Stadig et stort måskeMen det er stadig et stort hvis, der er tale om.
For krateret er gemt under isen.
Og forskernes eneste bevis er målinger udført med NASAs avancerede radarteknologi.
Radarmålingerne kan blandt andet fortælle, hvordan isen og jorden ser ud under overfladen, men kan også bruges til at anslå kraternes alder, som du kan læse i denne artikel om det første krater.
Læs også:Grønlandsk kæmpekrater kan (måske) forklare mammuttens forsvindenDe to nyopdagede kratere er ikke bare de første af slagsen, forskerne finder under isen.
De er også blandt de største, vi kender til på verdensplan:Med sine 31 kilometer i diameter landede det første krater størrelsesmæssigt på en 25.
-plads, mens det senest tilkomne ser ud til at have en diameter på hele 36 kilometer.
Det er større end Læsø og nok til at lande på en 22.
-plads på verdensranglisten over kratere.
Kan være en udslukt vulkanI den nye videnskabelige artikel har forskerne sat spørgsmålstegn efter titlen ’A second large subglacial impact crater in northwest Greenland?
’.
Og det med god grund, lyder det fra den engelske geologiprofessor Adrian Jones, som har læst, men ikke deltaget i studiet.
- De fysiske beviser er ret overbevisende, men der er ingen geologiske prøver i modsætning til Hiawatha (det første krater, red.
).
Så det er meget mere spekulativt, og spørgsmålstegnet i titlen er berettiget, skriver han i en mail til Videnskab.
dk.
Der mangler stadig at blive lavet de samme geologiske prøver, som ved det første krater.
Det har indtil videre ikke været muligt, fordi krateret ligger langt længere inde under indlandsisen.
Krateret kan i teorien også være resterne af en udslukt, kollapset vulkan.
Men det anser flere forskere for ret usandsynligt.
Hvis forskerne endegyldigt skulle være i stand til at fastslå, at der vitterligt ér tale om et meteorkrater, ville det være nødvendigt simpelthen at bore ned i isen og kigge efter.
FacebookTwitterKopier link




https://www.dr.dk/nyheder/udland/selvmordsangreb-draeber-30-medlemmer-af-irans-revolutionsgarde

UdlandSelvmordsangreb dræber 30 medlemmer af Irans RevolutionsgardeAngrebet var rettet mod medlemmer af Irans Revolutionsgarde, og de befandt sig i en bus, da de blev angrebet.
Omtrent 30 medlemmer af Irans Revolutionsgarde er blevet dræbt af et selvmordsangreb.
Af Sofie Dyjak13.
feb.
2019 kl.
17.
11Bemærk: artiklen er mere end 30 dage gammelLæs opEt selvmordsangreb har dræbt 30 elitesoldater fra Irans Revolutionsgarde og såret mindst 10.
En terrororganisation ved navn Jaish ul-Adl har officielt meldt ud, at de står bag angrebet.
Det skriver AP.
Bomben er angiveligt blevet udløst i Sistan og Baluchistan-provinsen i det sydøstlige Iran.
Området ligger på en stor handelsrute for opium, og der har mange gange tidligere været voldelige opgør om opium i området og sammenstød mellem iranske styrker og separatister fra Baluch.
Irans magtfulde Revolutionsgarde består af omkring 125.
000 mand, og den refererer direkte til Irans øverste leder.
Revolutionsgarden vurderes til at være den mest magtfulde enhed inden for Irans sikkerhedsstyrker.
Det blev oprettet umiddelbart efter den iranske revolution og er en af de enheder, der sanktioneres af USA.
Sidste år døde tyve personer ligeledes i et angreb rettet mod Revolutionsgarden.
FacebookTwitterKopier linkEmner:Iran|Militær|Terrorisme|USA




https://www.dr.dk/nyheder/udland/rusland-vil-koble-befolkningen-fra-internettet

UdlandRusland vil koble befolkningen fra internettetEn ny lov vil gøre det muligt at undersøge, hvordan et isoleret russisk internet kan fungere i praksis.
Rusland er i færd med at lave ny lov, der skal gøre det muligt at lukke ned for dele af internettet.
Parlamentet støtter forslaget.
Af Sofie Dyjak13.
feb.
2019 kl.
17.
21Bemærk: artiklen er mere end 30 dage gammelLæs opRussernes adgang til det globale internet vil inden længe blive lukket ned en hel dag.
Det russiske parlament, Statsdumaen, bakker nemlig op om, at landets internetudbydere tester, hvordan et isoleret russisk internet fungerer i praksis.
Testen er samtidig en undersøgelse af, om Rusland i fremtiden kan omdirigere internettrafik til at blive styret af Roskomnadzor - som den instans, der regulerer medier i Rusland - i stedet for at bevæge sig via udenlandske servere.
Forsøget tager udgangspunkt i et lovforslag, der blev fremsat i december sidste år.
Læs også:Rusland frygter nyt våbenkapløb med USATirsdag gik lovforslaget gennem førstebehandling i den russiske parlament.
Lovforslaget vil gøre det muligt at øge kontrollen af internettrafik og åbne op for, at man i højere grad kan spore, hvor trafikken kommer fra og begrænse adgangen til forskellige hjemmesider.
Samtidig vil det øge beføjelserne for Roskomnadzor, så de har lettere ved at udstede forbud og lukke sider ned.
Det skriver it-mediet ZDNet.
Inspireret af KinaTesten vil efter planen løbe af stablen før den 1.
april, hvor der er deadline for at komme med ændringer til lovforslaget.
Kritikere af lovforslaget kalder det censur, mens man i regeringen holder fast i, at det udelukkende er for at øge cybersikkerheden.
Natalya Kasperskaya er formand for den sikkerhedsgruppe, der har anbefalet, at man inden længe tester, hvordan et isoleret russisk internet fungerer i praksis.
Og hun er positivt stemt over for lovforslaget:- Loven har et godt formål, men hvilke metoder der skal bruges til at gennemføre det er endnu ikke præcist defineret, siger hun ifølge The Guardian.
Læs også:Rusland anklager BBC for politisk motiveret dækningDet langsigtede mål for de russiske myndigheder er at skabe et webfiltreringssystem, der minder om Kinas omfattende censursystem "The Great Firewall".
Et system, der blandt andet blokerer for, at kineserne kan få adgang til bestemte hjemmesider og for at bestemte typer af informationer kan nå kineserne.
Samtidig vil de russiske myndighederne have muligheden for at kunne lukke ned for internettet i hele landet, hvis det er nødvendigt.
Det skriver ZDNet.
Træder lovforslaget i kraft vil det betyde, at der på sigt er brug for at etablere et nationalt intranet over hele Rusland.
FacebookTwitterKopier linkEmner:Rusland|Kina|The Guardian




https://www.dr.dk/nyheder/regionale/nordjylland/ildsjael-stiller-op-faa-mere-fokus-paa-genoptraening

NordjyllandIldsjæl stiller op for at få mere fokus på genoptræningStifteren af The Back To Life Project vil vise etablerede politikere, at der er stemmer i at tale om genoptræning og varme hænder.
Ifølge Mikkel Salling Holmgaard gider hverken politikere eller medier at tale om genoptræning.
Af Christine Nørgaard13.
feb.
2019 kl.
17.
02Bemærk: artiklen er mere end 30 dage gammelLæs opStifteren af The Back To Life Project, Mikkel Salling Holmgaard fra Aalborg, stiller op som løsgænger ved det kommende folketingsvalg.
Det har han offentliggjort på sin facebookside.
Den 32-årige nordjyde skriver videre, at han egentlig ikke orker at komme i Folketinget, men at drømmen om at få mere politisk fokus på genoptræning, varme hænder og klima har fået ham til at melde sig.
Blev stukket ned til gymnasiefestMikkel Salling Holmgaard blev som 19-årig i 2006 stukket i halsen med en kniv under en gymnasiefest og blev også alvorligt skadet i sin arm.
Oplevelserne fik ham til at stifte The Back To Life Project, der blandt andet hjælper ofre med at komme tilbage til livet efter trafikulykker, voldshændelser og andre livskriser.
Dette kandidatur er forhåbentlig noget, der møder så stor opbakning, at genoptræning allerede kommer på dagsordenen i valgkampen.
Mikkel Salling Holmgaard, løsgænger- Dette kandidatur har til hensigt, at skabe opsigt og fokus på genoptræning.
Jeg vil vise etablerede politikere, at der er stemmer i at tale om genoptræning og varme hænder.
Så dette kandidatur er forhåbentlig noget, der møder så stor opbakning, at genoptræning allerede kommer på dagsordenen i valgkampen, og ellers mærker de det forhåbentligt på stemmesedlerne, skriver løsgængeren på sin facebookside.
Da kunstneren Jacob Haugaard ligeledes stillede op som løsgænger i 1994 var det med slogans som "mere vind på cykelstierne" og "flere hvaler i Randers Fjord".
Valgforsker spår ham ikke mange chancerMen selvom Mikkel Salling Holmgaard også lover at arbejde for at få "flere spækhuggere i de danske farvande", og selvom det altså tidligere er lykkedes for Haugaard at komme ind som løsgænger, så spår valg- og samfundsforsker Johannes Andersen ikke nordjyden mange chancer.
- Sandsynligheden er stort set lig med nul.
Historisk set har vi kun haft Jacob Haugaard, der er kommet ind, og det gjorde han jo ved at have stillet op igen og igen og ved at få stemmer fra en lang række folk, der var meget anarkistisk indstillede til det at stemme, siger valgforskeren fra Aalborg Universitet.
Ifølge ham stillede 16 løsgængere op ved det seneste folketingsvalg.
Og typisk er det med et ønske om at få opmærksomhed på underprioriterede politiske emner.
- Selvfølgelig er det fordi, man vil gøre en forskel, og fordi man synes, at det at stille op til Folketinget er vejen frem, siger Johannes Andersen.
Mikkel Salling Holmgaard tilføjer, at det er sandsynligt, at han på et tidspunkt også melder sig som kandidat til kommunalpolitik.
FacebookTwitterKopier linkEmner:Jacob Haugaard (komiker)|Folketinget|Valg og folkeafstemninger|Patienter|Aalborg




https://www.dr.dk/sporten/fodbold/kvindelandsholdet/harder-forlaenger-aftale-med-wolfsburg

KvindelandsholdetHarder forlænger aftale med Wolfsburg Pernille Harder lægger yderligere et år på kontrakten med tyske Wolfsburg, så aftalen løber til 2021.
Pernille Harder har forlænget aftalen med sin tyske klub, Wolfsburg.
13.
feb.
2019 kl.
17.
25Bemærk: artiklen er mere end 30 dage gammelLæs opAnføreren for det danske kvindelandshold i fodbold, Pernille Harder, fortsætter i den tyske klub Wolfsburg frem til sommeren 2021.
Parterne er blevet enige om at lægge yderligere et år på Harders kontrakt, der stod til at udløbe efter næste sæson.
- Pernille er ikke bare en fremragende spiller, der såvel med sine individuelle evner som med sine kvaliteter som holdspiller passer perfekt til os, siger Wolfsburgs sportslige leder, Ralf Kellermann, til klubbens hjemmeside.
Pernille Harder blev kåret til årets kvindelige fodboldspiller i januar.
- Derudover er hun i sin tid hos os blevet en personlighed, der er velkendt i kvindefodbold verden over, hvilket understreges af de mange individuelle udmærkelser, hun har modtaget i den senere tid, siger Kellermann.
Topscorer sidste sæsonPernille Harder blev i august kåret til årets spiller i Europa og blev sidst på året nummer to, da Ballon d'Or skulle uddeles for 2018.
Hun blev topscorer i den tyske Bundesliga i sidste sæson, hvor hun var med til at sikre Wolfsburg "The Double".
- Jeg nyder virkelig at være en del af denne klub og at spille sammen med så mange dygtige fodboldspillere.
Jeg glæder mig allerede til de næste år og de kommende kampe i den grøn-hvide, siger Harder.
Hun kom til Wolfsburg i begyndelsen af 2017.
Forinden spillede hun fire sæsoner for Linköping i den svenske liga.
/ritzau/FacebookTwitterKopier linkEmner:Pernille Harder (fodboldspiller)|VfL Wolfsburg|Fodbold|Sverige|Linköping




https://www.dr.dk/nyheder/regionale/nordjylland/bilister-om-els-klimaplan-vi-vil-gerne-koere-elbil-men-det-er-stadig

NordjyllandBilister om EL's klimaplan:  Vi vil gerne køre elbil, men det er stadig for dyrtEnhedslisten vil med ny plan have bilister til at vælge el-biler frem for benzin- og dieselbiler.
Marko Birk Nielsen, Dianna Eriksen og Søren Rosenberg.
Af Christine Nørgaard13.
feb.
2019 kl.
17.
02Bemærk: artiklen er mere end 30 dage gammelLæs opUd af benzin- og dieselbilerne og ind i elbilen.
Det er det overordnede mål med Enhedslistens nye klimaplan.
Partiet lægger op til at hæve prisen for en liter brændstof med 69 øre, ligesom man kan få støtte til både at skrotte den gamle bil og købe en ny elbil.
Men hvad siger bilisterne til det?
Vi har talt med nogle af dem, der bor langt fra jobbet, og hvor bussen kun kører få gange om dagen.
Birgit Jensen tror, det vil tage noget tid, før hun får udskiftet den dieseldrevne Mazda med en elbil.
I Gandrup nord for Aalborg vil Birgit Jensen ikke udelukke, at hun en dag kan finde på at udskifte sin blå dieselbil med en på el.
Men foreløbig er der for mange ulemper, mener hun.
- Det kan jo ikke hjælpe, at vi skal køre til Støvring hver gang for at lade op, siger Birgit Jensen, der opfordrer politikerne til at komme ud på landet for at se, hvordan virkeligheden er.
- Vi er nødt til at gøre noget, siger Søren Rosenberg fra Aabybro.
Mere positiv er Søren Rosenberg fra Aabybro.
- Jeg synes, det er en god idé, og jeg vil da meget gerne købe en elbil næste gang, for vi skal have et bedre klima, og så må vi også kigge indad og investere lidt, siger bilisten.
Mangler 'familiecontainer' på elKristian Munk fra Gjøl er enig i, at udspillet vil være godt milljømæssigt.
- Men rent egoistisk har jeg brug for en 7-personers bil og det findes ikke som elbil, så jeg vil da være rigtig ked af det, hvis der ikke findes et alternativ, siger familiefaren.
Ifølge ham betyder den økonomiske gevinst ved et skift en del.
Det gør det også for Dianna Eriksen fra Aalborg.
Men det kommer alligevel til at tage lang tid, før hun skifter sin benzinbil ud med en eldrevet.
- For mig gør det ikke den store forskel, for elbilerne er altså stadig for dyre.
Så det er der simpelthen ikke økonomi til, siger hun.
Vil gerne, men har ikke rådSamme udfordring har 18-årige Marko Birk Nielsen fra Aabybro.
- Elbiler er jo klart at overveje, men som 18-årig er det lidt dyrt at skulle ud og have fat i sådan en, når man ikke har så mange penge.
Som alting ser ud nu, så er vi nødt til at blive påvirket til at køre noget mindre eller mere fornuftigt, siger Christoffer Hartman Veng.
Hos Christoffer Hartman Veng har familien valgt at skære ned på de faste udgifter ved, at han har udskiftet sin bil med en knallert 45.
- Og vi er egentlig enige om derhjemme, at den bil vi har, nok er den sidste, vi har med flydende brændstof, siger nordjyden.
Han kalder initiativet fra Enhedslisten for forfriskende.
- Som alting ser ud nu, så er vi nødt til at blive påvirket til at køre noget mindre eller mere fornuftigt, siger Christoffer Hartman Veng.
Vi er nødt til at gøre nogetGitte Poulsen pendler hver dag mellem Køge og Frederiksberg.
(© DR Nyheder)I den anden ende af landet er flertallet af de bilister, vi talte med i Køge også indstillede på, at der skal gøres noget for miljøet.
- Jeg vil helt klart overveje at skifte til en elbil, fordi det tror jeg, bliver fremtiden.
Den koster selvfølgelig noget mere at investere i, men vi bliver nødt til at gøre noget, siger Gitte Poulsen.
For hende vil stigende brændstofpriser også være et incitament for at skifte til en elbil.
- Når først skridtet er taget med, at de stiger, så fortsætter det jo, forudser hun.
Pia Ovesen vil overveje at udskifte sin nye benzinbil med en elbil, men hun har brug for tid.
(© DR Nyheder)For Pia Ovesen er den daglige køretur mellem Køge og Lyngby, så hun forventer, at højere brændstofpriser vil have store konsekvenser for hende.
- Det vil jeg være ked af, for det vil betyde ret meget for min daglige økonomi, og det vil helt klart gøre, at jeg vil overveje hvor, jeg skal arbejde, siger sekretæren.
Hun har lige købt sin røde benzinbil, men hvis det kontante tilskud til køb af elbiler bliver attraktivt nok, kan hun godt overveje at skifte.
- For miljøets skyld er det jo den vej, vi skal gå.
Men det må gerne strække sig over nogle år, så vi kan følge med, siger Pia Ovesen.
FacebookTwitterKopier linkEmner:Biler|Enhedslisten|Biltrafik|Aabybro|Aalborg




https://www.dr.dk/nyheder/penge/bilka-kunder-om-tilbudsfifleri-det-er-fraekt

PengeBilka-kunder om tilbudsfifleri: Det er for fræktEn grill hos Bilka er nedsat med over 50 procent.
Prishistorikken fortæller noget andet.
Af Mathias Sommer og Jesper Knudsen13.
feb.
2019 kl.
16.
12 | opdateret 13.
feb.
2019 kl.
13.
27Bemærk: artiklen er mere end 30 dage gammelLæs opDet kan være svært at afslå butikkernes gule tilbudsskilte, når de lokker med vilde slagtilbud og unikke muligheder for at spare penge.
Men måske skal man tænke sig om en ekstra gang, inden man næste gang slår til.
En ny opgørelse fra prissammenligningstjenesten Pricerunner viser nemlig, at du kunne købe halvdelen af januarudsalgets tilbudsvarer til den samme eller en lavere pris, inden udsalget startede.
Pricerunners undersøgelsePricerunner har undersøgt priser på 20.
000 varer, der har været til salg hos 29 af de mest populære butikker i Danmark.
Blandt andre bilka.
dk, foetex.
dk og wupti.
com, der er ejet af Salling Group.
Hver tiende af de 20.
000 varer blev - ifølge Pricerunner - sat ned ved januarudsalgets start (efter den 18.
december) med i gennemsnit 25 procent.
Af de 2000 varer er ca halvdelen - 957 - sat op med i gennemsnit 31 procent i perioden op til januarudsalget begyndelse - fra 24.
september til 18.
december,Pricerunner fandt flest "sminkede rabatter" blandt legetøj, sko, gryder, pander, køkkenmaskiner og hårde hvidevarer.
Pricerunners undersøgelse er baseret på butikkernes egne prisdata.
En af de butikker, der indgår i Pricerunners analyse, er varehuskæden Bilka.
DR Nyheder har derfor kigget nærmere på nogle af de varer, der går igen i Bilkas tilbudsaviser de seneste 18 uger.
For eksempel skilter Bilka med, at der er tusinder af kroner at spare på en Char-Broil Professional 4400 gasgrill.
Grillens normalpris er - ifølge Bilkas ejere Salling Group - 7499 kroner.
Men en gennemlæsning af Bilkas tilbudsaviser viser, at grillen i realiteten har kostet under 4000 kroner i 11 af de 18 uger.
Og det har været inklusiv diverse ekstraudstyr.
Salling Group bekræfterSalling Group bekræfter, at gasgrillen har kunnet købes til under 4000 kroner i 11 af de 18 uger, hvor normalprisen ellers skulle være 7499 kroner.
Alligevel mener kommunikationsdirektør Mads Grand ikke, det er et forkert at kalde de 7499 kroner for normalprisen.
Ifølge ham har det nemlig været muligt i hele tilbudsperioden, at betale 7499 kroner for grillen i stedet for den billigere pris på 4000 kroner inklusiv ekstraudstyr.
- Det er rigtigt, at grillen indgår lejlighedsvist i tilbud med ekstra udstyr, men det ændrer ikke på, at normalprisen er 7500 kroner, fastholder Mads Grand, som ikke tror, at det er svært for kunderne at forstå:- Grillen har været en del af skiftende kombinationstilbud med ekstra udstyr.
Det kan man så som journalist vælge at problematisere, eller også kan man som kunde glæde sig over det, siger han.
Vi har spurgt fem Bilka-kunder, hvad de synes om Bilkas prissætning af en Char-Broil gasgrill:- Det er salgsteknikMogens Nielsen, pensionist- Det er sådan, de gør.
Man kommer med det her slagtilbud, så går der 14 dage, og så er det et slagtilbud igen.
- Det er salgsteknik og ikke spor andet.
Så er det op til kunden at sige, hvad er egentlig det reelle tilbud.
Vi ved jo udmærket godt, at normalprisen ikke er den reelle pris.
Man skal tage sådan nogle tilbud med et gran salt.
- Det er dig selv, der siger ja eller nej til de her tilbud.
Det er ligesom, når man køber julegaver, så efter jul kan man købe de samme ting til samme pris.
Men nu på tilbud.
Så kan du ikke sige: 'Nu er jeg sørme sur, nu er jeg blevet snydt'.
- Nej takAllan Bramsen, hjemmegående.
- Jeg siger nej tak til de tilbud.
De kører hele tiden.
Da vi købte vores grill sagde de også, den var på tilbud.
Da vi så kom tilbage året efter, kostede den det samme.
- Jeg synes, det er misvisende.
Der er ikke noget retvisende i det overhovedet.
De burde sætte den til den reelle pris.
Det ville gøre det nemmere for folk at købe ind.
- Man skal være vågenSanne Jensen, kunderådgiver.
- Når jeg ser tilbuddet, tænker jeg, det er et godt tilbud.
Nu har jeg ikke brug for en grill, så jeg bed ikke mærke i tilbuddet.
Men det lyder jo rigtigt godt.
- Jeg har oplevet det en del gange før.
Når jeg går og holder øje med et tilbud, hvis jeg skal købe gaver til børnene.
Så er prisen pludselig sat ned, men til samme pris, som den hele tiden har stået til.
- Det er helt vildt frækt, og det gør bare, at man som forbruger holder ekstra øje med de her ting.
- Man skal være vågen.
Jeg tror, man skal passe på til for eksempel Black Friday, hvor jeg ikke tror, du sparer vanvittigt meget.
Det er ren reklame for at få folk til at købe noget.
- Jeg tænker, det er snydPeter Mayland, studerende.
- Det er en stor besparelse.
Men jeg står ikke lige og mangler en grill.
- Jeg tænker, det er lidt snyd.
Man bliver snydt og vildledt af markedsføringen.
Sådan noget er der meget af.
Man skal ikke tro for meget på de her priser.
- Det er en god idé også lige at tjekke priserne på nettet, og hvad man ellers kan få til den pris, så man ikke bare falder over alle de der gule skilte.
- Jeg tænker, at man skal tjekke markedet, før man køber, for der er hård konkurrence på markedet, og der mange udbydere af varer.
Og i den kamp bruges de gule prisskilte rent psykologiske for at tiltrække kunder.
- Ikke rigtigt et tilbudLau Eriksen, Studerende.
- Hvis jeg skulle købe en grill, ville jeg tænke, at det var et godt tilbud.
Man sparer jo over 50 procent.
- Men det er jo ikke rigtigt et tilbud længere, hvis man kigger på historikken.
Så er det ikke rigtigt tilbud længere, så er der jo bare sat en højere pris, så det virker som et tilbud.
Så er det ikke særligt retvisende, og jeg ville føle mig snydt, hvis jeg købte sådan en grill.
FacebookTwitterKopier linkEmner:Bilka|Salling Group|PriceRunner|Erhverv|Prisforhold




https://www.dr.dk/nyheder/udland/regeringskritisk-stjernejournalist-faengslet-i-filippinerne

UdlandRegeringskritisk stjernejournalist fængslet i FilippinernePræsident Rodrigo Duterte beskyldes for at se stort på pressefriheden.
Den filippinske stjernejournalist Maria Ressa sidder nu bag tremmer.
Det er ikke første gang.
Af Theis Lange Olsen13.
feb.
2019 kl.
19.
11Bemærk: artiklen er mere end 30 dage gammelLæs opI december sidste år blev hun udnævnt som det anerkendte Time Magazines "Person of the Year".
Nu sidder den filippinske journalist Maria Ressa fængslet - anklaget for at have brudt loven ved at publicere en artikel i 2012 om en forretningsmands formodede forbindelser til en tidligere dommer i landets højesteret.
Ifølge en række internationale medier blev Maria Ressa anholdt, mens hendes kolleger fra nyhedstjenesten Rappler filmede og skriv om det direkte på Twitter.
Det har Duterte tidligere sagtFilippinernes præsident har igennem de senere år gjort sig bemærket med flere meget kontroversielle udtalelser.
Til det filippinske medie Rappler i oktober 2015:- Ja, jeg må indrømme, at jeg har dræbt.
For tre måneder siden, dræbte jeg omkring.
.
.
tre personer.
På en pressekonference i september 2016:- Hvis Tyskland havde Hitler, så har Filippinerne (peger på sig selv).
Hitler massakrerede tre millioner jøder.
Der er tre millioner narkomaner.
Jeg vil med glæde slagte dem.
Valgtale sidste år, hvor han taler om en australsk missionær, der blev voldtaget i 1989:- Det var en skam, de voldtog hende, hun var lige så smuk som en filmstjerne.
De skulle have ladet mig komme først.
Under anholdelsen udtalte Maria Ressa, at det er et forsøg fra præsident Rodrigo Duterte på at forhindre hende i at skrive regeringskritiske historier via sit medie Rappler.
Rodrigo Duterte har tidligere kaldt Rapplers indhold for "fake news" og lægger ikke skjul på, hvad han mener om journalister i almindelighed.
De er blandt andet "sons of bitches" og spioner, har han sagt.
Rappler og andre medier har de seneste år lavet mange kritiske historier om præsident Dutertes brutale narkokrig, der har kostet flere tusinde mennesker livet.
Den journalistiske dækning har fået international opmærksom og antages at være årsag til bred fordømmelse af den filippinske regering.
I øjeblikket undersøger Den Internationale Straffedomstol (ICC) Filippinernes brutale krig mod narko.
I en erklæring fra Rappler lyder det efter anholdelsen, at "vi vil fortsætte med at fortælle sandheden".
FacebookTwitterKopier link




https://www.dr.dk/nyheder/politik/ekspert-om-stop-salg-af-benzinbiler-om-6-aar-urealistisk-men-et-vigtigt-signal

PolitikEkspert om stop for salg af benzinbiler om 6 år: Urealistisk, men et vigtigt signalProducenterne vil ikke være klar med nok elbiler på det tidspunkt, lyder det.
Står det til Enhedslisten skal salget af nye benzin- og dieselbiler stoppes helt fra 2025.
Regeringen har et mål om 2030.
Af Christina Nordvang Jensen13.
feb.
2019 kl.
14.
21Bemærk: artiklen er mere end 30 dage gammelLæs opOm seks år skal den sidste diesel- og benzinbil være solgt i Danmark.
Det er et af Enhedslistens mål i partiets nye klimaplan, der blev offentliggjort i aftes.
Men selvom det er godt med ambitioner, er det ikke realistisk at nå, mener Ole Kveiborg, der er projektleder hos den rådgivende ingeniørvirksomhed Cowi og ekspert i elbiler.
- Markedet er på vej i den retning, som Enhedslisten ønsker det, men 2025 er lige tidligt nok i forhold til at have et ordentligt udbud og alternativ til alle dem, der gerne vil skifte til en elbil.
Det er ambitiøst, men ikke så realistisk, siger han.
Udpluk fra planenDer indføres en forpligtende klimalov, der binder den siddende regering til, at Danmark holder sig på kursen mod 70 pct.
reduktion i 2030 og mod at blive et såkaldt nul-emissionssamfund senest i 2040.
Den sidste fossilbil sælges i Danmark i 2025, og der indføres en kontant støtte til køb af 250.
000 elbiler fra 2020 til 2025.
Støtten varierer fra 50.
000 til 100.
000 kroner.
Der investeres op mod 40 milliarder i den kollektive trafik over de næste 10 år.
Billetterne skal være billigere, så priserne for offentlig transport sænkes med 30 pct.
fra 2020.
Der indføres en CO2-afgift for landbruget, hvor provenuet føres tilbage til landmanden med det formål at fremme omlægning til bæredygtighed.
Det sikrer, at regningen ikke ender hos den almindelige forbruger, som en kødafgift vil medføre.
Virksomheder skal ikke længere have gratis CO2-kvoter.
De skal betale.
Men provenuet føres tilbage til virksomhederne som støtte til grøn omstilling, så ingen behøver at dreje nøglen om.
Udviklingen inden for elbiler er ifølge Ole Kveiborg på et niveau, hvor de i høj grad begynder at være konkurrencedygtige, men alle bilproducenter er endnu ikke kommet med for fuld skrue, og det er dem, Enhedslisten er afhængige af, hvis målet skal nås.
- Om fem til ti år er det ikke økonomien, der er en udfordring.
Det er mere, at producenterne skal kunne følge med, siger han.
Først gearet til det senereStatsminister Lars Løkke Rasmussen (V) meddelte i oktober sidste år, at det fra 2030 skal være forbudt at købe nye benzin- og dieselbiler i Danmark.
Det er ifølge Ole Kveiborg et mål, der er lidt mere realistisk, fordi producenterne vil være klar til efterspørgslen fra ikke blot Danmark, men hele verden.
- På det tidspunkt har producenterne fået gearet helt op i forhold til produktion og udbud, og alle er kommet med på markedet med et bredt udvalg af elbiler, der dækker forskellige formål og behov, siger han og fortsætter:- De har omstillet deres apparat til, at det er elbiler, der er det primære, der skal produceres.
Derfor er det nemmere at nå målet i 2030.
Vigtigt signal at sendeMen selvom Enhedslistens mål for stop af salget af fossilbiler kan være svært at nå, så er det vigtigt, at partiet tør at være ambitiøse og sende et signal om, at det går efter at satse på den udvikling, fastslår Ole Kveiborg.
- Initiativer som dette er med til at sætte Danmark på verdenskortet og vise, at vi er et land, hvor bilproducenterne og dem, der investerer i elektronisk transport, godt kan satse og sige, at de gerne vil sælge deres biler.
Danmarks helt store udfordring er nemlig, at man ikke er et bilproducerende land.
Det er lande med store bilindustrier, der sætter dagsordenen.
Og hvis ikke Danmark får sendt nogle signaler om, at det er et interessant marked, så risikerer man, at producenterne prioriterer lande som Norge, Holland og Tyskland, mener elbileksperten fra COWI.
- Derfor skal vi gøre vores marked interessant nok for dem, så vi ikke bliver overset i prioriteringen.
Det er godt, at flere partier sender nogle tydelige signaler om, at vi går elbilvejen.
Det betyder altså noget i forhold til, at vi kommer med på vognen, siger han.
FacebookTwitterKopier linkEmner:Lars Løkke Rasmussen (politiker)|Venstre|Enhedslisten|Biler|Holland




https://www.dr.dk/nyheder/indland/et-laengere-liv-og-luft-under-vingerne-derfor-er-den-oekologiske-kylling-dyrere

IndlandEt længere liv og luft under vingerne: Derfor er den økologiske kylling dyrereVi køber mere økologi, men tøver med kyllingekød.
Selvom de ligner hinanden, koster den økologiske kylling meget mere.
Af Sara Kleist13.
feb.
2019 kl.
15.
21Bemærk: artiklen er mere end 30 dage gammelLæs opNår det gælder om at hive økologiske fødevarer ned i kurven, er danskerne i front.
Men selvom vi er verdensmestre i økologi, er der stadig varer, hvor vi alligevel tøver.
For når der bliver fisket 100 kyllinger op af køledisken i de danske supermarkeder, så er kun én af dem økologisk.
De ser ofte ens ud, når de ligger i køledisken – rosa og fjerløse.
Men prisen er der stor forskel på.
Derfor gør det mindre ondt i pengepungen at lange ud efter den konventionelle kylling til 30 kroner end den økologiske til 145 kroner.
Læs også:Salg af økologi sætter globale rekorder: Danmark får førstepladsen - igenMen hvorfor er der egentlig så stor prisforskel på den almindelige og det mere dyrevenlige alternativ?
Et længere liv kræver mere foderIfølge Sanna Steenfeldt, der er seniorforsker ved Institut for Husdyrvidenskab på Aarhus Universitet, er det fordi, der er mange flere omkostninger ved at producere økologiske kyllinger.
- De økologiske kyllinger må maksimalt vokse med 38 gram om dagen, så de skal leve meget længere, før de bliver en størrelse, som forbrugerne gider smide i ovnen, siger hun.
En økologisk kylling lever typisk mellem 63 og 81 dage, mens konventionelle kyllinger slagtes, når de er 35-36 dage gamle.
Et længere liv kræver også mere foder – som vel at mærke skal være af den økologiske variant.
Det er dyrere end den konventionelle, og derfor forskes der også i øjeblikket i alternative kilder til protein, som kan gøre foderet billigere.
- Man ser blandt andet på mulighederne for at fodre med muslinger, søstjerner og en koncentreret udgave af helt almindeligt kløvergræs, forklarer Sanna Steenfeldt.
Øko-kyllinger skal kunne komme ud i det friSamtidig er der også høje krav til fjerkræenes omgivelser.
De lever i mindre flokke, og de skal også have mulighed for at få frisk luft under vingerne.
Og når de kommer udenfor, skal minimum 70 procent af pladsen være beplantet med træer, buske og græs.
Det er ikke kun kyllingernes liv, der er dyrt.
Martin Thorsøe, som er forsker ved Instituttet for Agroøkologi på Aarhus Universitet, peger på, at slagtningen af økologiske kyllinger er langt mere bøvlet for slagterierne.
De kan slagte 10.
000-15.
000 konventionelle kyllinger i timen, men så mange kyllinger kommer den økologiske producent slet ikke med ad gangen.
- Og så skal slagteriet starte maskinerne op for måske at køre 5.
000 kyllinger, som også ofte er forskellige i størrelsen – det passer ikke så godt ind i slagtebåndet, og det giver et spild, siger han.
Høje kødpriser kan få os til at vælge øko fraIfølge en rapport fra det schweiziske forskningscenter Fibl, er Danmark det land i verden, hvor økologien fylder den største del af det samlede fødevaresalg.
Mere end hver tiende produkt, der bliver bippet igennem kasserne i de danske supermarkeder, er økologiske.
Hos Økologisk Landsforening håber man, at forbrugerne kan få billigere priser i takt med, at produktionen bliver mere effektiv.
Men ifølge Lars Bredahl, der er formand i foreningens Æg- og Fjerkræsudvalg, er det ikke nødvendigvis kun et lavere tal på prisskiltet, der skal få forbrugerne til at blive ved med at smide økologi i kurven.
- Landmændene og producenterne skal videreudvikle de økologiske produkter.
Fx ved at gøre varerne mere klimavenlige, så forbrugerne både får dyre- og klimavelfærd med i købet, siger han.
Han peger også på, at det for mange er mere overskueligt at købe økologiske grøntsager og æg, fordi priserne er lavere end på kød.
- Selv om den procentvise forskel faktisk ikke er meget lavere, føles seks æg til 23 kroner ikke som en høj pris, siger han.
FacebookTwitterKopier linkEmner:Økologi|Aarhus Universitet|Forbrug|Videnskab|Økologisk Landsforening




https://www.dr.dk/nyheder/regionale/midtvest/hoejskoler-kvitter-flyrejser-har-skiftet-cuba-ud-med-fanoe

Midt- og VestjyllandHøjskoler kvitter flyrejser: Har skiftet Cuba ud med FanøFlere højskoler fravælger flyrejser på deres studieture - for klimaets skyld.
Det er relevant, at vi kender vores eget hjemland, siger Rebecca Kaagh Nordbo om, hvorfor Vestjyllands Højskole tager på tur til Fanø.
Af Torben Møller og Mona Aaberg13.
feb.
2019 kl.
14.
19Bemærk: artiklen er mere end 30 dage gammelLæs opCuba eller Fanø.
Vestjyllands Højskole i Velling ved Ringkøbing har valgt flyrejser fra.
I stedet for at arrangere en tur til Cuba går turen nu til Fanø, der ligger mindre end halvanden time fra skolen.
- Vi har en lærer, der bor på Fanø, og som kan give et helt unikt indblik i Fanø – både fra en kunstnerisk dimension, men også naturen og fortællingen om ø-samfundet.
Jeg synes, det er relevant, at vi kender vores eget hjemland, siger Rebecca Kaagh Nordbo, der er lærer på Vestjyllands Højskole.
Det er svært at være en grøn højskole og gå ind for flyrejser.
Lærer, Vestjyllands HøjskoleMen det er ikke kun den vestjyske højskole, som kvitter flyrejserne.
Det fortæller Folkehøjskolernes Forening i Danmark.
- Listen bliver længere og længere, og det virker som om, det er noget, som skolerne er utrolig opmærksomme på, fortæller Ole Buch Rahbek, der er souschef i Folkehøjskolernes Forening.
Vestjyllands Højskole kunne i dag ikke forestille sig at bruge flyrejser.
Det ville ikke passe ind i deres bæredygtige profil, hvor de på skolen blandt andet har deres egen vindmølle og et økologisk køkken.
- Det er svært at være en grøn højskole og gå ind for flyrejser.
Men det handler også om at vise eleverne, at det gode liv og bæredygtighed sagtens kan gå hånd i hånd, siger Rebecca Kaagh Nordbo fra Vestjyllands Højskole.
Ikke alle højskoler holder dog deres elever på jorden.
På Nørgaards Højskole i Bjerringbro er en tur til New York en fast del af programmet, men højskolens nye forstander Karen Friis siger, at det nu er til debat.
De her ikke-flyrejser kan være noget, som mange unge synes er enormt appellerende.
Ole Buch Rahbek, souschef, Folkehøjskolernes Forening.
Og eleverne tænker kreativt.
- Eleverne er meget bevidste om, hvad de ønsker at sætte af aftryk på verden, siger Karen Friis og fortæller, at eleverne i stedet arbejder med en ide om at blaffe til Berlin og se, hvem der først når Brandenburger Tor.
Går ikke ud over rekrutteringenSelv om man umiddelbart skulle tro, at det i et salgsmateriale ville være mere fristende med en eksotisk tur til Australien eller Sydamerika, så mener hverken højskoleforeningen eller Vestjyllands Højskole, at det går ud over rekrutteringen af elever.
- Jeg synes ikke, at andet ville give mening i vores markedsføring.
Vi er en højskole i fremgang og vækst, så jeg kan ikke se, at det er negativt, siger Rebecca Kaagh NordboHøjskoleforeningen mener dog, at der altid vil være – og også skal være plads til – at højskoler tilbyder rejser med fly.
Men tendensen med rejser uden luft under vingerne rammer plet hos mange unge.
- De her ikke-flyrejser kan være noget, som mange unge synes er enormt appellerende, fordi man oplever noget, som man ellers ville have svært ved at opnå, siger Ole Buch Rahbek.
FacebookTwitterKopier linkEmner:Folkehøjskoler|Fanø|Folkehøjskolernes Forening i Danmark|Uddannelse|Foreningen af Folkehøjskoler




https://www.dr.dk/nyheder/kultur/efter-selvmordssag-nu-vil-instagram-fjerne-skadelige-billeder

KulturEfter selvmordssag: Nu vil Instagram fjerne skadelige billederDansk influencer hilser Instagrams nye tiltag velkomment - men har også en anke.
Instagram, der er ejet af Facebook, er ét af de mest populære sociale medier i Danmark.
Det bliver brugt mere end både Snapchat, Twitter og Pinterest.
Af Kasper Madsbøll Christensen13.
feb.
2019 kl.
15.
02Bemærk: artiklen er mere end 30 dage gammelLæs opInstagram ændrer nu reglerne for, hvilke billeder du må dele på den populære platform.
Det sker efter et møde mellem den britiske sundhedsminister, Matt Hancock, og cheferne for flere sociale medier - heriblandt chefen for Instagram, Adam Mosseri.
- Vi er ikke dér, hvor vi bør være, når det kommer til selvskade og selvmord, siger Mosseri til BBC efter mødet og uddyber, at Instagram vil fjerne billeder af selvskade 'så hurtigt og ansvarligt som muligt'.
Mest populære sociale medierAndel af danskere over 12 år, der dagligt benytter sociale medier:Facebook: 63 procentYoutube: 27 procentInstagram: 24 procentSnapchat: 23 procentTwitter: 6 procentKilde: Medieudviklingen 2018Mødet - og løftet fra Instagram-chefen - kommer i kølvandet på et tragisk teenageselvmord relateret til billeddelingsplatformen.
I 2017 tog 14-årige Molly Russell nemlig sit eget liv efter at have set flere grafiske billeder af selvskade på Instagram.
Molly Russells far, Ian Russell, hilser Instagrams tiltag velkomment.
- Det er glædeligt, at der nu bliver taget afgørende skridt mod at forsøge at beskytte børn fra stødende materiale på Instagram, siger Ian Russell til nyhedsbureauet AFP.
Skal være umuligt at fremsøgeAdam Mosseri fortæller til BBC, at Instagrams nye regler blandt andet indebærer, at det ikke længere vil være muligt at søge på materiale, som har at gøre med selvskade.
Og det vil fremover kun være tilladt at lægge et billede op om selvskade, hvis der er knyttet en positiv historie til billedet.
Jeg synes, Instagram skal vise veje, hvor man kan få hjælp, i stedet for bare at fjerne indhold.
Kristine Sloth, influencer- Hvis der for eksempel er et billede af et ar og teksten: 'Jeg har været clean i 30 dage', så kan det være en vigtig måde at fortælle sin historie på, siger Adam Mosseri.
- Den slags indhold kan stadig bo på vores site, men det vil ikke blive vist i nogen anbefalinger, og det vil ikke kunne søges frem.
Læs også:Voldsom debat efter 22-årig deler video med lig: Hvem har ansvaret for hvad børn ser på nettet?
Der er brug for 'en skidegod algoritme'Tiltaget vækker glæde hos den 18-årige danske influencer Kristine Sloth, der har 215.
000 abonnenter på Youtube og 367.
000 følgere på Instagram.
- Jeg er glad for at høre, at Instagram får flere filtre for, hvad der er i orden at dele, da sociale medier har rigtig stor indflydelse på en masse menneskers liv.
Både ekstrem positiv indflydelse, men desværre også negativ til tider.
- Jeg synes ikke på nogen måde, det er ok at promovere selvskade.
Så jeg synes umiddelbart, at tiltaget virker positivt, hvis det bliver gjort korrekt.
Kristine Sloth har tidligere udgivet bøgerne 'Min verden', 'Enestående' og 'Både og - og hverken enten eller'.
Kristine Sloth understreger, at der er behov for 'en skidegod algoritme' til at sortere i billederne, for hun mener stadig, der skal være plads til de positive historier.
En algoritme er en sorteringsmekanisme som bestemmer, hvordan indholdet i dit nyhedsfeed bliver rangeret.
- For tre år siden delte jeg et nøgenbillede af mig selv, der var blevet spredt.
Jeg vendte det til at handle om, hvordan man undgår det her, og hvad jeg selv havde lært af det.
Billedet var på skærmen i blot tre sekunder, men videoen blev alligevel fjernet.
- Det blev jeg ked af, for det var en video med et positivt budskab.
Men den blev simpelthen sorteret fra udelukkende på grund af nøgenheden.
Efter kontakt med Youtube, og en forklaring til dem om videoens budskab, gik de med til at offentliggøre den igen.
Selvskade og sociale medierVidenscenter om spiseforstyrrelser og selvskade (ViOSS) udgav i 2016 rapporten 'Spiseforstyrrelser, selvskade og sociale medier'.
Rapporten præsenterer resultaterne af en undersøgelse om brugen af sociale medier blandt personer med spiseforstyrrelser og selvskade.
I rapporten fremgår det blandt andet, at:Halvdelen af deltagerne med selvskade mener, at sociale medier har haft en afgørende betydning for, at de har udviklet selvskade.
Der er dog også mange, der fortæller, at de henter støtte og hjælp på sociale medier i forhold til at bekæmpe netop spiseforstyrrelsen eller selvskaden.
62 procent af deltagerne er enige i, at de gennem sociale medier har fået hjælp og støtte til at kæmpe mod deres spiseforstyrrelse eller selvskade.
60 procent er enige i, at de gennem sociale medier har fået lyst til at bekæmpe deres lidelse.
Kilde: ViOSSKristine Sloth pointerer også, at det heller ikke er gjort ved blot at fjerne billederne af selvskade.
- Jeg synes, Instagram skal vise veje, hvor man kan få hjælp, i stedet for bare at fjerne indhold.
- De kan vise brugerne videre til for eksempel rådgivningscentre eller en psykolog.
Hvis Instagram bare fjerner billeder, tror jeg, det kan trigge dem endnu mere og få dem til at tænke: 'Jeg er ikke god nok'.
Landsforening: 'Et godt skridt på vejen'Vicedirektør i Landsforeningen mod spiseforstyrrelser og selvskade (LMS), Sabine Elm Klinker, hilser også Instagram-chefens løfte velkomment.
- Selvskade kommer aldrig kun af, at man ser billeder på Instagram, men der kan komme en inspiration derfra.
Og der kan også ske en vedligeholdelse og forværring af selvskaden.
Derfor er vi glade for tiltaget, siger hun.
Hun fortæller videre, at der både er en forside og bagside forbundet med selvskade og sociale medier.
Mens de både kan inspirere og fastholde selvskade, kan de unge nemlig også finde hjælp til at komme ud af selvskaden på sociale medier.
- Men denne positive støtte kan godt foregå uden at dele billeder, så umiddelbart er vi positive over for Instagrams tiltag.
- De unge vil stadig kunne finde billeder og inspiration andetsteds, men der er færre, der vil blive eksponeret for det, så det er et godt skridt på vejen.
Læs også:Youtubere bliver kontaktet af unge i nød: 'Jeg får relativt tit beskeder fra selvmordstruede'FacebookTwitterKopier linkEmner:Instagram|Psykiske lidelser|BBC|Youtube|Storbritannien




https://www.dr.dk/nyheder/indland/sygehusdirektor-i-ringsted-fyret-efter-mangelfulde-brysttjek

IndlandSygehusdirektør i Ringsted fyret efter mangelfulde brysttjekSygehusledelsen har på et møde i Region Sjælland redegjort for forløb med mangelfulde brystundersøgelser.
Sygehusdirektør på Ringsted Sygehus, Vagn Bach, er blevet fyret efter sagen om mangelfulde brystundersøgelser.
13.
feb.
2019 kl.
15.
31 | opdateret 13.
feb.
2019 kl.
15.
57Bemærk: artiklen er mere end 30 dage gammelLæs opSygehusdirektør på Ringsted Sygehus Vagn Bach er blevet fyret efter en sag om mangelfulde brystundersøgelser.
Det oplyser formand i Region Sjælland Heino Knudsen (S) til TV Øst.
Fyringen kommer samme dag, som Vagn Bach på et ekstraordinært møde i regionen har redegjort for forløbet, hvor hundredvis af kvinder fik mangelfulde undersøgelser på Ringsted Sygehus.
Læs også:Over 700 kvinder fik mangelfuld kræft-undersøgelse: 'Det er no-go og må aldrig ske igen'I december sidste år oplyste Region Sjælland, at der i en periode på fire år fra 2013 blev udført mangelfulde undersøgelser.
Tusinder af journaler skal undersøgesI Jyllands-Posten er det kommet frem, at Ringsted Sygehus for at "spare lægetimer og undersøgelsestid" undlod at give hundredvis af kvinder med mistanke om brystkræft den undersøgelse, som de havde krav på.
Ni kvinder, som fik den mangelfulde undersøgelse, har ved nye undersøgelser fået konstateret brystkræft.
Styrelsen for Patientsikkerhed og en sundhedsjurist har på baggrund af en skrivelse fra en overlæge fra sygehusets radiologiske afdeling til styrelsen fastslået, at læger på sygehuset brød reglerne om journalføring.
Region Sjælland har oplyst, at flere kvinders journaler skal undersøges.
Det gælder for journaler, der går tilbage til marts 2013, hvilket drejer sig om 8700 kvinders journaler.
/ritzau/FacebookTwitterKopier linkEmner:Heino Knudsen (politiker)|Socialdemokraterne|Region Sjælland|Hospitaler|Ringsted




https://www.dr.dk/nyheder/indland/regionsraadsformand-fyret-sygehusdirektoer-har-svigtet-sit-ansvar

IndlandRegionsrådsformand: Fyret sygehusdirektør har svigtet sit ansvarMangelfulde kræftundersøgelser koster sygehusdirektør jobbet.
Sagen om de mangelfulde brystundersøgelser på Ringsted Sygehus får nu konsekvenser for sygehusdirektøren.
Af Theis Lange Olsen13.
feb.
2019 kl.
17.
08Bemærk: artiklen er mere end 30 dage gammelLæs opEt fuldkommen enigt forretningsudvalg i Region Sjælland har onsdag fyret sygehusdirektør på Ringsted Sygehus Vagn Bach.
Han svigtede ganske enkelt sit ansvar, da hundredvis af kvinder fik mangelfulde brystundersøgelser på sygehuset, lyder det fra formand i Region Sjælland Heino Knudsen (S).
- Begrundelsen i et enigt forretningsudvalg er, at vi ikke mener, at sygehusdirektøren har levet op til det ansvar og de pligter, der er.
Vidste han noget konkret om de mangelfulde undersøgelser?
- Det er klart, at sygehusdirektøren er den øverste ansvarlige.
Vi har i dag fået en meget grundig redegørelse, også om hvornår sygehusledelsen er blevet opmærksomme på det her.
Og der er flere spor i sagen, som gør den alvorlig.
Og der har sygehusdirektøren et ansvar, siger Heino Knudsen.
Ni kvinder har fået kræftI Jyllands-Posten er det blandt andet kommet frem, at Ringsted Sygehus for at "spare lægetimer og undersøgelsestid" undlod at give hundredvis af kvinder med mistanke om brystkræft den undersøgelse, som de havde krav på.
Foreløbig ni kvinder, som fik den mangelfulde undersøgelse, har ved nye undersøgelser fået konstateret brystkræft.
- I det øjeblik sygehusledelsen bliver opmærksomme på den her sag, bliver der sendt et meget mangelfuldt brev ud til de berørte kvinder, som ikke tydeligt nok forklarer, hvor alvorlig situationen er.
- Det er et af eksemplerne på, at der har været ledelsesmæssige svigt.
Når man bliver opmærksom på sådan en sag, så skal den have allerøverste prioritet ledelsesmæssigt, siger Heino Knudsen.
På mødet i forretningsudvalget i Region Sjælland vedtog politikerne en syvpunktsplan, der peger fremad og skal sikre, at de mangelfulde undersøgelser ikke gentager sig.
Vagn Bach har oplyst til sn.
dk, at han ikke har nogen kommentarer til fyriungen.
FacebookTwitterKopier linkEmner:Heino Knudsen (politiker)|Socialdemokraterne|Hospitaler|Region Sjælland|Sjælland




https://www.dr.dk/nyheder/udland/spanske-finanslovforhandlinger-falder-til-jorden-nu-kommer-der-formentlig-valg

UdlandSpanske finanslovforhandlinger falder til jorden: Nu kommer der formentlig valgSpaniens parlament har i dag afvist regeringens udkast til en finanslov og dermed lagt op til nyvalg.
Spaniens premierminister Pedro Sanchéz manglede støtte fra flere af de opponerende partier for at føre en ny finanslov igennem.
Af Oliver Fruergaard13.
feb.
2019 kl.
13.
49Bemærk: artiklen er mere end 30 dage gammelLæs opOnsdag afviste Spaniens parlament den siddende regerings udkast til en ny finanslov.
Den manglende støtte betyder med al sandsynlighed, at den spanske premierminister Pedro Sanchéz vil udskrive nyvalg i dag eller i morgen, lyder det fra DR Nyheders Europa-korrespondent Anna Gaarslev.
- Alt peger på valg - sandsynligvis i løbet af foråret.
Det var blandt andet de catalanske parlamentspartier, der afviste finansloven.
Catalonien kostede magtenOg det er ikke tilfældigt, at de opponerende partier vælger at forkaste finansloven og sandsynligvis vælte regeringen nu, understreger Anna Gaarslev.
Forhandlingerne kommer nemlig, samtidig med at 12 catalanske politikere sidder på anklagebænken i den spanske Højesteret for at have udført en ulovlig afstemning om Cataloniens uafhængighed - en sag, der er blevet kaldt den største politiske krise i Spaniens nyere tid.
Læs også:Spaniens vigtigste retssag: Cataloniere risikerer 25 års fængsel for oprør- Det her handler ikke så meget om finansloven - det handler om Catalonien.
Premierministeren bliver set som repræsentant for staten, der lige nu er ved at føre en meget alvorlig sag mod catalanske politikere.
Og der er næppe nogen tvivl om, at Catalonien kommer til at spille en hovedrolle i den valgkamp, der ser ud til at komme nu.
De catalanske partier har i over en uge truet med at stemme finansloven ned, hvis ikke premierminsteren gik med på kompromiser omkring de fængslede catalanere og spørgsmålet om Cataloniens uafhængighed.
FacebookTwitterKopier linkEmner:Catalonien|Spanien|Økonomisk politik|Højesteret|Pedro Sánchez (politiker)




https://www.dr.dk/nyheder/politik/10-spoergsmaal-om-riskaers-vej-mod-folketinget

Politik10 spørgsmål om Riskærs vej mod FolketingetKlaus Riskær Pedersen ventes snart at blive opstillingsberettiget til Folketinget.
Klaus Riskær Pedersen har tidligere været medlem af Europa-Parlamentet for Venstre.
Af Thomas Klose Jensen13.
feb.
2019 kl.
14.
13 | opdateret 15.
feb.
2019 kl.
10.
59Bemærk: artiklen er mere end 30 dage gammelLæs opKan man som tidligere straffet sidde i Folketinget?
Den debat bølger lige nu frem og tilbage, fordi Klaus Riskær Pedersen, der har siddet flere år i fængsel, er meget tæt på at blive opstillingsberettiget til Folketinget.
På Twitter taler tidligere Venstre-minister Søren Pind for, at Klaus Riskær Pedersen med sin baggrund simpelthen ikke er værdig til at sidde i Folketinget.
Dansk Folkepartis næstformand Søren Espersen slår dog fast, at det ville "være meget skævt og arrogant af mig efterfølgende bare at blæse på folkets røst", hvis vælgerne på et oplyst grundlag har sat deres stemme på Klaus Riskær Pedersen.
Men hvem er han, hvad vil han, og hvorfor er han så kontroversiel.
Få svarene på de mest oplagte spørgsmål om Klaus Riskær Pedersen her.
1Hvem er han overhovedet?
Klaus Riskær Pedersen vil stille op til Folketinget, og er meget tæt på at blive opstillingsberettiget.
Klaus Riskær Pedersen har en baggrund som iværksætter og erhvervsmand.
Han har blandt andet stået bag en række investeringsselskaber og venturekapitalfonde og været med til at starte flere selskaber - blandt andet internetudbyderen Cybercity - men har også været involveret i flere konkurser.
Karrieren i erhvervslivet har også kastet en række domme af sig.
Han blev blandt andet dømt for bedrageri og mandatsvig i 2008, hvilket kostede ham seks års fængsel.
Og i 2012 blev dommen suppleret med halvandet års fængsel i en anden sag.
Året efter blev han prøveløsladt efter at have afsonet fem år.
2Hvad er hans politiske erfaring?
Uffe Ellemann-Jensen (V) og Klaus Riskær Pedersen trykker hinanden i hånden i 1989, hvor Riskær havde meldt sig ind i Venstre for at stille op til Europa-Parlamentet.
Klaus Riskær Pedersen har tidligere været aktiv i dansk politik.
I 1989 stillede han endda op til Europa-Parlamentsvalget for Venstre, hvor han blev valgt ind.
Han blev dog ekskluderet af Venstre i 1994.
I 2015 meldte Klaus Riskær Pedersen sig ind i Alternativet, men blev ekskluderet efter bare otte dage.
Forinden havde han ført samtaler med medlemmer af både Socialdemokratiet og Konservative, men valgte altså Alternativet, der fravalgte ham.
Kort tid efter sin ekskludering af Alternativet blev han af Københavns storkreds i Kristendemokraterne tilbudt at blive deres folketingskandidat.
Noget som både Kristendemokraternes landsformand Stig Grenov dog ikke var enig i, og Klaus Riskær Pedersen takkede også nej.
- Det er noget, jeg har overvejet meget grundigt, men det har noget med troværdighed og anstændighed at gøre.
Jeg kan simpelthen ikke stille op for Kristendemokraterne, forklarede han dengang til DR Nyheder.
Klaus Riskær sidder klar til at svare på spørgsmål fra dr.
dks brugere kl.
19.
00 i TÆT PÅ på dr.
dk3Hvordan stiller han egentlig op?
Helt grundlæggende er der tre måder at stille op til Folketinget på.
Den mest kendte er som kandidat for et af partierne, som allerede sidder i Folketinget.
Det kan også være som løsgænger - som blandt andre entertaineren Jacob Haugaard gjorde i 1994.
Og endelig kan man stifte et nyt parti og indsamle de omkring 20.
000 vælgererklæringer, der er nødvendige for at blive opstillingsberettiget.
Klaus Riskær Pedersen har valgt sidstnævnte mulighed og stiftet partiet 'Klaus Riskær Pedersen'.
4Hvad får han ud af at stille op som parti?
Klaus Riskær Pedersen på et pressemøde mandag 30.
september 2013 i anledning af hans prøveløsladelse fra fængslet.
Den helt store fordel ved at være et parti - fremfor løsgænger - er, at man kan høste stemmer i hele landet, forklarer DR's politiske analytiker Jens Ringberg.
Partiets vedtægter§ 1: Partiet hedder: ‘Klaus Riskær Pedersen’.
§ 2: Partiet søger opstillingsberettigelse ved førstkommende valg til Folketinget iht.
Lov om valg til Folketinget (§12).
§ 3: Partiet ledes af en Formand.
§ 4: Partiet har ingen bestyrelse eller repræsentantskab.
§ 5: Partiets regnskabsår er 1.
juli til 30.
juni.
§ 6: Ændring af disse vedtægter meddeles af Formanden.
§ 7: Ved Formandens ophør eller død, indsættes en af Formanden udpegede suppleant som ny Formand.
Suppleanten skal være udvalgt af Formanden senest fra det tidspunkt hvor Partiet indtræder i Folketinget.
Ved foreningens ophør tilgår partiets nettoformue statskassen med mindre generalforsamlingen træffer anden afgørelse.
Kilde: klausriskærpedersen.
com- Et parti stiller som udgangspunkt op i hele landet – modsat en løsgænger, der kun stiller på i én ud af ti storkredse.
Det giver mulighed for at opstille kandidater og få stemmer i hele landet – og ikke mindst for at få meget større medieopmærksomhed i forbindelse med valgkampen, forklarer han.
Klaus Riskær Pedersen fremhævede også medieopmærksomheden, da han var gæst i Slotsholmen på P1 i januar.
- Det er jo en stor fordel at have et parti fremfor at være opstillet som løsgænger i en eller anden kreds.
For havde jeg været opstillet som løsgænger i en kreds, så havde jeg ikke stået her, forklarede Riskær i programmet.
- Det er fuldstændig indlysende media management, at det er meget, meget billigere annonceplads at købe.
I programmet forklarede han desuden, at han ikke havde taget stilling til, hvordan partiet skulle udformes, eller hvor han ville stille op.
- Det er jo en af de fordele, som jeg har, og det kan jeg vælge to uger før (et valg, red.
).
Det vil sige, at jeg kan optimere efter, hvor jeg har de bedste tal.
Klaus Riskær Pedersen efterlyser på sin hjemmeside kandidater, der vil stille op for 'Klaus Riskær Pedersen' sammen med ham selv.
5Hvad er hans politik?
I Aftenshowet på DR1 i aftes beskrev Klaus Riskær Pedersen sit parti som "rødt-konservativt".
- Det er rødt, fordi vi går ind for at lave forandringer og forbedringer, og vores fokus er befolkningen, lød det.
- Det konservative ligger jo i, at de værdier vi står på, det er markedsøkonomi – vi tror trods alt på den, og vi forfølger altså ikke folk, der har tjent en skilling.
På partiets hjemmeside fremgår de politiske pejlemærker.
Står det til partiet 'Klaus Riskær Pedersen' skal det danske forsvarsforbehold blandt andet ophæves, selskabsskatten skal ophæves, vuggestuer, børnehaver og fritidshjem skal gøres gratis og opmandes, cannabis skal afkriminaliseres, alt lovgivning klimakontrolleres og så skal det være slut med flere stramninger på asyl- og flygtningeområdet.
Hør Klaus Riskær Pedersen uddybe partiet 'Klaus Riskær Pedersens' politik i Slotsholmen på P1, hvor han var gæst for en måneds tid siden i afspilleren øverst i dette afsnit.
6Hvem vil han pege på som statsminister?
Ender Klaus Riskær Pedersen med en plads i Folketinget, så vil han pege på Danmarks nuværende statsminister, Lars Løkke Rasmussen (V).
- Lars Løkke Rasmussen udskriver jo valg som statsminister, og derfor er min holdning den, at når du udskriver valg som statsminister, så er det også dig, der efterfølgende leder forhandlingerne om at etablere en regering.
Selvfølgelig er det det, forklarede han i aftes i Aftenshowet.
Se indslaget med Klaus Riskær Pedersen øverst i dette afsnit.
7Hvor langt er han fra at kunne stille op til valget?
På sit partis hjemmeside oplyser Klaus Riskær Pedersen, at han i skrivende stund er 832 vælgererklæringer fra at kunne gå til valg.
Hos Indenrigs- og Økonomiministeret er udmeldingen dog en anden.
Seneste officielle status er, at partiet er på 18.
354 indsamlede vælgererklæringer.
Hermed mangler han stadig 1.
755.
Det har tidligere været fremme, at Klaus Riskær Pedersen omgik den normale procedure for indsamling af underskrifter, hvilket kan have været en del af årsagen til, at han har fået samlet så mange vælgererklæringer så hurtigt.
Reglerne siger nemlig, at folk skal have syv dages betænkningstid fra de tilkendegiver, at de vil støtte et parti, til de rent faktisk gør det med NemID.
Her valgte Klaus Riskær Pedersen i stedet at sende folk direkte til NemID-siden.
8Kan man sidde i Folketinget, når man har siddet i spjældet?
Klaus Riskær Pedersen på trappen foran Østre Landsret, onsdag 4.
juni 2008, kort efter dommen på seks års fængsel.
Der er op til Folketingets medlemmer at beslutte, om Klaus Riskær Pedersen som tidligere straffet kan sidde i Folketinget.
I grundloven fremgår det, at personer som er "straffet for en handling, der i almindeligt omdømme gør ham uværdig til at være medlem af Folketinget", kan miste deres valgbarhed, samt at det er folketingsmedlemmerne, der afgør dette.
Det skete eksempelvis i 1984, da Mogens Glistrup blev genvalgt til Folketinget, efter han var blevet dømt for skattesvindel.
Her valgte et flertal at kende ham uværdig til at sidde i Folketinget.
9Hvad sker der, hvis han kommer ind?
Hvis Klaus Riskær Pedersen bliver valgt ind i Folketinget vil han og partiets mandater indgå på samme niveau som de øvrige partiers.
- Dermed kan han og eventuelle partifæller være med til at afgøre, hvem der skal være statsminister og hvilke love, der skal vedtages, forklarer DR's politiske analytiker Jens Ringberg.
10Hvad sker der, hvis han ikke kommer ind?
Det er ikke kun med en eller flere pladser i Folketinget, at Klaus Riskær Pedersen kan være med til at afgøre magtens spil og finde landets næste statsminister.
Formår partiet ikke at kravle over spærregrænsen, kan det også få betydning for valget af en ny statsminister.
- For nogle af de andre partier kan det betyde, at de mangler de stemmer, der er gået til Riskær – og som muligvis ellers var gået til borgerlige partier, som ønsker Lars Løkke Rasmussen som statsministeren, forklarer Jens Ringberg.
- Disse vælgere bliver nu ikke repræsenteret i Folketinget.
Rettet d.
13.
februar kl.
19:20: Det fremgik tidligere af artiklen, at Klaus Riskær Pedersen atter vil skulle ud og samle vælgererklæringer, hvis han ikke kommer ind.
Det var forkert - når et parti har indsamlet de nødvendige vælgererklæringer er det opstillingsberettiget i 18 måneder.
Rettet d.
15.
februar kl.
10.
58 efter henvendelse fra Stig Grenov.
Det var ikke Kristendemokraterne som parti, men partiets storkreds i København, der tilbød Klaus Riskær Pedersen at blive folketingskandidat.
Klaus Riskær sidder klar til at svare på spørgsmål fra dr.
dks brugere kl.
19.
00 i TÆT PÅ på dr.
dkFacebookTwitterKopier linkEmner:Jacob Haugaard (komiker)|Klaus Riskær Pedersen (erhvervsleder)|Valg og folkeafstemninger|København|Alternativet (parti)




https://www.dr.dk/nyheder/udland/eu-godkender-laenge-ventet-handelsaftale-med-singapore

Valg til Europa-ParlamentetSe temaUdlandEU godkender længe ventet handelsaftale med SingaporeIdéen om en frihandelsaftale mellem EU og Singapore blev født i 2014.
Nu er den godkendt i EU-Parlamentet.
Singapore har et indbyggertal på størrelse med Danmark, på trods af at det er det mindste land i Sydøstasien.
(Arkivfoto).
13.
feb.
2019 kl.
13.
49Bemærk: artiklen er mere end 30 dage gammelLæs opEU-Parlamentet har godkendt en ny frihandelsaftale med Singapore.
Det står klart, efter at aftalen er blevet vedtaget med 425 stemmer for og 186 imod.
Hos det danske erhvervsliv er man glad for den nye aftale med Singapore, der er Danmarks 16.
største eksportmarked.
Det fortæller Peter Thagesen, der er underdirektør i Dansk Industri.
Han kalder det for en "ambitiøs aftale".
- Fremover vil danske virksomheder drage fordel af blandt andet nul told på stort set alle varer, udvidet adgang til Singapores servicemarked og mulighed for at deltage i flere offentlige udbud.
- Det giver dansk erhvervsliv gode muligheder for at øge eksporten til Singapore, der er et land i vækst og med en voksende købekraft, siger han i en kommentar.
Konkret betyder aftalen blandt andet, at stort set alle toldtakster mellem det sydøstasiatiske land og EU vil blive fjernet i løbet af fem år.
Vejen var banetHandelsaftalen var egentlig klar allerede i efteråret 2014, men ratifikationsprocessen blev sat i stå.
Det skete på grund af tvivl om, hvorvidt bestemmelserne om investeringsbeskyttelse hører under EU’s enekompetence eller delt kompetence.
I maj 2017 afgjorde EU-Domstolen, at aftalens bestemmelser om investeringsbeskyttelse hører under delt EU-kompetence, og dermed var vejen banet.
På den baggrund nåede EU og Singapore til enighed om at udskille bestemmelserne om investeringsbeskyttelse i en separat aftale.
Også den aftale er blevet godkendt i parlamentet onsdag.
Den del skal dog først ratificeres i medlemslandene.
Manglede bare en blåstemplingSingapore har et indbyggertal på størrelse med Danmark.
Knap 400 milliarder danske kroner var handlen i varer mellem EU-lande og Singapore sidste år.
Flere end 10.
000 europæiske virksomheder er repræsenteret i Singapore.
Parlamentet håber, at aftalen kan blive startskuddet til lignende aftaler i regionen.
I forbindelse med et topmøde i oktober blev handelsaftalen underskrevet af Singapore og EU, men aftalen manglede parlamentets blåstempling.
/ritzau/FacebookTwitterKopier linkEmner:EU|Singapore|EU-Domstolen|Erhverv|EU-forhold




https://www.dr.dk/sporten/fodbold/championsleague/foer-danskerduel-her-er-danskerne-der-har-vundet-fodboldens-fineste

Champions LeagueFør danskerduel: Her er danskerne der har vundet fodboldens fineste klubturnering11 danske fodboldspillere har vundet Champions League, der tidligere blev kaldt Europa Cuppen for mesterhold.
De danske PSV Eindhoven-drenge Søren Lerby, Jan Heintze og Ivan Nielsen med pokalen den 26.
maj 1988, hvor de bliver modtaget på rådhuset i Eindhoven.
Af Johan Haarløv13.
feb.
2019 kl.
16.
06Bemærk: artiklen er mere end 30 dage gammelLæs opNår der onsdag aften bliver fløjtet op til Champions League-fodbold, kan seks danskere potentielt komme i aktion.
I London står Christian Eriksens Tottenham over for tyske Dortmund, der har Jacob Bruun Larsen og Thomas Delaney på lønningslisten, mens Ajax Amsterdam med Lasse Schøne, Kasper Dolberg og Rasmus Nissen Kristensen i truppen tager imod den spanske storklub Real Madrid.
Men selvom seks mand i 1/8-finalerne ikke er dårligt, så viser historien, at de danske fodboldspillere skal være særdeles heldige og dygtige for at vinde turneringen, der tidligere blev kaldt mesterholdenes turnering.
Blot 11 danskere kan prale af at have vundet fodboldens mest præstigefulde turnering.
Herunder kan du se, hvem de.
Johnny Hansen - Bayern München – 1973-1975Johnny Hansen (til højre, red.
) i en kamp mod Dynamo Dresden.
Den danske højre back Johnny Hansen spillede i seks succesfulde år i Bayern München, der fra 1973-75 vandt mesterholdenes turnering tre gange.
Den sidste af triumferne måtte Johnny Hansen se fra sidelinjen.
Før kampen havde han fået en blodprop i benet, der holdt ham fra at spille.
Lars Bastrup - Hamburger SV - 1983Lars Bastrup (til højre, red) og Franz Beckenbauer i HSV i oktober 1981.
 To succesfulde sæsoner spillede Lars Bastrup i Hamburger SV.
I sit første år var han med til at føre holdet til Europa Cup-finalen og det tyske mesterskab.
Endnu bedre gik det imidlertid året efter, hvor holdet spillede sig vej til finalen i mesterholdenes turnering – blandt andet efter et hattrick af Bastrup i en udekamp mod Dynamo Kiev, der siden gav ham kælenavnet ”Mr.
Europa Cup” i den tyske klub – som HSV vandt over Juventus.
Bastrup måtte dog se en del af finalen fra hospitalet, efter at Claudio Gentile umotiveret havde sendt en albue i retning af Bastrup, der brækkede kæben.
Jan Heintze, Ivan Nielsen og Søren Lerby – PSV Eindhoven - 1988Hele tre danskere var med på det PSV-mandskab, der i 1988 slog Benfica.
Sejren var kronen på et fantastisk år for den hollandske klub, der også vandt det nationale mesterskab og pokalturneringen.
Champions League-finalen blev afgjort efter straffesparkskonkurrence, hvor både Ivan Nielsen og Søren Lerby scorede.
De danske PSV Eindhoven-drenge Søren Lerby, Jan Heintze og Ivan Nielsen med pokalen d.
26.
05.
1988, hvor de bliver modtaget på rådhuset i Eindhoven.
Michael Laudrup – Barcelona - 1992Johan Cruyff og Michael Laudrup løfter Champions League-trofæet i 1992.
Johan Cruyffs Barcelona-mandskab var på sit højeste, da holdet i 1992 vandt mesterholdenes europa cup.
Danske Michael Laudrup var det offensive omdrejningspunkt på holdet.
Spanierne vandt kampen, der blev spillet på Wembley, efter forlænget spilletid, hvor hollandske Ronald Koeman afgjorde kampen med et knaldhårdt skud fra distancen.
Brian Laudrup – AC Milan - 1994AC Milan fejrer sejren over Barcelona i 1994.
Champions League-finalen 1994 står tilbage som en fuser set med danske øjne.
Finalen var imødeset med stor dansk bevågenhed, fordi de to Laudrup-brødre stod over for hinanden.
Men hverken Brian eller Michael endte med at spille kampen.
Hollandske Johan Cruyff vragede Michael Laudrup til fordel for bulgarske Hristo Stoichkov.
De to var i konstant duel om den sidste af de tre pladser hvert måtte bruge på udlændinge.
Hollandske Ronald Koeman og brasilianske Romario var slet ikke til diskussion.
I AC Milan var Brian Laudrup ikke i nærheden af truppen efter en sæson, hvor han ikke havde formået at slå igennem efter sit skifte fra Fiorentina.
Den danskerløse finale blev vundet af AC Milan med de overbevisende cifre 4-0.
Peter Schmeichel – Manchester United - 1999Manchester Uniteds manager Alex Furguson (tv) løfter pokalen sammen med målmand Peter Schmeichel i 1999, mens Denis Irwin, Ryan Giggs og Gary Neville jubler.
Manchester United slog Bayern Muenchen i Barcelona 2-1 og vandt dermed Champions League.
En af de mest ikoniske Champions League-finaler blev spillet i 1999.
Manchester United vender et nederlag til sejr på få minutter i dommerens overtid mod tyske Bayern München.
Danske Peter Schmeichel var en af de bærende kræfter på holdet fra Manchester.
Jon Dahl Tomasson, Thomas Helveg og Martin Laursen – AC Milan – 2003Jon Dahl Tomasson fejrer en scoring i den italienske liga med Alessandro Nesta.
Champions League-finalen måtte den danske angriber dog se fra tribunen.
Finalen i 2003 stod mellem de to italienske storklubber AC Milan og Juventus.
Milaneserne havde danskerne Jon Dahl Tomasson, Thomas Helveg og Martin Laursen i truppen.
Men kun Laursen var i truppen til finalen, som han dog måtte se fra start til slut på bænken.
Milan vandt finalen efter straffesparkskonkurrence.
FacebookTwitterKopier linkEmner:Johan Cruyff (fodboldtræner)|Kasper Dolberg (fodboldspiller)|Fodbold|Holland|England




https://www.dr.dk/nyheder/indland/museumsgaest-fik-maeslinger

IndlandMuseumsgæst fik mæslingerGreve Museum har kontaktet gæster, efter en besøgende har fået konstateret mæslinger.
I sjældne tilfælde kan der opstå komplikationer i forbindelse med mæslinger så som lungebetændelse eller i værste tilfælde hjerte eller hjernehindebetændelse (Arkivfoto).
13.
feb.
2019 kl.
14.
44Bemærk: artiklen er mere end 30 dage gammelLæs opDa Greve Museum åbnede udstillingen »Noget bliver tilbage« søndag den 3.
februar, var en del mennesker mødt op.
Nu viser det sig, at en af deltagerne ved åbningen efterfølgende har fået konstateret mæslinger.
Det skriver Dagbladet Roskilde.
Det står klart, efter at Styrelsen for Patientsikkerhed har kontaktet Greve Museum i en mail, der efterfølgende er videresendt til de gæster, som museet ved, var med til udstillingsåbningen.
- Skulle nogen af jer kende til personer, som har deltaget i åbningen uden at have tilmeldt sig på forhånd, vil jeg bede jer kontakte dem, lyder det i mailen fra Ruth Hedegaard, der er konstitueret museumschef.
Symptomer kommer først senereStyrelsen for Patientsikkerhed oplyser, at mæslinger er en akut sygdom, der normalt begynder med høj feber, hoste, forkølelse og øjenirritation i nogle dage.
Omkring 14 dage efter får den sygdomsramte typisk et storplettet udslet, som breder sig til flere dele af kroppen.
Læs også:To danskere smittet med mæslinger i Val ThorensI sjældne tilfælde kan der opstå komplikationer som lungebetændelse eller i værste tilfælde hjerte/hjernehindebetændelse.
Symptomerne viser sig typisk otte til 11 dage, efter at man er blevet smittet.
Får man symptomer, skal lægen kontaktes telefonisk.
/DR NyhederFacebookTwitterKopier linkEmner:Greve Museum|Museer|Styrelsen for Patientsikkerhed|Sygdomme og lidelser|Greve




https://www.dr.dk/nyheder/indland/video-ny-dansk-isbjoerneunge-spiser-fennikel-med-sin-mor

IndlandVIDEO Ny dansk isbjørneunge spiser fennikel med sin morDen unavngivne unge er den første isbjørn født i Zoologisk Have i tyve år.
Ungen forventes at komme ud i isbjørneanlægget i slutningen af februar eller marts måned.
Af Kasper Duncan Gram (Video)13.
feb.
2019 kl.
13.
14Bemærk: artiklen er mere end 30 dage gammelLæs opAl begyndelse er svær, selv når man er en af naturens farligste rovdyr.
På nye optagelser ses en to måneder gammel isbjørneunge tumle rundt med sine grøntsager i Zoologisk Have i København.
Ungen blev født 1.
december sidste år og var den zoologiske haves første isbjørnefødsel i tyve år.
Den uerfarne mor, Lynn, fødte to unger, men kun den lever endnu.
Læs også:Se fødsel: For første gang i 20 år leverer isbjørnen en unge til zooIsbjørne er kendt for deres appetit på sæler, men i naturen spiser de faktisk både tang og urter som supplement til kødet:- Så vi tilbyder dem også både kød og grøntsager (selleri, gulerødder, fennikel mm.
) hele året rundt, fortæller Jacob Munkholm Hoeck, der er presse- og kommunikationsansvarlig i Zoologisk Have København.
Den syv kilo tunge unge har endnu ikke fået et navn, da der går 1-2 år, før man kan kønsbestemme den.
Ungen har tilbragt de første måneder af sit liv i fødehulen, men forventes at begive sig ud i isbjørneanlægget i slutningen af februar eller marts måned.
FacebookTwitterKopier linkEmner:Zoologisk Have København|Dyreparker|Dyr




https://www.dr.dk/nyheder/udland/teenager-trodser-vaccinekritiske-foraeldre-mirakuloest-jeg-stadig-er-i-live

UdlandTeenager trodser vaccinekritiske forældre: Mirakuløst jeg stadig er i liveI USA bliver færre og færre børn vaccineret mod smitsomme sygdomme.
- Jeg sætter spørgsmålstegn ved hendes vurdering, men ikke hendes omsorg, siger Ethan Lindenberger (th.
) om sin mors (tv.
) modstand af vaccination.
Af Kasper Duncan Gram (Video)13.
feb.
2019 kl.
13.
03Bemærk: artiklen er mere end 30 dage gammelLæs opTeenagere kan gøre oprør mod deres forældre på mange måder.
Men hvor andre for eksempel får tatoveringer eller en kæreste, deres forældre ikke kan døje, valgte Ethan Lindenberger at blive vaccineret.
- Jeg er vokset op med en mor, som var meget standhaftig og åben omkring sin modstand mod vaccinationer, fortæller Ethan Lindenberger til CNN, og siger endvidere til CBS News:- Jeg sætter spørgsmålstegn ved hendes vurdering, men ikke hendes omsorg.
Læs også:To danskere smittet med mæslinger i Val ThorensVerden over oplever man et udbrud af mæslingesmitte i en sådan grad, at WHO har udråbt vaccineskeptikere som en af verdens ti største sundhedsrisikoer.
Fra 2011 til 2015 er antallet af uvaccinerede amerikanske børn under 2 år steget fra 0,9 til 1,3 procent, skriver CNN.
Ethan Lindenbergers to ældre søskende blev vaccineret mod sygdomme som mæslinger, skoldkopper, fåresyge og røde hunde, inden hans forældre læste vaccinekritiske indlæg på nettet.
- Da jeg blev teenager, undersøgte jeg det nærmere og fandt ud af, at der er videnskabelig belæg for vaccinationer, mens der ikke er beviser for falske påstande om, at det skaber autisme og hjerneskader, siger Ethan Lindenberger.
Hans mor, Jill Wheeler, føler sig såret over sin søns beslutning om at blive vaccineret:- Det føles lidt, som om han ikke stoler på, hvad jeg siger som forælder, forklarer hun til CBS News.
Læs også:Har du haft mæslinger?
Sådan ved du om du eller dine børn er immuneEthan Lindenberger bor i Ohio, hvor det kræver en myndig persons accept for at få en vaccination.
Derfor opsøgte han råd om vaccinationer som voksen på internetforummet Reddit.
- Jeg fik nogle brugbare svar og blev vaccineret en måned senere, siger den nu 18-årige mand, som blandt andet har skrevet på internetforummet, at 'det er et mirakel, jeg har overlevet'.
Selv om Ethan Lindenberger er bekymret på sine yngre søskendes vegne, diskuterer han emnet med sine forældre uden at 'blive vred eller respektløs'.
Han er aldrig selv blevet smittet med hverken mæslinger eller lignende sygdomme, han kunne have været vaccineret mod.
FacebookTwitterKopier linkEmner:Vaccinationer|Sygdomme og lidelser|CBS Corporation|CNN|USA




https://www.dr.dk/nyheder/regionale/trekanten/turister-tramper-paa-jellings-verdensarv-det-ligner-naesten-indgangen

TrekantområdetTurister tramper på Jellings verdensarv: 'Det ligner næsten indgangen til en kostald'Jellings Gravhøje er mærket af, at turisterne ikke holder sig til trappen.
Charlotta Lindblom peger på trappen, som hun gerne ville have flere til at benytte.
Foto: Miriam Leegaard Jacobsen, DR Trekanten.
Af Michaela Louise Thulesen, Miriam Leegaard Jacobsen og Rasmus Dyrberg Hansen13.
feb.
2019 kl.
12.
55Bemærk: artiklen er mere end 30 dage gammelLæs opThyra og Gorms gravhøje i Jelling er ikke alene på Unescos Verdensarvsliste - de er også under pres.
Gravhøjene er frit tilgængelige for alle, og det er langt fra alle besøgende, der vælger de dertil indrettede trapper, der kan føre dem op på toppen af højene for at nyde udsigten over byen.
I stedet går og løber turister og børn op ad højens sider, og det har givet problemer.
En af de to gravhøje i Jelling, som har taget skade af, at turister ikke nøjes med at bruge trappen til at komme til tops.
Foto: Miriam Leegaard Jacobsen, DR Trekanten.
- Vi kan se de menneskeskabte stier op ad højene, og faktum er, at det slider meget på dem.
Det vil vi gerne undgå, siger Charlotta Lindblom, der er museumsinspektør for arkæologi på VejleMuseerne.
Ifølge Charlotta Lindblom er slitagen et direkte resultat af, at der er kommet flere turister på besøg.
Det ligner nærmest indgangen til en kostald visse steder.
Charlotta Lindblom, arkæolog ved VejleMuseerne- Det er jo super godt, at der kommer mange mennesker, men vi ser mange fodaftryk, og det ligner nærmest indgangen til en kostald visse steder.
Kernen er at begrænse skaden, før den er uoprettelig, siger Charlotta Lindblom.
- Den her høj skal helst holde i mange år til de næste generationer.
Vi har eksempler fra Sverige, hvor der er heftig slitage på gravhøje, og hvor man har måttet lukke af i perioder for at passe på det.
Det vil vi gerne undgå, siger hun.
Søger om dispensationFørste skridt bliver at sende en ansøgning til Slots- og Kulturstyrelsen om en dispensation til at sætte et skilt op.
Dispensationen er nødvendig, når man vil lave den mindste menneskeskabte ændring på den form for kulturarv, som gravhøjene i Jelling er.
- Vi vil i første omgang gerne have et skilt, hvor vi venligt henstiller til, at man bruger trappen og lader være med at løbe op ad siderne, siger Charlotta Lindblom, der også gerne vil have spredt noget grus ved foden af trappen.
De lokale børn i Jelling har altid benyttet højene til deres lege, og når sneen falder, er de to gravhøje populære kælkebakker.
Og lige præcis kælken behøver man faktisk ikke at pakke væk, selv om man gerne vil passe på højene.
- Der er intet problem med kælkene.
Problemet er, når man vandrer op ad siderne og skaber mudderstier, siger Charlotta Lindblom, der nødig ser en indpakning af højene, som det skete med Jellingstenene, der kom i glasmontrer i 2011.
Der findes ikke tal for, hvor mange turister der har sat fødderne på Thyras og Gorms høje i Jelling, da de er frit tilgængelige, men museet Kongernes Jelling havde mere end en kvart million besøgende i 2018.
FacebookTwitterKopier linkEmner:Jelling|Slots- og Kulturstyrelsen|Historie|VejleMuseerne|Turisme




https://www.dr.dk/nyheder/indland/salg-af-oekologi-saetter-globale-rekorder-danmark-faar-foerstepladsen-igen

IndlandSalg af økologi sætter globale rekorder: Danmark får førstepladsen - igenDen globale økoomsætning er mere end fordoblet på ti år, viser international rapport.
Danmark får verdensrekorden i økologisk eksport viser en ny international rapport.
Af Sandra Meersohn Meinecke13.
feb.
2019 kl.
12.
34 | opdateret 15.
feb.
2019 kl.
21.
36Bemærk: artiklen er mere end 30 dage gammelLæs opNår turen går til supermarkedet, hvad enten det er i Berlin, Barcelona eller Brønshøj, så kommer der stadig flere økologiske varer ned i indkøbskurven.
Det viser en ny international undersøgelse fra det schweiziske forskningscenter Fibl, som netop har præsenteret resultaterne fra undersøgelsen på Biofach, som er verdens største økologimesse, der afholdes i Nürnberg i Tyskland.
Den globale økoomsætning er mere end fordoblet de seneste ti år.
Ifølge rapporten blev der i 2017 på verdensplan solgt økologiske varer til en værdi af cirka 636 milliarder danske kroner.
Rapporten viser også, at Danmark er det land i verden, der har den største eksport af økologiske varer.
I 2017 lå den økologiske andel af det samlede varer i Danmark på 13,3 procent.
Tilsammenligning lå de to næste lande på listen Sverige og Schweiz på henholdsvis 9,1 og 9,0 procent.
- Det er fantastisk.
Vi er sindssygt stolte over det her verdensmesterskab, siger Pernille Bundgård, som er international markedsdirektør hos Økologisk Landsforening og er med på messen.
Det røde øko-mærke en del af succesenDet er meget positiv at se, at økologien stadig er i vækst.
Ikke bare i Danmark men i hele verden.
Kirsten Lund Jensen Økologichef hos Landbrug og FødevarerDet er ikke første gang, at Danmark får verdensrekorden i salg af økologi.
Faktisk har Danmark været verdensmester mere end ti gange.
Ifølge Pernille Bundgård skyldes den danske økologi-succes blandt andet det røde statskontrollerede øko-mærke.
- Som en af de eneste nationer arbejder vi med værdikæden hele vejen fra gård til gaffel, siger hun og forklarer, at det giver en 'unik' mulighed for at dele erfaringer på tværs af brancher.
- Vi forstår hinandens udfordringer.
I andre lande er der for mange private mærker.
En anden årsag er, at en række danske virksomheder, blandt andre Thiese Mejeri og Hanegal, har været med fra starten.
Økologichef Kirsten Lund Jensen hos Landbrug og Fødevarer er også begejstret for tallene i rapporten.
- Det er meget positiv at se, at økologien stadig er i vækst.
Ikke bare i Danmark men i hele verden.
Fødevareminister: Vi har meget at tilbydeDen store interesse for økologi verden over glæder miljø- og fødevareminister Jakob Ellemann-Jensen (V), som var med til at åbne den danske fællesstand på økologimessen Biofach.
- Den herlige førertrøje betyder, at vi har meget at tilbyde eksportmarkederne, og de har stor tillid til vores fødevarekontrol fra jord til bord, siger Jakob Ellemann-Jensen til nyhedsbureauet Ritzau.
- Jeg håber, at alle virksomhederne, der er med på Biofach, kommer hjem med tykke ordrebøger, siger ministeren.
I artikel fremgik det tidligere, at Danmark også har det højeste forbrug af økologiske varer.
Det er forkert.
Danmark er ifølge rapporten nummer to.
FacebookTwitterKopier linkEmner:Jakob Ellemann-Jensen (politiker)|Venstre|Økologi|Landbrug & Fødevarer|Tyskland




https://www.dr.dk/sporten/oevrig/ol-medaljevindere-finder-sammen-i-ny-baad

Øvrig sportOL-medaljevindere finder sammen i ny båd Allan Nørregaard og Katja Salskov-Iversen skal sejle sammen i bådtypen Nacra 17.
Katja Salskov-Iversen har fundet en ny makker i Allan Nørregaard.
Af Johan Haarløv13.
feb.
2019 kl.
12.
26Bemærk: artiklen er mere end 30 dage gammelLæs opSejlerne Allan Nørregaard og Katja Salskov-Iversen skal fremover sejle sammen i bådtypen Nacra 17.
De to sejlere har tidligere vundet medaljer ved både EM, VM og OL.
Og i de kommende måneder skal de se, om de fungerer sammen i Nacra 17-bådklassen, der er på OL-programmet.
Læs også:Halvdelen af medaljeduoen ville gerne fortsætte: ’Jeg blev ked af det’Parret vil teste deres potentiale i løbet af foråret kulminerende med EM, der afholdes i maj.
Får de succes, kan OL i Tokyo i 2020 siden blive målet.
- Katja og Allan er på mange måder et oplagt match.
Det er to verdensklassesejlere, der har vist, at de kan præstere, når presset er allerstørst, siger sportschef i Dansk Sejlunion, Thomas Jacobsen.
Hurtig og vild bådKatja Salskov-Iversen sejlede indtil for nylig bådtypen 49’erFX sammen med Jena Mai Hansen.
Sammen vandt de OL-bronze i 2016 og VM-guld året efter.
Men efter VM i Danmark i 2018 besluttede Jena Mai Hansen at stoppe i båden.
I stedet er hun nu landstræner.
Læs også:Succesfuld sejler bliver ny dansk 49erFX-landstrænerSiden da har Katja Salskov-Iversen stået uden makker, men nu er muligheden altså opstået for at sejle med Allan Nørregaard i den hurtige Nacra-bådklasse.
- Nacra'en er en fed båd.
Den er hurtig og vild, og jeg er rigtig glad for, at jeg nu får mulighed for at prøve kræfter med den sammen med Allan.
Han er en utrolig dygtig og erfaren sejler, som jeg kan lære meget af, siger 24-årige Katja Salskov-Iversen.
Allan Nørregaard har flere års erfaring med at sejle Nacra, som han har vundet EM- og VM-sølv i.
Tidligere sejlede han – ligesom Katja Salskov Iversen – i 49’er-bådklassen.
FacebookTwitterKopier linkEmner:Jena Mai Hansen (sejler)|Katja Salskov-Iversen (sejler)|Sejlsport|De Olympiske Lege|Dansk Sejlunion




https://www.dr.dk/nyheder/udland/storstrejke-i-belgien-lammer-fly-og-togtrafik

UdlandStorstrejke i Belgien lammer fly- og togtrafikHundredvis af fabrikker holdes lukket under strejke, der mærkes i det meste af den kollektive trafik.
Strejken går også ud over flyafgange til København.
13.
feb.
2019 kl.
12.
23Bemærk: artiklen er mere end 30 dage gammelLæs opEn landsomfattende strejke lammer fly- og togtrafikken i Belgien.
Den belgiske flyvekontroltjeneste Skeyes meddelte sent tirsdag, at luftrummet over Belgien ville være lukket i et døgn fra tirsdag aften klokken 22.
00.
Årsagen var manglende overblik over, hvor mange der ville møde ind på arbejde.
Ingen fly, der flyver lavere end 8000 meters højde, vil få lov til at flyve over landet, har tjenesten advaret.
Skeyes har ikke været i stand til at oplyse, hvor mange fly og passagerer, der vil blive berørt.
Hundredvis af fabrikker holdes lukket, og strejken mærkes i det meste af den kollektive trafik.
Kræver lønforhøjelseBruxelles Airlines siger, at 222 af deres flyafgange er blevet indstillet.
- Selv om terminalen holdes åben, så vil vi henstille til alle passagerer om ikke at tage til lufthavnen, hedder det i en pressemeddelelse fra Zaventem lufthavn i Bruxelles - den største i Belgien.
Belgiens statsbaner oplyser, at halvdelen af togafgangene i landet vil blive indstillet.
Ruterne til London og Paris vil dog i det store og hele blive skånet for arbejdsnedlæggelser.
I konflikten kræver tre store fagforeninger lønforhøjelser.
De har dog afvist arbejdsgivernes tilbud om stigninger på 0,8 procent.
Fagforeningerne kræver også bedre ordninger for tidlig pension, bedre mindsteløn og mere efter uddannelse.
Strejken skabte onsdag problemer ved et Nato-forsvarsministermøde.
Den seneste generalstrejke i Belgien fandt sted i december 2014.
/ritzau/AFPFacebookTwitterKopier linkEmner:Belgien|Strejker og lockouts|Togtrafik|Bruxelles|NATO




https://www.dr.dk/nyheder/indland/vi-vil-stadig-have-en-holde-i-haand-med-naar-vi-bliver-gamle

IndlandVi vil stadig have en at holde i hånd med, når vi bliver gamleVi er ikke længere afhængige af partnerens penge, men følelser, siger fremtidsforsker.
Stigende levealder blandt især mænd er hovedårsag til, at færre ældre bor alene end tidligere.
Af Sandra Meersohn Meinecke13.
feb.
2019 kl.
12.
19Bemærk: artiklen er mere end 30 dage gammelLæs opDu bliver ældre – det samme gør din partner.
Vores længere levealder betyder, at langt flere ældre end tidligere deler deres snavsetøj og sofa med en anden, viser nye tal fra Danmarks Statistik.
Og den tendens vil fortsætte, spår fremtidsforsker Marianne Levinsen fra Center for Fremtidsforskning.
- Til trods for snakken om en masse singler, så er parforholdet noget af det, som er konstant.
Det holder vi fast i, siger Marianne Levinsen.
Parforhold vægter højere end børnFordi vi bliver ældre, falder andelen af enlige - især mændene lever nemlig længere i dag.
Det betyder, at andelen af dem, der lever alene, er betydeligt lavere end for ti år siden.
Dengang steg andelen af enlige allerede fra 60-årsalderen, i dag stiger den nu først fra 70-årsalderen.
I alt er der 1.
136.
000 ældre over 65, år og dermed er hver femte i befolkningen over 65 år.
Det svarer til 260.
000 mennesker.
Over halvdelen af dem lever i par – 93 procent af dem med en partner, som de også er gift med.
Familien er som enhed - en følelsesmæssig enhed.
Det er i familien, vi trøster hinanden, er trygge og tør være os selv.
Derfor er det også svært at leve udenMarianne Levinsen, FremtidsforskerFor 16 procent er det ikke den første ægtefælle.
Og det overrasker ikke fremtidsforskeren, at vi gifter os igen.
- Vi holder faktisk mere fast i parforholdet end i at få børn.
Vi kan se, at hvis folk bliver skilt, vil de hurtigt forsøge at komme i et nyt forhold, siger hun og tilføjer, at vi ikke nødvendigvis får børn med den nye partner.
Vi er afhængige af partnerens følelser - ikke pengeFør I tiden var det ofte økonomien, der gjorde os afhængige af hinanden, og afgjorde, hvordan vi levede vores liv.
Men selv om størstedelen af de danske par ikke er i et forhold på grund af pengene, så er vi stadig afhængige af hinanden, og familier betyder mere for vores følelser end tidligere.
Spørger man Marianne Levinsen, så er de to vigtigste elementer i vores liv vores familie og derefter vores arbejde.
- Familien er som en enhed - en følelsesmæssig enhed.
Det er i familien, vi trøster hinanden, er trygge og tør være os selv.
Derfor er det også svært at leve uden, siger hun og tilføjer, at det gælder for alle i familien, både forældre og børn.
FacebookTwitterKopier linkEmner:Parforhold|Danmarks Statistik|Instituttet for Fremtidsforskning




https://www.dr.dk/nyheder/regionale/fyn/unge-fra-vollsmose-smed-brandbomber-mod-politiet-nu-bliver-familie-sat-paa

FynUnge fra Vollsmose smed brandbomber mod politiet: Nu bliver familie sat på gadenØstre Landsret stadfæstede i dag byrettens dom, efter unge smed brandbomber mod politiet i 2015.
(ARKIV) Tilbage i 2015 smed unge brandbomber mod politiet i Odensebydelen Vollsmose.
Af Anne Mette Dam Thrane og Ida-Sofie Sellerup13.
feb.
2019 kl.
12.
54Bemærk: artiklen er mere end 30 dage gammelLæs opEn familie skal flytte, to familier må blive boende.
Det stadfæstede Østre Landsret over for tre familier i dag i Vollsmose, hvor en flok unge tilbage til 2015 kastede sten og brandbomber mod politiet i Vollsmose.
Fyns Almennyttige Boligselskab (FAB) ønskede at smide lejerne ud af deres lejlighed på baggrund af familiemedlemmernes kriminalitet.
To af familierne blev i første omgang frikendt i byretten, hvorefter boligselskabet ankede afgørelsen.
I den tredje sag fik FAB medhold, men her valgte familien at anke afgørelsen.
Familernes advokat, Niclas Kandemir, fra advokatfirmaet Dickmeiss ser positivt på afgørelsen.
- Jeg er meget, meget tilfreds på mine klienters vegne.
To familier kan blive boende, og som jurist må jeg påpege, at byrettens afgørelse har været den rigtige fra begyndelsen.
Det har vi Østre Landsrets ord for nu.
Familien, som bliver smidt ud, skal være ude af lejligheden senest 30.
april, og det er gunstige forhold, mener Niclas Kandemir.
- Så har man passende tid til at finde noget andet.
Desuden havde jeg varslet dem tidligt om, at det kunne blive en stadfæstelse af dommen, så det er nok ikke den store overraskelse, siger han.
Det handler om de øvrige beboeres tryghedDirektøren i FAB har blandede følelser overfor dommen.
- Jeg er glad for den, som vi har fået medhold i, og de øvrige to er jeg selvfølgelig ikke så tilfreds med, siger Jacob Michaelsen.
Selv om kriminaliteten nu ligger circa tre et halvt år tilbage, mener direktøren i FAB, at hensynet til de øvrige beboeres tryghed i området skal vægte tungere end hensynet til de familier, der har været involveret i kriminalitet.
- Vi mener, at den kriminalitet og den adfærd, der har været i området, simpelthen er så voldsom, at det berettiger til, at man skal ophæve lejemålet for at skabe tryghed for de øvrige beboere i området, siger han.
De unge flyttet i 2016Sønnerne til familierne blev i 2016 dømt for at kaste brandbomber efter politiet, da betjentene patruljerede i Vollsmose.
Det er de unges straffesager, som ligger til grund for dommene i landsretten, forklarer direktør i FAB.
- Man siger, at det ikke er slemt nok med fire måneders ubetinget fængsel til at man kan ophæve lejemålet, og det kan vi ikke forstå, siger Jacob Michaelsen.
De unge, der begik kriminaliteten, er allerede flyttet fra området.
Tre af de fire involverede familier blev boende, mens de afventede landrettens afgørelse.
Den fjerde familie blev smidt ud af deres lejlighed i Birkeparken i Vollsmose allerede i maj 2016 efter en afgørelse i Højesteret.
Læs også:Smidt på gaden af Højesteret: Nu er Vollsmose-familie flyttetFacebookTwitterKopier linkEmner:Vollsmose|Østre Landsret|Kriminalitet|Sjælland|Hærværk




https://www.dr.dk/nyheder/regionale/fyn/efter-brug-af-skjult-kamera-nyborg-kommune-giver-advarsel-til-it-chef

FynEfter brug af skjult kamera: Nyborg Kommune giver advarsel til it-chefNyborg Kommune har ikke yderligere kommentarer til sagen.
Med dette id-kort udgav en medarbejder fra et privat sikkerhedsfirma sig for at være udsendt af kommunens it-afdeling.
(© DR Nyheder)Af Kristian Østerby Jepsen og Anne Mette Dam Thrane13.
feb.
2019 kl.
12.
05Bemærk: artiklen er mere end 30 dage gammelLæs opNyborg Kommune har i dag givet sin it-chef en advarsel som konsekvens af en sag, hvor it-sikkerhedsfirmaet Prueba Cybersecurity gik undercover og brugte skjult kamera mod ansatte på 4Kløverskolen i Ørbæk.
Optagelserne med skjult kamera skulle bruges til at afdække eventuelle huller i skolens it-sikkerhed, men i en aktindsigt, som DR har fået, oplyser Nyborg Kommune, at it-chefens handlinger ikke stemmer overens med de værdier, som kommunen vil være kendt for.
- Han er blevet tildelt en diskretionær advarsel for handlinger, der ikke er i overensstemmelse med de værdier, som kommunen kendes for, oplyser Nyborg Kommune i en mail til DR.
Ifølge Nyborg Kommune burde it-chefen have forstået, at han skulle have drøftet videooptagelser af kommunens ansatte med kommunens direktion.
En mail cc.
til chefen for it-sikkerhedsstyregruppen var ikke tilstrækkelig kommunikation, konstaterer kommunen.
- Ikke yderligere detaljerSamtidig kritiserer Nyborg Kommune it-chefens formuleringer og brug af smileys i mailkorrespondancen med dét sikkerhedsfirma, som Nyborg Kommune havde hyret til at lave de omdiskuterede optagelser på skolen i Ørbæk.
Nyborg Kommune ønsker ikke at kommentere sagen yderligere.
- Vi kan ikke gå yderligere i detaljer med personalesagen, skriver kommunaldirektør Lars Svenningsen i en mail til DR.
Den østfynske kommune er nu i gang med en juridisk undersøgelse af sagen, som blandt andet skal afklare, om kommunen skal politianmelde Prueba Cybersecurity.
It-chefen har været ansat i Nyborg Kommune i 39 år.
FacebookTwitterKopier linkEmner:Nyborg Kommune|Fyn|Lokalpolitik




https://www.dr.dk/nyheder/indland/danskernes-levealder-star-stille-de-lever-laengst-i-nordsjaelland

IndlandDanskernes levealder står stille: De lever længst i NordsjællandEn influenzaepidemi i 2018 kan være årsagen til, at danskernes gennemsnitlige levealder stod stille sidste år.
I gennemsnit bliver danske mænd 79 år gamle, mens det for kvinder er 82,9 år.
(Arkivfoto) 13.
feb.
2019 kl.
10.
31Bemærk: artiklen er mere end 30 dage gammelLæs opFor første gang siden 1994 er hverken mænd eller kvinders middellevetid steget.
Den er dermed fortsat 79 år for mænd og 82,9 år for kvinder.
Det oplyser Danmarks Statistik.
Årsagen til stilstanden det seneste år kan muligvis forklares med, at Danmark i foråret 2018 var ramt af en influenzaepidemi.
Det var af en influenzatype, der ikke var omfattet af de tilbudte vacciner.
- Det kan være med til at forklare den stagnerende udvikling i middellevetiden, idet svage ældres dødelighed stiger, når en influenzaepidemi rammer, skriver Danmarks Statistik.
Siden starten af 1990'erne er levealderen for mænd i gennemsnit steget med 0,25 år hvert år.
For kvinder er det 0,19 år.
'En smule overraskende'Ifølge seniorøkonom Mads Moeberg fra Danica Pension er det for tidligt at konkludere, at kurven er knækket.
- Det er en smule overraskende, at middellevetiden ikke er steget.
- Men 2018 var også et specielt år med en influenzaepidemi, og så kan den meget varme sommer også have spillet ind.
- Hvis man kigger i et længere perspektiv, så er levetiden steget gennem en lang årrække, og vi kan forvente at leve længere, end vi kunne tidligere, siger Mads Moeberg.
Ifølge Danmarks Statistik vil 69 procent af de nyfødte piger og 57 procent af drengene opnå at blive 80 år.
Samtidig vil 31 procent af pigerne kunne fejre 90-års fødselsdag, mens det for drengene er 19 procent.
Det er dog under forudsætning af, at det nuværende mønster for dødelighed ikke ændrer sig.
Middellevetid er nemlig det gennemsnitlige antal år, som en person født i dag har udsigt til at leve i.
Dødeligheden i befolkningen er dog faldet gennem mange år, og hvis det fortsætter, forventes både nyfødte drenge og piger at leve væsentligt længere end 79 år og 82,9 år, skriver Danmarks Statistik.
Læs mere om danskernes levealder her:•Kvinder bliver i gennemsnit 82,9 år.
De lever længst i Nordsjælland med 84,1 år og kortest på Vest- og Sydsjælland med 81,9 år.
•Mænd bliver i gennemsnit 79 år.
De lever længst på Østsjælland med 79,8 år og kortest i København med 77,7 år.
•Siden starten af 1990'erne er middellevetiden næsten steget hvert år for både mænd og kvinder.
•Årligt er mænds alder steget med 0,25 år, mens det for kvinder er 0,19 år.
•Middellevealder er det gennemsnitlige antal år, som en person født i dag har udsigt til at leve.
Det er under forudsætning af, at det nuværende mønster for dødelighed ikke ændrer sig.
•Ud fra de forudsætninger forventes 69 procent af nyfødte piger og 57 procent af drengene at blive mindst 80 år.
•31 procent af pigerne vil kunne fejre 90-års fødselsdag, mens det for drengene er 19 procent.
3,3 procent af pigerne og en procent af drengene vil blive 100 år.
•Den store pensionskasse ATP vurderer, at en pige født i 2018 forventes at leve 95,6 år, mens en nyfødt dreng vil leve 92,4 år.
•ATP forventer, at 40 procent af nyfødte piger vil blive 100 år, mens det for drenge er 29 procent.
•Kilde: Danmarks Statistik og ATP.
/ritzau/FacebookTwitterKopier linkEmner:Danmarks Statistik|Sjælland|Befolkning|København|Sygdomme og lidelser




https://www.dr.dk/sporten/fodbold/superliga/angriber-ville-springe-over-i-fcks-faste-straffesparkskoe-jeg-ville-oege

SuperligaAngriber ville springe over i FCK's faste straffesparkskø: 'Jeg ville øge min selvtillid'Pieros Sotiriou har haft svært ved at få gang i målscoringen i denne sæson og var ivrig efter at score mod OB.
13.
feb.
2019 kl.
11.
50Bemærk: artiklen er mere end 30 dage gammelLæs opFC København-spilleren Pieros Sotiriou erkender, at det ikke var smart, at han havnede i et skænderi med flere holdkammerater i forbindelse med et straffespark, da FCK besejrede OB med 6-1 i Superligaen i søndags.
Ved stillingen 5-1 tilkæmpede den cypriotiske forward sig et straffespark og forlangte selv at sparke, selv om Robert Skov på forhånd var udpeget som straffeskytte.
Først da flere holdkammerater blandede sig, valgte en synligt utilfreds Sotiriou at overlade bolden til Skov, som efterfølgende scorede.
Læs også:Superligaens frisparkskonge: Skov hugger bolden ind som ingen andreSotiriou gik glip af sæsonens første fem kampe på grund af en skade og har siden blot scoret to superligamål mod 14 i sidste sæson.
'Det var forkert af mig'Derfor var han ivrig efter at øge sin måltotal, da han hørte dommeren fløjte for straffespark mod OB.
- På det tidspunkt tænkte jeg på at øge min selvtillid som angriber.
Ved at score et mål.
Jeg havde ikke andet i hovedet, og jeg forstår, at det var forkert af mig at diskutere med mine holdkammerater, skriver Pieros Sotiriou.
Han slår samtidig fast, at han er glad for, at Robert Skov scorede og dermed fuldendte sit hattrick.
- Han skylder mig en assist, lyder det fra Sotiriou.
Angriberen får en ny mulighed for at få gang i målscoringen på søndag, hvor FCK på udebane møder Randers FC.
/ritzauFacebookTwitterKopier linkEmner:FC København|Odense Boldklub|Fodbold|Cypern|Robert Skov (fodboldspiller)




https://www.dr.dk/nyheder/penge/tilbudstjek-afsloerer-snyd-med-foer-priser-butikker-saetter-priser-op-foer-de-laver

PengeTilbudstjek afslører snyd med før-priser: Butikker sætter priser op, før de laver udsalg Køtilbud.
Restsalg.
Fødselsdagpriser.
Pas på, for ofte ser tilbud bedre ud, end de er.
En billig grill med tilbehør - tilsyneladende nedsat fra over 9000 kroner til 3499 kroner.
Men vær vågen, for i mange tilfælde angives der en langt højere normalpris end den pris, varen reelt har kunnet købes til.
Af Jesper Knudsen og Signe Mai Vilsbøll13.
feb.
2019 kl.
11.
20Bemærk: artiklen er mere end 30 dage gammelLæs opDu skal være vågen, når du går på tilbudsjagt, for butikkernes tilbud er ikke altid så gode, som de udgiver sig for at være.
En ny opgørelse fra prissammenligningstjenesten Pricerunner viser, at du faktisk kunne købe halvdelen af januarudsalgets tilbudsvarer til den samme eller en lavere pris, inden udsalget startede.
Butikkerne sminker deres rabatter, mener direktør for Pricerunner Martin Andersen.
- De sætter prisen op, inden den bliver sat ned, og de skilter også ofte med normalpriser, der er langt højere end den pris, varen har kostet de sidste mange måneder, så besparelsen på tilbudsvaren ser større ud, end den reelt er, fortæller han.
Pricerunners undersøgelsePricerunner har undersøgt priser på 20.
000 varer, der har været til salg hos 29 af de mest populære butikker i Danmark.
Blandt andre bilka.
dk, foetex.
dk og wupti.
com, der er ejet af detailhandelskoncernen Salling Group.
Hver tiende af de 20.
000 varer blev - ifølge Pricerunner - sat ned ved januarudsalgets start (efter den 18.
december) med i gennemsnit 25 procent.
Af de 2000 varer er ca halvdelen - 957 - sat op med i gennemsnit 31 procent i perioden op til januarudsalget begyndelse - fra 24.
september til 18.
december,De kategorier, hvor Pricerunner har fundet flest "sminkede rabatter", er legetøj, sko, gryder, pander, køkkenmaskiner og hårde hvidevarer.
Pricerunners undersøgelse er baseret på butikkernes egne prisdata.
Butikker går til kantenDirektør i Forbrugerrådet Tænk, Anette Christoffersen, er ikke overrasket over, at butikker fifler med tilbudspriser.
Det bekræfter derimod den opfattelse, at tilbudsmarkedet opererer med elevatorpriser:- Priserne går hele tiden op og ned, og forbrugerne kan ikke længere regne med, at de får varen til en god pris, lyder det fra Anette Christoffersen.
Hun mener, at mange butikker omgår Forbrugerombudsmandens retningslinjer og går til kanten af, hvad der er tilladt.
- Det er for dårligt.
De snyder forbrugerne og foregøgler dem, at den vare, de er ved at købe, er meget billigere, end den er, lyder det.
Vildledende markedsføringSå længe en vare kun er sat ned i op til to uger, er det helt lovligt at markedsføre rabatter som et tilbud.
Ifølge retningslinjerne for prismarkedsføring kan det nemlig vurderes som vildledende markedsføring, hvis et produkt ofte eller altid er på tilbud.
Tilbud kan også vurderes som vildledende, når de sammenlignes med en pris, varen ikke har haft seks uger forinden.
Butikker kan derfor ikke nedsætte et produkt igen og igen og så blive ved med at sammenligne med varens oprindelige pris.
Her skal tilbudsprisen i stedet sammenlignes med den pris, varen har været nedsat til før den seneste nedsættelse, siger forbrugerombudsmand Christina Toftegaard Nielsen og understreger, at det er strafbart at vildlede forbrugere.
- Der er tidligere givet betragtelige bøder på op mod en halv million kroner i sager, hvor reglerne er overtrådt.
Det skal være sandt, hvis man reklamerer med et godt tilbud, lyder det fra forbrugerombudsmanden.
En grill til halv pris… Eller?
En af de butikker, der indgår i Pricerunners analyse, er varehuskæden Bilka.
DR Nyheder har derfor kigget nærmere på nogle af de varer, der går igen i Bilkas tilbudsaviser de seneste 18 uger.
Fx skilter Bilka med, at der er tusinder af kroner at spare på en Char-Broil Professional 4400 gasgrill.
Vær kritisk overfor normalprisen, hvis du køber en gasgrill.
For ofte er den pumpet op,,så tilbuddet ser bedre ud, end det reelt er.
Grillens normalpris er - ifølge Bilkas ejere Salling Group - 7499 kroner.
Men en gennemlæsning af Bilkas tilbudsaviser viser, at grillen i realiteten har kostet under 4000 kroner i 11 af de 18 uger.
Og det har været inklusiv diverse ekstraudstyr.
Salling Group: Vi overholder reglerneSalling Group bekræfter, at gasgrillen har kunnet købes til under 4000 kroner i 11 af de 18 uger, hvor normalprisen ellers skulle være 7499 kroner.
Alligevel mener kommunikationsdirektør Mads Grand ikke, det er et forkert at kalde de 7499 kroner for normalprisen.
Ifølge ham har det nemlig været muligt i hele tilbudsperioden, at betale 7499 kroner for grillen i stedet for den billigere pris på 4000 kroner inklusiv ekstraudstyr.
- Det er rigtigt, at grillen indgår lejlighedsvist i tilbud med ekstra udstyr, men det ændrer ikke på, at normalprisen er 7500 kroner, fastholder Mads Grand, som ikke tror, at det er svært for kunderne at forstå:- Grillen har været en del af skiftende kombinationstilbud med ekstra udstyr.
Det kan man så som journalist vælge at problematisere, eller også kan man som kunde glæde sig over det, siger han.
Det siger lovenIfølge markedsføringslovens § 5, sammenholdt med § 8, må erhvervsdrivende ikke anvende vildledende oplysninger, hvis de er egnet til at påvirke forbrugernes købsbeslutning.
Markedsføringslovens § 5 har følgende ordlyd:”§ 5.
En erhvervsdrivendes handelspraksis må ikke indeholde urigtige oplysninger eller i kraft af sin fremstillingsform eller på anden måde vildlede eller kunne forventes at vildlede gennemsnitsforbrugeren, uanset om oplysningerne er faktuelt korrekte.
Kilde: ForbrugerombudsmandenPriser op og ned hos CoopOgså detailhandelsvirksomheden Coop er en af de virksomheder, der ifølge Pricerunner kan finde på at sætte priserne op, før de sætter dem ned.
Coop selv forklarer sådanne elevatorpriser med skarp konkurrence i markedet.
Desuden påpeger Coops informationsdirektør Jens Juul Nielsen, at normalpriserne på Coops hjemmeside - som tilbudspriser sammenlignes med - er prisen for alle dem, der ikke er Coop-medlemmer.
Når Coop har 1,7 millioner medlemmer, der kan købe varerne til medlemspris, er det så ikke misvisende, at I laver den sammenligning?
- Jeg synes, det er meget transparent.
Vores medlemmer har fordele, og de får produkterne til medlems-pris.
Ikke til den pris som ikke-medlemmer skal betale.
Hvis ganske få af jeres kunder har betalt det, I kalder normalpris, så er det vel ikke længere en normalpris?
- Det er i hvert fald den pris, man skal betale, hvis man ikke er medlem.
Så må folk jo vurdere, om de synes, det giver mening at blive medlem, lyder det fra Coops informationsdirektør.
Forbrugerombudsmanden: Flere sager på vejForbrugerombudsmanden opfordrer forbrugerne til selv til at være vågne, så de ikke bliver snydt af forretningernes gule tilbudsskilte.
- Mit gode råd er at se sig for og så følge prisudviklingen på de produkter, man gerne vil købe.
Ikke mindst hvis der er tale om dyre produkter, siger Christina Toftegaard Nielsen.
Samtidig lover hun, at hun vil holde øje med eventuel snyd med tilbudspriser.
- Vi har flere sager under behandling i øjeblikket.
Her ser vi blandt andet på, om der er tale om en reel normalpris eller et vildledende tilbud, siger forbrugerombudsmanden og påpeger, at hun nu også vil undersøge Bilkas grill-tilbud.
FacebookTwitterKopier linkEmner:Bilka|Christina Toftegaard Nielsen (jurist)|Coop|Jens Juul Nielsen (erhvervsleder)|Forbrug




https://www.dr.dk/nyheder/regionale/syd/spastiske-magnus-er-108-sekunder-fra-faa-hjaelp-derhjemme-det-kan-man-ikke

Syd- og SønderjyllandSpastiske Magnus er 108 sekunder fra at få hjælp derhjemme: ’Det kan man ikke være bekendt’Magnus Biermann har brug for hjælp 24 timer i døgnet, vurderer lægen.
Men Tønder Kommune er uenig.
18-årige Magnus Biermann er spastiker og har boet hos sine forældre hele sit liv.
Af Søren Bruhn Kongsted og Marie De Fine Skibsted13.
feb.
2019 kl.
08.
55Bemærk: artiklen er mere end 30 dage gammelLæs opMagnus Biermann fra Tønder er spastiker og svært handicappet.
Han har ifølge sin egen læge brug for hjælp døgnet rundt.
Hele livet har han boet hos sine forældre, der har passet ham, samtidig med at de har fået hjælp af kommunen.
Men det ændrede sig, da Magnus Biermann fyldte 18 år for seks måneder siden.
- Han sidder i sit eget hjem på sjette måned helt uden hjælp, og han har brug for hjælp 24 timer i døgnet fra minimum én voksen.
Men der er ingen hjælp fra Tønder Kommunes side, fortæller Frank Biermann, der er far til Magnus.
Borgerstyret Personlig Assistance, BPA Det er en betingelse for at modtage BPA, at borgeren er over 18 år.
Der er ingen øvre aldersgrænse.
Det er også en betingelse, at borgeren har en betydelig og varigt nedsat fysisk eller psykisk funktionsevne, som gør det nødvendigt at modtage den ganske særlige støtte til pleje, overvågning og ledsagelse, som ligger i ordningen.
BPA er således som udgangspunkt rettet mod borgere med massive og sammensatte hjælpebehov, hvor borgerens behov ikke kan dækkes ved fx almindelig praktisk og personlig hjælp og pleje mv.
Endelig er det en betingelse, at borgeren kan fungere som arbejdsleder for hjælperne og som udgangspunkt også som arbejdsgiver, medmindre borgeren vælger at overføre tilskuddet til en nærtstående, en forening eller en privat virksomhed, der herefter bliver arbejdsgiver for hjælperne.
Det er kommunen, der træffer afgørelse om BPA.
Kilde: Børne- og SocialministerietEt minut og 48 sekunder fra hjælpenTønder Kommune vurderede nemlig, at Magnus Biermann kun har brug for 19,97 timers hjælp om ugen.
For at være berettiget til hjælp i hjemmet via den særlige BPA-ordning skal den handicappede have brug for minimum 20-timers hjælp om ugen.
- Det vil sige, at vi mangler et minut og 48 sekunder om ugen for at kunne få noget valid og ordentlig hjælp til Magnus, siger hans far.
Tilbudt en døgninstitutionI stedet har kommunen tilbudt Magnus plads på en døgninstitution.
Men familien ønsker, at han skal blive derhjemme.
Hjælpen er dermed for familiens egen regning og noget, der slider, siger Frank Biermann.
- Vi er meget nedslidte.
Vi er trætte og får ikke sovet ordentligt, fordi vi ingen hjælp har lige nu, siger han.
Tønder Kommune vil ikke kommentere den konkrete sag.
Men Ankestyrelsen har nu vurderet, at kommunen skal kigge på sagen igen.
Og hos Spastikerforeningen er direktør Mogens Wiederholt forarget over forløbet.
Han mener, at seks måneder uden hjælp langt fra er godt nok.
- Kommunen skal simpelthen få numsen op af sædet og se at få genbehandlet sagen.
Familien er i en håbløs og desperat situation, og det kan man simpelthen ikke være bekendt som myndighed, at holde folk i den situation.
Så kommunen skal se at få fingrene ud, siger han.
Magnus Biermann har netop fået en talemaskine, der skal hjælpe ham med at kommunikere med sin familie.
Generel tendensIfølge Mogens Wiederholt er det en generel tendens i kommunerne, at hjælpen til handicappede bliver vurderet til at ligge under 20 timer om ugen.
- Vi oplever, at BPA-ordningen helt generelt er under et massivt pres.
Og vi ser desværre en tendens til, at man fjerner timer og meget gerne prøver at få timetallet så langt ned, så man ikke længere er omfattet af målgruppen for BPA, siger han.
Og tendensen bliver også genkendt hos Danske Handicaporganisationer, fortæller næstformand Sif Holst.
- Vi kan se, overordnet set på landsplan, at der er rigtig mange sager med situationer som denne, hvor den lige akkurat kommer under 20 timer, siger hun.
Ministeren er bekymretSocialminister Mai Mercado (K) vil ikke kommentere den konkrete sag, men oplyser i et skriftligt svar, at borgere med handicap skal have den hjælp, de har behov for.
- Jeg bliver bekymret, når jeg hører fra borgere og organisationer, der er så utilfredse med kommunernes sagsbehandling.
Borgere med handicap skal selvfølgelig have den hjælp, de har behov for, og jeg forventer, at kommunerne påtager sig deres ansvar.
De seneste tal fra Ankestyrelsen viser, at tre ud af 10 sager om BPA-ordningen, som styrelsen behandler, bliver sendt tilbage til kommunerne igen.
FacebookTwitterKopier linkEmner:Det Konservative Folkeparti|Mai Mercado (politiker)|Tønder Kommune|Handicaps|Tønder




https://www.dr.dk/nyheder/politik/bilejere-om-forbud-mod-benzinbiler-familier-pa-landet-vil-blive-klemt

PolitikBilejere om forbud mod benzinbiler: Familier på landet vil blive klemtEnhedslistens forslag om at hæve prisen på benzin- og dieselbiler er uden hold i virkeligheden, mener FDM.
Bilejernes interesseorganisation, FDM, advarer mod Enhedslistens forslag om at forbyde salg af nye benzin- og dieselbiler i 2025.
13.
feb.
2019 kl.
10.
13Bemærk: artiklen er mere end 30 dage gammelLæs opEnhedslistens forslag om at hæve prisen på benzin- og dieselbiler og indføre et forbud mod salg af nye biler frem mod 2025 er socialt skævt, politisk umuligt og uden hold i virkeligheden.
Sådan lyder det fra Torben Lund Kudsk, der er afdelingschef i bilejernes interesseorganisation, FDM.
Problemet med udspillet er, at de, der bor på landet og skal køre langt, ikke har penge til at købe en elbil til 400.
000-500.
000 kroner, så de kan ikke være med.
Torben Kudsk Lund, afdelingschef i FDM- Enhedslisten kommer til at straffe alle dem, der bor i provinsen og har et stort kørselsbehov for at kunne komme på arbejde, men ikke har råd til at købe en elbil.
- De vil blive hårdt ramt økonomisk, siger Torben Lund Kudsk.
I et stort klimaudspil vil Enhedslisten for at fremme den grønne omstilling gøre det dyrere at købe benzin- og dieselbiler samt forbyde salget af nye biler i henholdsvis 2025 og 2022.
Konkret vil Enhedslisten annullere flere af de seneste nedsættelser af registreringsafgiften.
Samtidig bliver afgifter på diesel og benzin hævet.
Til gengæld vil man kunne få 50.
000-100.
000 kroner i støtte, hvis man køber en elbil mellem 2020 og 2025.
Læs også:Dansk Industri: Ambitiøst at EL vil hurtigt af med benzinbilenProblem med dyre bilerTorben Lund Kudsk mener, at det i praksis vil være umuligt for Danmark alene at forbyde salg af benzin- og dieselbiler, da det er et EU-spørgsmål.
Samtidig mener han, at partiet i sit forslag slet ikke har taget højde for det kørselsbehov, mange almindelige danske familier har.
Han anerkender dog, at Enhedslisten har en vision for at få Danmarks bilpark omlagt til en grønnere.
- Vi skal i gang så hurtigt som muligt, for det bliver dyrere, jo længere vi venter.
- Problemet med udspillet er, at de, der bor på landet og skal køre langt, ikke har penge til at købe en elbil til 400.
000-500.
000 kroner, så de kan ikke være med, siger Torben Lund Kudsk.
/ritzau/FacebookTwitterKopier linkEmner:Biler|Enhedslisten|Torben Lund Kudsk (organisationsleder)|FDM|EU




https://www.dr.dk/nyheder/udland/aftale-giver-trump-13-milliarder-til-graensebyggeri-men-han-er-stadig-ikke-glad

UdlandAftale giver Trump 1,3 milliarder til grænsebyggeri.
Men han er stadig ikke gladUSA's præsident vil undgå en ny nedlukning og signalerer, han er klar til at underskrive ny aftale.
Af Louise Brodthagen Jensen og Kasper Duncan Gram (video)13.
feb.
2019 kl.
08.
42 | opdateret 14.
feb.
2019 kl.
06.
01Bemærk: artiklen er mere end 30 dage gammelLæs op- Svaret er nej, det er jeg ikke.
Jeg er ikke glad.
Sådan lyder svaret fra USA's præsident, da han bliver spurgt, om han er tilfreds med den økonomiske aftale, som parterne i Kongressen er nået til enighed om.
Den ser umiddelbart ud til at kunne afslutte to måneders politisk konfrontation over det beløb, Donald Trump har krævet til byggeriet af en mur ved landets sydlige grænse til Mexico.
Kompromiset afsætter ifølge Washington Post og New York Times 1,375 milliarder, svarende til omkring ni milliarder kroner, til bygningen af et hegn, der dækker 88 kilometer langs grænsen.
Takker republikanerneEfter at være præsenteret for kompromiset mellem Demokraterne og Republikanerne lagde Trump ikke skjul på, at han langt fra er tilfreds, men samtidig understregede han, at han nødigt ser en gentagelse af den 35 dage lange delvise nedlukning af statsapparatet.
Trods sin utilfredshed signalerer han dog på Twitter, at han er klar til underskrive aftalen, også selvom den ikke indeholder de oprindelige 5,7 milliarder dollar, eller små 35 milliarder kroner, som præsidenten har krævet til opførelsen af en mur.
- Jeg vil takke alle republikanere for det arbejde, de har lavet med den radikale venstrefløj om grænsesikkerheden.
Det er ikke en nem opgave, men muren bliver bygget og vil være en stor bedrift og bidrage til sikkerheden i vores land, skriver han.
Vil finde pengene et andet stedPræsidenten har dog på det seneste insisteret på, at grænsemuren bliver opført, og han har planer om at finde de nødvendige midler til at finansiere grænsemuren i andre budgetter, siger han - noget, han har luftet tidligere.
Aftalen, der forventes at blive sendt til afstemning, selvom præsidenten ikke endeligt har forhåndsgodkendt den, skal vedtages både i Repræsentanternes Hus og i Senatet - og i sidste ende underskrives af præsidenten inden den 15.
februar.
Donald Trump har truet med at erklære national undtagelsestilstand ved grænsen, så han kan gå udenom Kongressen og anvende ressourcer fra forsvarsbudgettet til at finansiere grænsemuren, men ideen er blevet kritiseret og vil formentlig blive afprøvet ved en domstol.
FacebookTwitterKopier linkEmner:Donald Trump (politiker)|USA|Økonomi|Repræsentanternes Hus|Radikale Venstre




https://www.dr.dk/nyheder/indland/efter-sag-om-skoletrussel-17-aarige-rosa-er-afvist-af-seks-gymnasier

IndlandEfter sag om skoletrussel: 17-årige Rosa er afvist af seks gymnasierTrods frifindelse i retten har seks gymnasier sagt nej til at have Rosa som elev.
Af Maria Neergaard Lorentsen og Anne Skjerning13.
feb.
2019 kl.
08.
35Læs op“Jeg bliver den næste school shooter guys, LMAO, watch out.
”Det var sætningen, Rosa skrev på det sociale medie Instagram, der fik hele sagen til rulle.
Hør P1 DokumentarenP1 Dokumentar har fået unik adgang til retssagen mod Rosa.
Hør hele Rosas historie i "Jeg bliver den næste skoleskyder LMAO".
Du kan finde første og andet afsnit her.
Onsdag morgen den 12.
september 2018 tog hun i skole som sædvanligt, men endte med hovedet i fliserne og hænderne i håndjern foran hele sit gymnasium i Slagelse.
Rosa blev anholdt og tiltalt for trusler mod skolen på grund af det opslag, hun havde lavet på Instagram aftenen før.
To måneder senere faldt afgørelsen.
Retten i Næstved frikendte Rosa for trusler.
Men selvom Rosa er blevet frifundet, er hun fortsat bortvist fra Slagelse Gymnasium.
Og lige siden har hun kæmpet for at komme tilbage på skolebænken.
Uden held.
Du kan læse og høre hele historien om Rosas anholdelse og retssag her.
Bortvist samme dag17-årige Rosa skrev i september 2018 på sin Instagram, at hun blev "den næste school shooter".
Allerede samme dag som Rosa var blevet anholdt, blev hun bortvist.
Rosas mor fortæller, at hun ringede til rektor Lotte Büchert fra Slagelse Gymnasium for at høre, hvad planen var med Rosa.
Som Rosas mor husker det, var beskeden fra rektor helt tydelig: Rosa havde ikke en plads på skolen længere, fordi hun havde brudt skolens ordensregler.
Kort efter lå der en besked i hendes e-boks med en officiel udmelding af Rosa fra Slagelse Gymnasium.
- I starten tænkte jeg, at jeg måske ikke ville blive bortvist, at jeg ville have en chance eller et møde eller sådan noget, fortæller Rosa.
PartshøringIfølge forvaltningsloven har man krav på høring.
Når en offentlig myndighed træffer en beslutning, der er til ugunst for en borger og har væsentlig betydning for en sags afgørelse, har vedkommende krav på partshøring i sagen.
Dette gælder både for børn og voksne.
Krav på høring er også en del af FNs børnekonvention.
I artikel 12 står følgende: “Barnet har ret til at give udtryk for en mening og krav på, at denne mening respekteres i overensstemmelse med barnets alder og modenhed.
”Men Rosa fik ikke et møde om bortvisningen.
Det mener hendes forsvarsadvokat, Lars Ulrik Pedersen, er kritisabelt:- Forvaltningsretligt bør man partshøres, før man bortviser en elev fra en skole og ikke bare uden varsel meddele en bortvisning.
Det er jo et stort indgreb overfor en pige, der går i gymnasiet, siger Lars Ulrich Pedersen til P1 Dokumentar.
Rektor på Slagelse Gymnasium, Lotte Büchert, forklarer i en mail til P1 Dokumentar, at det var en hastesag, og at hun i løbet af telefonsamtalen med Rosas mor drøftede bortvisningen.
Lotte Büchert siger, at hun lyttede til morens argumenter for at beholde Rosa på gymnasiet og mener derfor, at hun har gennemført en mundtlig partshøring.
Fire gymnasier har sagt nejEfter bortvisningen fra gymnasiet har Rosa bare tilbragt tiden derhjemme.
Hun savner sine venner, men hun smiler lidt, da hun fortæller, at hun spiller meget computer.
Hvad tænker du, da du bliver bortvist?
- Jeg tænker på de gode venner, jeg har i skolen.
De er gode til at hjælpe og sådan noget, fortæller Rosa.
Kort tid efter bortvisningen gik Rosa og hendes familie i gang med at lede efter et andet gymnasium.
Familien håbede, at Rosa kunne fortsætte i 2.
g med det samme, og med hjælp fra deres sagsbehandler hos kommunen henvendte de sig til fire omkringliggende gymnasier.
Men det skulle hurtigt vise sig ikke at være så let.
- Jeg forstod det ikke.
Jeg var virkelig forvirret.
Jeg troede, at det ville være nemt for mig at komme ind igen, bare på en eller anden skole, siger Rosa.
Alle fire gymnasier afviste at tage Rosa ind som elev:- Altså at alle skoler omkring mig bare sagde 'nej'.
.
.
Jeg følte mig udstødt, siger hun.
Frikendt i retten, dømt af gymnasierneI november blev Rosa frikendt i retten.
- Jeg var virkelig glad, og jeg havde håbet på, at jeg kunne starte igen.
Der havde jeg stadig håbet, at jeg kunne starte i skole det her år.
Jeg tænkte, at det ville gøre en forskel.
At skolerne gerne ville have mig, fortæller Rosa.
Familien spurgte yderligere to gymnasier, om de havde plads til Rosa.
Men frikendelsen ændrede ikke noget.
Ingen af skolerne ændrede mening?
- Nej, slet ikke.
Mange af dem sagde, at det var for min skyld som om, at jeg ville blive mobbet, eller at folk ville drille mig.
Og nogen sagde, at der ikke var plads, siger Rosa.
Slagelse kommune oplyser, at nogle af gymnasierne gav begrundelsen, at de ikke havde plads, eller at deres skema ikke passede til Rosa.
Andre sagde, at trusselssagen var for alvorlig eller ville gøre det svært for hende at koncentrere sig om skolen.
Malte Sauerland-Paulsen, formand for Danske Gymnasieelevers Sammenslutning, mener, at det er forkert af skolerne at træffe den beslutning på Rosas vegne:- Jeg køber det ikke, for hvis Rosa siger, at hun gerne vil starte, så skal det ikke være ledelsen, der siger 'det må du ikke, for du kommer til at få det dårligt'.
Det virker som om, at man gør hende til et offer og dermed legitimerer, at man ikke selv vil tage hende ind.
Malte Sauerlaund-Paulsen mener også, at pladsbegrænsningen lyder som en usandsynlig begrundelse:- Uden at vide for mange detaljer om, hvad grundlaget er for ikke at lukke hende ind, så virker det meget usandsynligt, at der ikke er et eneste gymnasium i nærområdet, der har plads til hende, siger han.
Ekspert: Systemet svigter RosaDet giver ikke mening for Rosas forsvarer, Lars Ulrich Pedersen:- Jeg troede lidt naivt, at det måtte være helt åbenbart, at min meget søde og fornuftige klient kunne komme ind på et andet gymnasium.
Jeg synes, at hun skal videre i sit liv.
Det vil hun gerne selv, siger Rosas forsvarer til P1 Dokumentar.
Helle Rabøl, forsker i skolevrede og mobning for forskningsnetværket Noise, mener, at systemet svigter Rosa, og at afvisningerne kan forværre Rosas situation.
- Nu er hun jo ekskluderet.
Ikke af kammeraterne, men af systemet.
I værste tilfælde så skaber man et vredt subjekt, dét man ville undgå, siger Helle Rabøl.
Retssagen gav Rosa nye vennerDet er knap et halvt år siden, at Rosa lavede opslaget på Instagram.
Status er nu, at seks gymnasier har afvist at lade Rosa fortsætte som 2.
g-elev hos dem.
- Jeg havde håbet på, at jeg kunne starte igen i år, men så gik der så lang tid, og så fik jeg aldrig mulighed for det.
Så jeg skal vente et år mere, så alle mine andre venner bliver færdige med skolen.
Og så er der bare mig, som mangler et år til.
Efter afvisning på afvisning fik Rosa for nylig et nyt håb.
Hun og hendes mor blev inviteret til et møde på Høng Gymnaisum.
Høng tilbød derefter Rosa en plads hos dem næste sommer.
Dog skal hun starte forfra som enten 1.
g- eller HF-elev, så Rosa forsøger stadig at finde et gymnasium, hvor hun kan komme i 2.
g.
Skoletrusler og bortvisningerI 2018 har der været mindst 12 sager, hvor politiet har rykket ud på grund af ytringer, der er blevet opfattet som trusler mod skoler.
Langt de fleste er fremsat på sociale medier.
Flere af de unge er blevet dømt i retten med helt op til 30 dages betinget fængsel.
P1 dokumentar har fundet otte tilfælde, hvor unge er blevet bortvist fra deres skole på grund af trusler.
I oktober 2017 skrev to unge mænd fra Viborg på det sociale medie Jodel: “Mig og en gut planlægger et skoleskyderi, nogle advices?
” De to elever blev idømt 20 dages betinget fængsel, men på trods af dommen blev de ikke permanent bortvist fra deres gymnasium.
Rosa taler stadig med sine venner fra Slagelse Gymnasium:- Jeg ses stadig med mine venner.
Der er ikke noget, der har ændret sig, fortæller Rosa.
Hun fik endda to nye venner fra Slagelse Gymnasium på grund af sagen, forklarer hun:- Jeg havde set dem før, på skolen.
De kom med i retten bare for at hjælpe mig, fordi de syntes, at det var synd for mig.
De ville hjælpe mig og være der for mig og syntes faktisk, at jeg var en sød person.
Rosa er et dæknavn, da pigen ønsker at være anonym.
Hendes rigtige navn er redaktionen bekendt.
Sagen mod Rosa er blevet anket til landsretten.
P1 Dokumentar har spurgt Statsadvokaten, hvorfor de har valgt at anke sagen, men de vil ikke udtale sig om verserende sager.
TIP OS: Har du prøvet at blive bortvist uden partshøring eller haft svært ved at få en plads på et gymnasium?
Skriv til os på skje@dr.
dk.
FacebookTwitterKopier linkEmner:Gymnasiale uddannelser|Slagelse|DR P1|Instagram|Uddannelse




https://www.dr.dk/nyheder/politik/nye-borgerlige-gar-pa-jagt-efter-70380-vaelgererklaeringer

Valg til Europa-ParlamentetSe temaPolitikNye Borgerlige går på jagt efter 70.
380 vælgererklæringerDer skal tusindvis af vælgererklæringer til, før partiet kan stille op til europaparlamentsvalget.
Partiformand Pernille Vermund skal på jagt efter 70.
380 vælgererklæringer, før partiet har grønt lys til at deltage i europaparlamentsvalget.
13.
feb.
2019 kl.
08.
28Bemærk: artiklen er mere end 30 dage gammelLæs opNye Borgerlige er blevet godkendt af Valgnævnet til at kunne opstille som parti ved valget til Europa-Parlamentet 26.
maj 2019.
Det oplyser Økonomi- og Indenrigsministeriet.
Men selv om valgorganet har godkendt partiets ansøgning, er der et stykke vej, før partiet kan blive opstillingsberettiget.
Da Nye Borgerlige ikke sidder i Folketinget, skal der indsamles vælgererklæringer svarende til to procent af samtlige gyldige stemmer ved det senest afholdte folketingsvalg.
Partiformand Pernille Vermund skal således på jagt efter 70.
380 vælgererklæringer, før partiet har grønt lys til at deltage i europaparlamentsvalget.
Erklæringerne skal tilmed ligge klar senest otte uger før valgdagen.
Læs også:Nye Borgerlige vil forsøge stille op til Europa-Parlamentet'Danmark skal ud af EU'Politisk næstformand Peter Seier Christensen erkender, at det bliver en udfordring.
- Vi vil gøre, hvad vi kan med at prøve at engagere så mange som muligt.
Jeg er ikke i tvivl om, at mange gerne vil skrive under.
Men problemet er selvfølgelig altid at komme i kontakt med folk og gøre opmærksom på muligheden, siger han.
Partiet har ifølge Peter Seier Christensen et sted mellem 7000 og 8000 erklæringer, som er indsamlet indtil nu.
- Vi satte indsamlingen i gang for en måned siden, så vi er godt i gang, siger han.
Der er også en anden mulighed, der kan gøre jagten på de 70.
380 vælgererklæringer overflødig.
Hvis der bliver afholdt folketingsvalg senest seks uger inden valget 26.
maj, og Nye Borgerlige bliver valgt ind, får partiet automatisk ret til at stille op til valget til Europa-Parlamentet.
Overskriften for Nye Borgerliges EU-politik er ifølge partiets hjemmeside, at Danmark skal ud af EU.
- Vi støtter de britiske EU-modstandere og er klar til sammen med Storbritannien at melde Danmark ud af EU og søge en løsere tilknytning i lighed med Schweiz, fremgår det af hjemmesiden.
/ritzau/FacebookTwitterKopier linkEmner:Europa-Parlamentet|Økonomi- og indenrigsministeriet|Pernille Vermund (politiker)|Valg og folkeafstemninger|Storbritannien




https://www.dr.dk/sporten/fodbold/england/danskerklub-indvilger-i-betale-smaa-130-millioner-afdoed-argentiner

EnglandDanskerklub indvilger i at betale små 130 millioner for afdød argentinerDen walisiske fodboldklub Cardiff agter at betale transfersum for Emiliano Sala, hvis juraen kræver det.
Nantes' tilhængere ærer Emiliano Sala inden en hjemmekamp i den franske liga mod Nimes.
13.
feb.
2019 kl.
07.
52Bemærk: artiklen er mere end 30 dage gammelLæs opCardiff City F.
C.
vil betale 15 millioner pund, svarende til cirka 127 millioner kroner, i transfersum til Nantes for argentinske Emiliano Sala, der døde i et flystyrt i januar.
Hvis altså klubben er "kontraktligt forpligtet".
Det fortæller Cardiffs bestyrelsesformand, Mehmet Dalman, til BBC tirsdag aften.
Det skriver nyhedsbureauet Reuters.
Den walisiske fodboldklub har hidtil tøvet med at betale for den afdøde fodboldspiller, der var på vej fra franske Nantes til Cardiff, da hans fly styrtede ned i Den Engelske Kanal 21.
januar.
Den 28-årige argentiners lig blev bjærget og identificeret 7.
februar.
Flyets pilot, 59-årige David Ibbotson, er stadig savnet.
Emiliano Sala spillede i den franske klub i tre og et halvt år.
Han scorede 48 mål for klubben i 138 kampe, inden han i januar i år blev solgt til Premier League-klubben Cardiff (Photo by LOIC VENANCE / AFP).
Men på trods af sorg blandt begge klubbers fans har der udspillet sig et juridisk tovtrækkeri mellem Salas gamle og ny klub.
Truet med sagsanlægIfølge britiske medier har Nantes i længere tid krævet Salas købssum fra Cardiff.
Men Cardiff vil først have et fuldt overblik over flystyrtet og få placeret et ansvar, før der sendes penge til Frankrig.
Cardiff-bestyrelsesformand Mehmet Dalman bekræfter, at Nantes har truet med et sagsanlæg.
- Hvis vi er kontraktligt forpligtet til at betale, så gør vi det selvfølgelig.
Vi er en hæderlig klub, siger han til BBC.
- Men hvis vi ikke er, og der er nogle usikkerheder, så vil du jo forvente, at jeg som formand og vogter af denne klubs interesser kigger nærmere på omstændighederne og står fast.
Ifølge Dalman afventer man stadig efterforskningens afslutning.
Efterfølgende vil man indlede en dialog med Nantes.
Cardiff havde to dage før Salas forsvinden købt argentineren, der med 12 mål var den tredjemest scorende spiller i den bedste franske række.
Hans transfersum på 127 millioner kroner er den største i Cardiffs historie.
/ritzau/FacebookTwitterKopier linkEmner:Cardiff|Frankrig|BBC|Fodbold|Cardiff City




https://www.dr.dk/nyheder/kultur/gaming/fans-har-ventet-i-13-aar-nyt-disney-spil-er-vildt-og-vanvittigt

GamingFans har ventet i 13 år: Nyt Disney-spil er 'vildt og vanvittigt' På blot én uge har 'Kingdom Hearts III' formået at sælge fem millioner spil.
Det er op til karakteren Sora at redde diverse Disney- og Pixar-figurer fra alverdens ondskab i 'Kingdom Hearts III'.
(© Square Enix)Af Christian Mejdahl Buhl13.
feb.
2019 kl.
05.
54Bemærk: artiklen er mere end 30 dage gammelLæs opHvad får man, hvis man krydser Disney med den japanske spil-gigant Square Enix?
Svaret er en af de mest populære spilserier i nyere tid: 'Kingdom Hearts'.
- 'Kingdom Hearts III' er en virkelig bastard af et spil, siger Palle Havshøi-Jensen, der er Playstation-ekspert og chefredaktør på spilmediet PSLife.
dk:- Og udefra ser det jo vildt og vanvittigt ud.
Man kan rejse rundt mellem universer som 'Pirates of the Caribbean', 'Frozen' og 'Toy Story', og alle kender og elsker jo Disney.
Men de laver ikke rigtig nogle spil af synderlig kvalitet selv.
Det skal der åbenbart et japansk spilstudie i form af Square Enix til at få frem.
Det populære 'Kingdom Hearts III' har netop ramt butikkerne.
Spillet er med fem millioner solgte eksemplarer på én uge det hurtigst sælgende spil i serien.
En spilserie der sammenlagt har solgt 30 millioner spil siden 2002.
I 2002 udkom det første spil i 'Kingdom Hearts'-serien, der blev til i et samarbejde mellem tegnefilmsgiganten Disney og Square Enix.
Square Enix står blandt andet også bag de populære 'Final Fantasy'-rollespil.
Udover 'Pirates of the Caribbean' foregår 'Kingdom Hearts III' blandt andet i Hundredemeterskoven fra 'Peter Plys', Olympen fra 'Hercules' og Monstropolis fra 'Monsters Inc.
'.
(© Square Enix)I 'Kingdom Hearts'-universet har spiludviklerne blandet alt godt fra Disneys tegnefilmsunivers - med elementer fra Square Enix' rollespilsuniverser.
Således er det op til de tre helte Sora, Fedtmule og Anders And at drage ud på en farefuld færd for at beskytte universet mod onde kræfter kendt som The Heartless.
Og spørger man Palle Havshøi-Jensen, er det netop den særlige kombination mellem Disney-universet og rollespilselementerne, der har gjort serien så særdeles populær.
- Det er det bedste Disney-spil, der overhovedet er, mener eksperten.
Rollespilsfiguren Sora slår pjalterne sammen med Fedtmule og Anders And i de populære 'Kingdom Hearts'-spil.
Seriens tredje spil har netop solgt  fem millioner eksemplarer.
(© Square Enix)13 års ventetid værd - trods rodet historieDet første spil i serien udkom i 2002, hvorefter opfølgeren, 'Kingdom Hearts II', udkom i 2006.
Dermed er det 13 år siden, at spilfans sidst stiftede bekendtskab med historien i 'Kingdom Hearts'-universet.
Og Palle Havshøi-Jensen kunne da også godt ønske sig en mere overskuelig fortælling.
- Historiemæssigt er det meget kompliceret.
Det er typisk for japanske rollespil, der ofte er meget indviklede.
Og denne her historie har jo så udviklet sig siden 2002 og er kørt ud af nogle sidespor, så den faktisk er endt med at køre af sporet.
Så man skal være rimelig meget inde i det for at kunne følge med efterhånden, siger han.
Alt efter hvilket univers, man spiller i, ændrer karaktererne sig.
Her ses Sora eksempelvis i sin monsterudgave, når han besøger Mike og Sulley fra 'Monsters Inc.
'.
(© Square Enix)Men det betyder ingenting for selve oplevelsen af det nye spil, som Palle Havshøi-Jensen, trods den komplicerede historie stadig mener giver fuld valuta for sparepengene.
- Spillet gør, som alle fans kender og elsker.
Det fortsætter, som det plejer, og der er smurt tykt med Disney ud over det hele, siger han og understreger, at man ikke må underkende Disneys store rolle i forhold til spilseriens popularitet:- Selve præmissen for spillet burde jo set udefra ikke kunne fungere.
Men det gør det alligevel bare.
Og jeg tror, at hvis man pillede Disney ud af spillene, ville vi stå tilbage med et fint, men middelmådigt, japansk rollespil.
Så her i Vesten er det Disneys universer, der bærer spillet, hvor jeg omvendt tror, det faktisk næsten mere er Square Enix’ univers, som bærer det i eksempelvis Japan, siger han.
FacebookTwitterKopier linkEmner:Leg og spil|Playstation|Walt Disney Company|Japan




https://www.dr.dk/nyheder/politik/sundhedsreform-rapport-saar-tvivl-om-loekkes-vestjyske-forbillede

PolitikSundhedsreform: Rapport sår tvivl om Løkkes vestjyske forbilledeRegeringen vil udbrede akutteam fra Esbjerg til hele landet.
Men det giver ikke færre indlæggelser, viser evaluering.
Det vestjyske akutteam, som regeringen med sin sundhedsreform vil udbrede til resten af landet, forebygger ikke som før antaget indlæggelser, viser evaluering.
Af Rikke Gjøl Mansø og Susanne Kristine Terman Pedersen13.
feb.
2019 kl.
06.
28Bemærk: artiklen er mere end 30 dage gammelLæs opRegeringen vil med sit sundhedsudspil have 40.
000 færre indlæggelser i 2025.
Et af midlerne til at nå målet er at udbrede et særligt vestjysk akutteam, som regeringen har udnævnt til "et forbillede", der forebygger indlæggelser, og som derfor skal udbredes til resten af landet.
Men det fælles akutteam mellem Esbjerg Kommune og Sydvestjysk Sygehus har ikke nogen effekt på antallet af indlæggelser, viser en evaluering foretaget af Det Nationale Forsknings- og analysecenter for velfærd, Vive.
Når man er oppe i +80-årige ældre borgere med mange kroniske og svære sygdomme, så er de altså bare så syge, at de engang imellem skal på hospitalet.
Det må man erkende.
Martin Sandberg Buch, projektchef hos Vive- Vi kan ikke se noget, der tyder på, at akutteamet forebygger indlæggelser, siger Martin Sandberg Buch, der er projektchef hos Vive.
Akutteamet består af 12 sygeplejersker, der tager sig af især ældre og svækkede borgere med kronisk sygdom.
Målet er både at forebygge indlæggelser og genindlæggelser og at sikre en bedre overgang, når patienterne bliver udskrevet fra sygehuset.
Esbjerg-modellen er "et forbillede" for det gode samarbejde mellem sygehus og kommune, udtalte statsminister Lars Løkke Rasmussen (V), da han for en måned siden præsenterede sundhedsreformen.
- Sygeplejerskerne fra sygehuset går med ud i kommunerne, så patienterne ikke oplever, at der er et skel.
Det er sådan set blandt andet det glimrende eksempel, vi nu sætter i system og udbreder til hele Danmark, sagde statsministeren til TV Syd.
Svært at forebygge indlæggelser af ældre borgereEvalueringen står langt fra alene med konklusionen om, at det er svært for kommunerne at forebygge indlæggelser.
Det er helt i tråd med en række tidligere forsøg, påpeger Martin Sandberg Buch:Regeringens sundhedsreformDen overordnede ambition i regeringens sundhedsreform er 500.
000 færre sygehusbesøg og 40.
000 færre indlæggelser.
Landets fem regionsråd nedlægges ved udgangen af 2020.
Der etableres en ny struktur i sundhedsvæsenet med tre lag: Et statsligt organ under Sundhedsministeriet, Sundhed Danmark, der står for økonomi og styring.
Fem sundhedsforvaltninger, der står for driften og har hovedsæde samme sted som de nuværende regioner.
21 nye sundhedsfællesskaber oprettes omkring landets akutsygehuse.
Der afsættes 6 mia.
kr.
til en Nærhedsfond.
Der etableres et nyt landsdækkende lægevagtnummer: 113.
Fra 2019-2022 skal der uddannes 2.
000 flere sygeplejersker.
Regeringen vil også uddanne flere praktiserende læger.
Patienter, der ikke behandles inden for tidsfristen på 30 dage, skal automatisk sendes videre til et andet hospital med plads.
Kilde: Regeringens udspil: "Patienten først - nærhed, sammenhæng, kvalitet og patientrettigheder".
- Det er svært at forhindre indlæggelser og genindlæggelser, når man taler om ældre og ofte meget syge borgere.
Der er heller ikke nogen andre steder i landet, hvor man har kunnet dokumentere, at akutteams eller lignende kommunale indsatser er i stand til at forebygge indlæggelser, siger han.
Det er især vanskeligt at forebygge indlæggelser af svækkede ældre borgere, som netop er dem, regeringen har størst fokus på i sin målsætning om 40.
000 færre indlæggelser i 2025.
- Når man er oppe i +80-årige ældre borgere med mange kroniske og svære sygdomme, så er de altså bare så syge, at de engang imellem skal på hospitalet.
Det må man erkende, siger Martin Sandberg Buch og tilføjer:- Det vigtigste i forhold til ældres indlæggelser er, at det sker på det rigtige tidspunkt, og at de får en god behandling og kommer godt hjem igen.
Det er langt vigtigere end, hvor mange gange man kommer ind.
Læs også:Sundhedsreform: Kommunale sundhedshuse skal sikre 40.
000 færre indlæggelserMinister fastholder ros af akutteamOgså i regeringens sundhedsudspil bliver akutteamet i Esbjerg specifikt fremhævet som det gode eksempel, der "bygger bro mellem sygehus og kommune".
Udspillet lægger op til, at de 21 nye sundhedsfællesskaber, som regeringen vil oprette, skal lave lignende løsninger i hele landet.
I forbindelse med præsentationen af sundhedsreformen udtalte Ellen Trane Nørby (V) den 16.
januar til DR:- Når vi kigger på Esbjerg, så er man jo i høj grad lykkedes med at have fællesansættelser på tværs af Sydvestjysk Sygehus og kommunale funktioner.
Man formår at forebygge indlæggelser og sørger for, at flere borgere bliver behandlet i eget hjem, og det ønsker vi at udbrede.
DR ville gerne have spurgt sundhedsministeren, om hun fortsat mener, at akutteamet fra Esbjerg skal udbredes til resten af landet - og om det i lyset af evalueringen stadig er realistisk at forebygge 40.
000 indlæggelser for især ældre medicinske patienter - men Ellen Trane Nørby har ikke ønsket at stille op til et interview.
I stedet udtaler hun i et skriftligt svar:- Akutteamet i Esbjerg har formået at skabe mere tryghed og mere sammenhæng for de ældre medicinske patienter.
Det er utroligt positivt.
Samtidig er kommunen en af de kommuner i landet, der er allerbedst til at forebygge indlæggelser.
De resultater skal vi da bruge i det videre arbejde med at skabe et bedre og mere nært sundhedsvæsen.
Også selvom målet med at nedbringe de forebyggelige indlæggelser yderligere ikke er nået.
Læs også:Løkkes sundhedsreform: Ny milliardfond, flere sygeplejersker og nyt lægevagtnummerSygehus og kommune er godt tilfredseSelvom akutteamet ikke ser ud til at forebygge indlæggelser, er både patienter og personale tilfredse med ordningen, viser evalueringen.
Akutteamet ser også ud til at have en god effekt på samarbejdet mellem den kommunale sygepleje og sygehusets akutmodtagelse.
Rapporten viser jo, at en stor del af borgerne er enormt trygge ved at blive udskrevet fra sygehuset og blive færdigbehandlet i eget hjem.
Det er vi dybt stolte over.
Arne Nikolajsen, sundhedsdirektør i Esbjerg KommuneDerfor er direktøren for fritid, sundhed og omsorg i Esbjerg Kommune, Arne Nikolajsen, også tilfreds med evalueringen:- Rapporten viser jo, at en stor del af borgerne er enormt trygge ved at blive udskrevet fra sygehuset og blive færdigbehandlet i eget hjem.
Det er vi dybt stolte over.
- Vi var fra start klar over, at det kunne være svært at dokumentere, om vi kunne nedbringe genindlæggelserne.
Særligt med det år 2018, vi har været igennem med en svigtende influenza-vaccine og en rigtig varm sommer, siger han.
På Sydvestjysk Sygehus i Esbjerg er lægefaglig direktør Anna Marie Bloch-Münster også tilfreds med, at rapporten viser, at et stort flertal af patienterne er tilfredse med deres forløb i akutteamet.
- Jeg er rigtig glad for rapporten, fordi den understreger, at patienterne er rigtig trygge ved behandlingen, siger hun og hæfter sig samtidig ved, at rapporten konkluderer, at akutteamet hverken har betydet flere omkostninger til sundhedsydelser eller hjemmepleje:- Vi har ikke skullet betale mere for at få rigtig god patienttryghed og patienttilfredshed.
De gode erfaringer kan godt kopieres til andre steder i landet - men meget afhænger også af eksempelvis kommunestørrelsen og hospitalerne, påpeger Martin Sandberg Buch fra Vive:- Vi er ikke der, hvor vi kan sige, at vi har en løsning, som vi kender effekterne af og er klar til at brede ud.
Der er vi ikke.
FacebookTwitterKopier linkEmner:Anna-Marie Bloch Münster (politiker)|Ellen Trane Nørby (politiker)|Hospitaler|Venstre|Esbjerg




https://www.dr.dk/sporten/badminton/danmark-er-vaert-em-i-badminton-vi-skal-haandtere-favoritvaerdigheden

BadmintonDanmark er vært for EM i badminton: ’Vi skal håndtere favoritværdigheden’Danmark er forsvarende mestre og store favoritter ved EM i badminton.
Kenneth Jonassen (tv) og Viktor Axelsen jubler over dansk bronze ved OL i 2016.
Danmark er favoritter til at juble igen på søndag, når EM for blandede hold afgøres.
Af Mathias Hauge Jacobsen13.
feb.
2019 kl.
07.
08Bemærk: artiklen er mere end 30 dage gammelLæs opDet er med en tung favoritværdighed på skuldrene, at Danmark afholder EM i badminton for blandede hold på hjemmebane i Frederiksberg Hallen.
Danmark er en af verdens store badmintonnationer og på det europæiske badmintonkort den absolutte mastodont.
16 gange af 24 mulige er Danmark endt øverst på podiet, når der har været afholdt EM for blandede hold.
Og den danske cheflandstræner, Kenneth Jonassen, indrømmer da også, at Danmark er favoritter til at gøre det igen.
Og lige netop dét kan blive største udfordring.
Læs også:Antonsen fortsætter sin gode form: Vinder DM for tredje gang- Vi skal primært kunne håndtere favoritværdigheden.
Vi er favoritter mod nogen, der rigtig gerne vil drille os, og nogen som ikke er ret langt fra os.
- At spille på hjemmebane er nemt, når det går godt.
Men når det går mindre godt, kan det godt blive lidt stille.
Det skal vi også kunne håndtere, siger Kenneth Jonassen til DR Sporten.
Danmarks trupSinglespillereViktor Axelsen, OdenseAnders Antonsen, Aarhus ABRasmus Gemke, SkovshovedMia Blichfeldt, SolrødLine Kjærsfeldt, SkælskørJulie Dawall, VærløseDoublespillereAnders Skaarup Rasmussen, HøjbjergKim Astrup, SkælskørMads Kolding, HolbækFrederik Søgaard, SkælskørDavid Daugaard, GreveMathias Christiansen, GreveNiclas Nøhr, SolrødSara Thygesen, SkovshovedMaiken Fruergaard, SolrødRikke Søby, GreveAlexandra Bøje, HøjbjergChristinna Pedersen, SkovshovedHalvskadet verdensstjerne og nye konstellationerDet danske hold består af 18 spillere fordelt på single og double, og kigger man på navnene er der flere fremtrædende profiler.
Den tidligere verdensmester Viktor Axelsen er naturligvis én af dem, men efter afbuddet til sidste uges danske mesterskaber, har der være usikkerhed omkring Axelsens udsigter ved EM.
Læs også:Viktor Axelsen melder afbud til DMCheflandstræner Kenneth Jonassen kan dog berolige.
Viktor Axelsens venstre lyske har det bedre.
- Jeg er fortrøstningsfuld i forhold til, at han kan komme til at spille en positiv rolle.
Som det jo er, når man stiller op som hold, behøver man ikke at kunne spille fra start til slut.
- Han skal kunne spille en rolle, og derfor er det vigtigt, at vi følger en plan, så kan vi få ham klar til EM, siger Kenneth Jonassen.
De sidste fem vindere af EM for blandede hold2009 - Danmark2011 - Danmark2013 - Tyskland2015 – Danmark2017 – DanmarkDet første EM blev afholdt i 1972, og Danmark har vundet 16 gange ud af 24 mulige.
Med eller uden Viktor Axelsen fra start, så tror cheflandstræneren på, at holdet er stærkt nok.
- Vi har udtaget en bred trup i alle kategorier, som giver os nogle gode muligheder, siger Kenneth Jonassen.
Læs også:MIN VERSION Antonsen slog verdens bedste: ’Har altid drømt om at være i centrum’Muligheder, der også kunne inkludere nye konstellationer i double-kampene, fortæller cheflandstræneren.
- Der kommer til at ske nogle små justeringer i løbet af mesterskabet.
Også på baggrund af, at vi er påvirket af en smule skader, der gør, at vi må ændre lidt på puslespillet.
En svær puljeDanmark er havnet i gruppe 1 ved EM, hvor modstanderne hedder Frankrig, Holland og Spanien.
Tre nationer, der alle får den største respekt fra cheftræner Kenneth Jonassen.
- I puljespillet er både Frankrig og Holland nationer, vi skal tage os i akt for.
Spanien har mistet Carolina Marín (aktuelt nummer to på verdensranglisten, red.
), som gør, at de måske ikke er lige så svære.
- Frankrig er en nation, der er på vej fremad.
De er utroligt patriotiske, når de spiller landskampe.
- Hvad angår Holland, er der ikke noget, de hellere vil, end at sætte en kæp i hjulet på os.
De har en dansk træner (Jonas Lyduch, red.
) og spillere, der spiller i den danske liga.
Så de har et rigtig godt kendskab til os, siger Kenneth Jonassen.
Om EM i badminton for blandede hold- De otte bedste nationer fra Europa er med- Fordelt på to grupper af fire hold- Danmark er i gruppe med Holland, Frankrig og Spanien- Hvert opgør består af fem kampe (herre- og damesingle, herre- og damedouble samt mixeddouble)- De to bedste hold går videre til semifinalerneFørste holdturnering siden badmintonkonfliktenNår de danske spillere går på banen onsdag til første kamp mod Frankrig, bliver det til den første kamp som hold siden den store badmintonkonflikt.
Læs også:Badmintonspillere afviser forbundets individuelle tilbudUnder konflikten underskrev den danske damesingle Mia Blichfeldt som den eneste en individuel kontrakt og blev i den forbindelse mødt af undren fra flere øvrige badmintonprofiler.
Men det får ingen indflydelse forsikrer cheflandstræneren.
- Alle er helt enige om, at når vi tager den rød-hvide trøje på, så spiller vi for mere end bare os selv.
Vi spiller for mere end forbundet.
Vi spiller for hele Danmark.
- Vi har haft 14 gode dage sammen, hvor vi haft mulighed for at ryste noget af det, der skete under konflikten, af os.
Og når vi træder ind på banen onsdag, er vi et samlet folk, og det er jeg sikker på, at alle spillerne ønsker, siger Kenneth Jonassen.
Det er første gang siden 2008, at Danmark er vært for EM i badminton for blandede hold.
Dengang vandt Danmark guld foran England og Polen, der tog sølv og bronze.
EM begynder onsdag og afsluttes med finalen søndag, der kan følges direkte i LIGA på P3.
FacebookTwitterKopier linkEmner:Viktor Axelsen (badmintonspiller)|Frankrig|Holland|Badminton|Spanien




https://www.dr.dk/nyheder/udland/trump-fordoemmer-vold-mod-medier-efter-overfald

UdlandTrump fordømmer vold mod medier efter overfald En fotograf blev i forgårs skubbet flere gange af en Trump-tilhænger.
Af Emil Eller13.
feb.
2019 kl.
07.
45Bemærk: artiklen er mere end 30 dage gammelLæs opUSA's præsident, Donald Trump, fordømmer nu fysisk vold mod medier, efter en BBC-fotograf i forgårs blev overfaldet og svinet til af en tilskuer til et vælgermøde med præsidenten.
Det siger Trumps pressetalskvinde, Sarah Sanders, i en erklæring.
I erklæringen lyder det ifølge BBC, at Trump "fordømmer alle former for vold begået mod enkeltpersoner eller grupper af mennesker - inklusiv medlemmer af pressen".
Læs også:BBC-fotograf overfaldet af Trump-tilhænger under vælgermødeUnder vælgermødet i El Paso blev BBC-fotografen Ron Skeans overfaldet med voldsomme skub og skældsord af en mand iført en af præsident Trumps karakteristiske kasketter med teksten 'Make America Great Again'.
Manden blev efterfølgende ført væk efter tilråb fra flere andre tilskuere om at lade ham slippe.
Ron Skeans slap uskadt fra overfaldet.
'Fake news'Præsidenten taler jævnligt dunder mod medierne, fordi han mener, han bliver dækket uretfærdigt fra flere sider.
Her kalder han forskellige medier for 'fake news' og folkets fjender.
Sarah Sanders tilføjer i sin erklæring, at præsidenten ønsker fredelige vælgermøder.
- Vi beder alle, der deltager i vælgermøderne, om at gøre det på en fredelig og respektfuld måde, lyder det.
Efter overfaldet spurgte præsidenten fra talerstolen, om Skeans var okay og sendte tommelfingrene i vejret ned mod presseområdet.
Trump spurgte efter overfaldet, om fotografen var okay.
Er sikkerheden god nok?
Overfaldet er blevet fordømt fra flere sider.
Blandt andre har Storbritanniens udenrigsminister, Jeremy Hunt, brugt anledningen til at tale om problemer med overfald på journalister.
- Det er aldrig acceptabelt, når journalister og fotografer bliver angrebet for bare at passe deres job.
- Der er et bredere problem her.
Sidste år blev 80 journalister dræbt verden over for at passe deres arbejde.
Vi er meget bekymrede over det her, siger han.
Flere journalistorganisationer har ligeledes fordømt overfaldet, og pressekorpset i Det Hvide Hus har bedt om at få revideret sikkerheden, når de dækker præsidenten.
Ifølge BBC var der ikke sikkerhedsfolk i nærheden, da overfaldet skete.
FacebookTwitterKopier linkEmner:Donald Trump (politiker)|Vold|BBC|Valg og folkeafstemninger|USA




https://www.dr.dk/nyheder/udland/efter-halvanden-aars-tovtraekkeri-eu-enighed-om-nye-regler-nord-stream-2

Valg til Europa-ParlamentetSe temaUdlandEfter halvanden års tovtrækkeri: EU-enighed om nye regler for Nord Stream 2EU-forhandlere er blevet enige om nye gasregler for unionen.
Den 1.
225 kilometer lange gasrørledning mellem Rusland og Tyskland har skabt stor debat.
Af Per Bang Thomsen - Strasbourg13.
feb.
2019 kl.
07.
32 | opdateret 13.
feb.
2019 kl.
09.
39Bemærk: artiklen er mere end 30 dage gammelLæs opDer er blevet sat et foreløbigt punktum i striden om den nye gasrørledning, Nord Stream 2, der skal løbe fra Rusland til Tyskland.
Sent i aftes nåede forhandlere for Europa-Parlamentet, Ministerrådet og Europa-Kommissionen frem til et kompromis om EU's nye gasdirektiv, der sætter regler og krav for gasrørledninger leveret fra lande uden for EU.
Fremover vil det være op til Europa-Kommissionen og ikke de enkelte lande at sætte rammerne, og derfor kommer der mere kontrol med den gas, som eksempelvis Rusland vil sælge til Europa.
Kompromiset vækker glæde hos den radikale europaparlamentariker Morten Helveg Petersen, der var forhandler for Europa-Parlamentets liberale Alde-gruppe.
- Havde vi ikke gjort det, havde vi ikke vidst, hvilken retstilstand, der ville gælde.
Derfor er det vigtigt for os, der er kritiske over for Nord Stream-projektet, at der kommer regler på området, siger han og tilføjer:- De principper og regler, vi har om gennemsigtighed i EU, vil fremover også gælde Putin, så han ikke kan sidde og bestemme i Moskva, hvordan gasleverancen kan bruges mod de enkelte lande.
Læs også:7 svar: Forstå striden om gasledningen, der har sat Danmark i en særlig klemmeMed gasdirektivet skal EU's konkurrenceregler overholdes, når der bliver bygget gasrørledninger til Europa, og der skal blandt andet også være gennemsigtighed om prisen.
Derudover må det samme firma ikke både eje gasledningerne og distribuere gassen.
Det kommer til at påvirke Gazprom, der står bag Nord Stream 2.
Det står dog fortsat EU-landene frit for at indgå aftaler med lande uden for unionen om nye gasrørledninger.
Men aftalen skal efterfølgende godkendes af Europa-Kommissionen.
- De nye regler sikrer, at rørforbindelser, der fører gas til Europa, vil være omfattet af EU-reglerne på området, og at alle, der sælger gas til Europa, er nødt til at respektere EU's energilove, siger EU's klima- og energikommissær, Miguel Arias Cañete.
Tyskland har presset påNord Stream 2 er en 1.
225 kilometer lang gasrørledning, som lige nu er ved at blive bygget i Østersøen.
Nu har vi Kommissionen til at komme efter Putin eller andre leverandører af gas, og vi har brug for nogle af de muskler til at sikre, at reglerne bliver overholdt.
Morten Helveg Petersen, medlem af Europa-Parlamentet for Radikale VenstreDen skal løbe fra Rusland til Tyskland, heriblandt igennem dansk farvand, og det er den statsejede russiske energikoncern Gazprom, der ejer den.
Den tyske regering har fastholdt, at der ene og alene er tale om et kommercielt projekt, der skal øge andelen af russisk gas i Europa.
Men rørledningen har vakt bekymring i flere lande, herunder Polen og Danmark, som mener, at den også udgør et sikkerhedspolitisk spørgsmål.
Frygten har især været, at EU bliver for afhængig af russisk gas, og at det kan bruges som pressionsmiddel mod medlemslande og skade EU's forsyningssikkerhed.
Og netop derfor har de fælles spilleregler været vigtige at indføre, lyder det fra Morten Helveg Petersen.
- Nu har vi Kommissionen til at komme efter Putin eller andre leverandører af gas, og vi har brug for nogle af de muskler til at sikre, at reglerne bliver overholdt.
Det havde vi ikke haft i nær samme grad, hvis vi havde stået alene, og det er en kæmpe fordel for et lille land som Danmark, siger han.
I sidste uge nåede Tyskland og Frankrig til enighed om et kompromis, der efterfølgende banede vejen for det nye gasdirektiv.
Socialdemokraterne afviser Nord Stream 2Selvom Nord Stream 2 er ved at blive bygget i Østersøen, så mangler Danmark fortsat at tage stilling til den del af rørledningen, der skal løbe igennem dansk territorialfarvand langs den bornholmske kyst.
Gazprom har sendt en ansøgning til de danske myndigheder, men det er uvist, hvornår beslutningen bliver taget.
Hos Socialdemokraterne er man dog langt fra begejstret for det nye gasdirektiv.
Partiet har tidligere opfordret regeringen til at afvise den russiske ansøgning, og europaparlamentariker Jeppe Kofod mener ikke, at den nye aftale ændrer ved problemerne med Nord Stream 2.
- Den gør os endnu mere afhængig af Putins gas.
Den gør os sårbar og går stik imod vores klimaambitioner, siger han og fortsætter:- Det er afgørende vigtigt for sikkerheden i Europa at stoppe Nord Stream 2.
Og for Danmark ville det have været bedst muligt, hvis det ansvar var blevet løftet af EU.
FacebookTwitterKopier linkEmner:Jeppe Kofod (politiker)|Morten Helveg Petersen (politiker)|Rusland|Radikale Venstre|EU-forhold




https://www.dr.dk/nyheder/udland/australien-genabner-omstridt-flygtningelejr-pa-fjerntliggende-o

UdlandAustralien genåbner omstridt flygtningelejr på fjerntliggende øKort tid efter at den blev lukket, genåbner den australske regering en flygtningelejr på Christmas Island.
Den nye lov skal sikre, at flygtninge og asylansøgere, der befinder sig på øerne Nauru og Manus Island, kan rejse til fastlandet for at få medicinsk behandling.
Indenrigsminister Peter Dutton besøger grænsepolitiet.
13.
feb.
2019 kl.
05.
43Bemærk: artiklen er mere end 30 dage gammelLæs opDen australske regering vil genåbne en omstridt flygtningelejr på Christmas Island i Det Indiske Ocean.
Det meddeler premierminister Scott Morrison ifølge flere australske medier.
- Vi har godkendt en genåbning af flygtningelejren på Christmas Island - både for at kunne håndtere ankomster (af flygtninge og migranter, red.
) såvel som udsigten til overførsler af et stigende antal migranter, siger Scott Morrison ifølge australske The Guardian.
Det australske parlament vedtog tirsdag og onsdag en lempelse af landets ellers strikse flygtningepolitik, skriver nyhedsbureauet AFP.
Den nye lov skal sikre, at flygtninge og asylansøgere, der befinder sig på øerne Nauru og Manus Island, kan rejse til fastlandet for at få medicinsk behandling.
Vedtagelsen i parlamentet var et stort nederlag for Scott Morrisons regeringsparti, der havde advaret mod lempelsen.
Premierministeren har kritiseret oppositionspartiet Labor for forsøg på at "svække og kompromittere" Australiens grænser.
- Mit job er at sikre, at bådene (med flygtninge, red.
) ikke ankommer.
Mit job er at gøre alt, hvad der står i min og regeringens magt for at sikre, at det, som parlamentet har gjort, ikke resulterer i, at bådene kommer til Australien, tilføjer premierministeren ifølge den australske tv-station SBS.
Forbereder valgkampOnsdagens melding fra den australske regering kommer, mens Morrisons Det Liberale Parti og Labor forbereder sig på valgkampen forud for valget i maj.
Den konservative regering er flere gange blevet kritiseret for den hårde kurs i flygtningepolitikken.
Den har blandt andet resulteret i, at tusindvis af asylansøgere i årevis har været placeret på øerne Manus Island og Nauru.
De har levet under forhold, der er blevet mødt med fordømmelse i FN og af diverse menneskerettighedsorganisationer.
Flygtningelejren på Christmas Island blev lukket sent i 2018.
Immigrationsminister David Coleman sagde i den forbindelse, at lejren skulle være et "operationelt beredskab", således at den kunne genåbnes med kort varsel.
Øen var i 2010 scene for en tragedie, da 50 asylansøgere druknede, da deres båd stødte på en klippe, skriver SBS.
/ritzau/FacebookTwitterKopier linkEmner:Scott Morrison (politiker)|Flygtninge og asylansøgere|Australien|Nauru|The Guardian




https://www.dr.dk/nyheder/udland/fransk-mesterbokser-skal-retten-efter-vold-mod-betjente

Demonstrationer i FrankrigSe temaUdlandFransk mesterbokser skal for retten efter vold mod betjenteBokseren Christophe Dettinger er sigtet for vold mod betjente under optøjer ledt af "De Gule Veste" i Paris.
Bokseren Christophe Dettinger er blevet en populær figur blandt tilhængere af "De Gule Veste" siden sin anholdelse.
)13.
feb.
2019 kl.
06.
03Bemærk: artiklen er mere end 30 dage gammelLæs opDen tidligere professionelle bokser Christophe Dettinger skal i dag for retten i Paris, efter han tidligere i januar blev anholdt for et voldeligt overfald mod politibetjente under en demonstration arrangeret af protestbevægelsen "De Gule Veste".
Videooptagelser af overfaldet, der skete under sammenstød mellem demonstranter og politi den 5.
januar, er gået viralt i Frankrig og har skabt stor debat.
Det skriver britiske BBC.
Her ses Dettinger tildele en politibetjent flere knytnæveslag, mens andre demonstranter forsøger at sparke betjenten.
Overfaldet skete på broen Léopold-Sédar-Senghor i det centrale Paris.
Dettinger, der er tidligere fransk mester i letsværvægtsklassen, meldte sig selv til politiet to dage efter overfaldet.
Findes han skyldig, kan det ifølge nyhedsbureauet AFP resultere i op til syv års fængsel.
- Jeg er en del af "De Gule Veste".
Jeg har folkets vrede i mig, har den 37-årige bokser udtalt efterfølgende i en video på YouTube.
Har deltaget i flere demonstrationerHan har dog erkendt, at han "reagerede forkert" under demonstrationen, men kun fordi hans hustru og ven var blevet ramt af tåregas.
Det rapporterer BBC.
Dettinger har været en gennemgående figur i flere af demonstrationerne i Paris.
"De Gule Veste" protesterede oprindeligt mod en foreslået afgiftsstigning på benzin, men bevægelsen har siden udviklet sig til en mere generel protest mod præsident Emmanuel Macrons reformprogram og de stigende leveomkostninger i Frankrig.
Titusinder af franskmænd har deltaget i demonstrationer i en lang række byer siden slutningen af 2018.
Det anslås, at 50.
000 deltog i demonstrationer i midten af januar i Paris.
Det er dog markant mindre end de 280.
000, der deltog i november.
Efter anholdelsen af Dettinger har støtter af "De Gule Veste" oprettet en indsamling på den franske crowdfunding-platform Leetchi, der skal dække bokserens udgifter til retssagen.
Indsamlingen nåede 114.
000 euro, svarende til knap 850.
000 kroner, inden den blev lukket ned af folkene bag Leetchi.
Læs også:De Gule Veste-demo: Fransk mester i boksning efterlyst af politietSkarpe reaktioner fra politikereDet var primært skarpe reaktioner fra flere højtstående politikere, der mener, at indsamlingen og "De Gule Veste" legitimerede politivold, der var årsagen.
- Åbenbart kan det betale sig at slå en politibetjent.
Alle må tage ansvaret på sig.
Denne indsamling er skamfuld, udtalte den franske minister Mounir Mahjoubi med ansvar for digitale anliggender blandt andet.
Dettinger har dog også fået støtte fra en række venstrefløjspolitikere samt antikorruptionsgrupper.
- Målet for de, der vil forbyde indsamlingen, er at ødelægge Dettinger-familien og straffe den økonomisk.
De skulle skamme sig, udtalte den tidligere socialistiske præsidentkandidat Jean-Luc Mélenchon ifølge BBC.
/ritzau/FacebookTwitterKopier linkEmner:Emmanuel Macron (politiker)|Paris|Vold|BBC|Frankrig




https://www.dr.dk/nyheder/viden/klima/forskere-europaeernes-indtog-udryddede-saa-mange-indianere-det-bidrog-til-en

KlimaForskere: Europæernes indtog udryddede så mange indianere, at det bidrog til en lille istidMillioner af amerikanske indfødte døde under mødet med europæere.
Det var med til at starte en mini-istid, viser undersøgelse.
Undersøgelsen er grundig og interessant.
Men klimaregnskabet er komplekst, og der er flere årsager til den såkaldte Lille Istid, siger danske forskere.
(© Wikimedia Commons/ Karl Bodmer)Af Allan Nisgaard13.
feb.
2019 kl.
05.
56Bemærk: artiklen er mere end 30 dage gammelLæs opDe fleste forskere er efterhånden ikke i tvivl om, at vi mennesker i dag påvirker klimaet ved at udlede store mængder CO2.
Men noget tyder på, vi også har spillet en stor rolle i klimaet for 500 år siden.
Før europæerne invaderede Amerika, levede der cirka 60 millioner indfødte.
Mellem år 1492 og 1600 blev 90 procent af alle indfødte udslettet på grund af krig og især medbragte sygdomme.
Det er meget plausibelt, at det har spillet en rolle.
Men man skal huske på, at vi ikke kan forklare alting med CO2, når vi snakker fortidsklima.
Professor Jørgen Peder Steffensen.
Det vurderer forskere i en ny undersøgelse fra University College i London og University of Leeds.
Den enorme udryddelse af de indfødte fik CO2-niveauet i atmosfæren til at falde markant.
Og det var en af årsagerne til, at det blev koldere på den nordlige halvkugle i en periode på flere hundrede år, mener forskerne bag undersøgelsen.
- Det er en spændende undersøgelse.
Og de har lavet nogle grundige beregninger af, hvordan CO2 er faldet som følge af, at de her mennesker er døde, siger professor ved Is og Klima på Niels Bohr Instituttet, Jørgen Peder Steffensen.
- Så det er sådan set meget plausibelt, at det har spillet en rolle.
Men man skal huske på, at vi ikke kan forklare alting med CO2, når vi snakker fortidsklima.
Det her er kun én blandt flere årsager, fortsætter Jørgen Peder Steffensen.
Flere forklaringer på den Lille IstidForskerne bag rapporten henviser til en vis del af en kølig periode, som begyndte engang i 1300-tallet og sluttede omkring 1850.
Perioden kaldes den Lille Istid, og forskerne henviser til den koldeste del af den periode, hvilket var omkring år 1500.
Det var en periode med dårlig høst om sommeren og ekstrem kulde om vinteren, hvor floder som Themsen frøs til.
Forskerne har længe diskuteret, hvorfor temperaturen faldt i perioden.
Og der er kommet flere forklaringer.
Læs også:Vi udrydder pattedyr med rekordhast: Naturen er syv millioner år om at komme sig- Der var blandt andet en lavere mængde sollys, fordi solens udledning af energi var lavere i dele af perioden, siger Marit-Solveig Seidenkrantz, der er professor ved Institut for Geoscience, Aarhus Universitet.
- Desuden var vindsystemerne svækkede med en svagere vestenvind.
Derfor kom der mindre varme med vinden og Golfstrømmen til Europa, fortsætter Marit-Solveig Seidenkrantz.
Forskere har også foreslået, at en periode med øget vulkansk aktivitet har givet flere partikler i atmosfæren, som har afskærmet for solen.
Det kan også have medvirket til den Lille Istid.
Christoffer Columbus ankom til Amerika i 1492.
Han har siden fået æren for at opdage Amerika på trods af, at der allerede levede mennesker, og at vikingerne havde været forbi inden.
(© WikiMedia Commons)Klimaregnskabet er komplekstIfølge de britiske forskere kan udryddelsen af indfødte amerikanere nu tilføjes som en af årsagerne til den koldeste del af den Lille Istid, som startede omkring 1500-tallet.
Udryddelsen efterlod millioner af hektar landbrugsarealer øde, der efterfølgende blev til skove.
De nye træer sugede så meget CO2 ud af atmosfæren, at temperaturen faldt med 0,15 grader celsius, skriver forskerne.
- Det er et interessant studie, der kan igangsætte en diskussion, men konklusionerne i artiklen kræver at blive underbygget bedre, siger Marit-Solveig Seidenkrantz.
Hun forklarer, at klimaregnskabet er mere komplekst end som så.
Det spiller for eksempel også ind, hvordan Jordens overflade ser ud.
Den såkaldte albedo-effekt, der bestemmer, hvor meget sollyset reflekteres, påvirkes af, om der vokser planter, er muldjord, is eller andet på overfladen.
De mørke blade på træerne optager mere varme, mens en lys jordoverflade med fx is eller sne tilbagekaster solens energi – og det skal man ifølge Marit-Solveig Seidenkrantz huske, når man kigger på det hele samlet.
Forsker: I dag ser vi et mønsterbrudVed at udbore iskerner i Grønland og Antarktis kan forskere se, at der i fortiden har været en meget tæt forbindelse mellem klimaet og drivhusgasser i atmosfæren.
- Det tyder på, at når naturen har været overladt til sig selv, så har det været klimaet, der har diktereret niveauet af metan og CO2 og ikke omvendt, siger Jørgen Peder Steffensen.
Når kloden er blevet koldere, har havene opsuget CO2, hvilket har forstærket nedkølingen.
Og når kloden er blevet varmere, har havene frigivet CO2, og dermed er temperaturen steget endnu mere.
Temperaturen afgør nemlig, hvor meget CO2, vand kan indeholde.
Men i dag ser vi et mønsterbrud, forklarer Jørgen Peder Steffensen:- Det er klart, at nu når mennesker er begyndt at hæve CO2- og metan-niveauet helt vanvittig meget, så har det en betydning.
Men for de naturlige klimasvingninger er CO2 og metan ikke alene årsagen, men mere en mekanisme, som kan være med til at forstærke en i forvejen igangværende proces, siger han.
FacebookTwitterKopier linkEmner:Videnskab|London|Storbritannien|University of Leeds|Aarhus Universitet




https://www.dr.dk/nyheder/regionale/hovedstadsomraadet/nu-faar-vinge-sin-station-skulle-have-vaeret-arkitekttegnet

KøbenhavnNu får Vinge sin station: Skulle have været arkitekttegnet - ender som trinbrætStationen i Vinge bliver ikke nær så stor som først planlagt.
Til venstre: Henning Larsen Architects visualisering af Vinge Station.
Til højre: Gangbro, trapper og facade på den nye station skal laves svarende til Tølløse station.
(© Henning Larsen Arkitekter og Tredje Natur/Holbæk Kommune/DR)Af Jonas Deiborg, Line Gudnitz Baun og Kathrine Ejdum Kjølberg13.
feb.
2019 kl.
06.
04Bemærk: artiklen er mere end 30 dage gammelLæs opDa Frederikssund Kommune i 2016 præsenterede planen for bydelsprojektet Vinge Centrum, var det med en iøjnefaldende s-togstation tegnet af den verdenskendte arkitekt Henning Larsens tegnestue.
S-togstationen - med dens buede former og med stort fokus på at binde den nye bydel sammen - kom som et led i planerne om at bygge Danmarks største byudviklingsprojekt med 20.
000 nye indbyggere.
Siden ramlede planerne, og kommunen stod med manglende indtægter for 163 millioner kroner.
Nu er Banedanmark så kommet med deres oplæg til, hvordan stationen sandsynligvis kommer til at se ud, viser en rapport fra rådgivningsfirmaet Cowi.
Henning Larsens station, som går i et med den omkringliggende natur, er skiftet ud med et beton-trinbræt og to elevatortårne, så skinnerne kan passeres.
Selvom det er langt fra det arkitekttegnede prestigeprojekt, er flere af kommunens politikere bare glade for, at stationen rykker nærmere.
VingesagenI 2035 skal en helt ny by i Frederikssund Kommune - kaldet Vinge - stå færdig.
Projektet manglede i december 2017 dog 163 millioner kroner i planlagte indtægter fra salg af byggerettigheder.
De penge har kommunen allerede brugt i 2017-budgettet, og derfor skal pengene nu findes et andet sted.
Samtidig viser flere dokumenter store problemer med aftalerne i projektet med bla.
manglende journaliseringer.
Sådan lyder det fra både Venstre, Socialdemokratiet og SF i Frederiksund Kommunes byråd.
- Jeg ser det som en god mulighed for, at der kommer en station, siger medlem af økonomiudvalget for SF, Ole Frimann Hansen og fortsætter.
- Bare der kommer en station.
Det er det vigtigste, siger han.
Samme holdning har den socialdemokratiske gruppeformand, Tina Tving Stauning.
- Det allervigtigste er, at vi nu får en station, sådan så folk kan stå på og af i Vinge, siger hun.
Stationen er blandt andet blevet nedskaleret, efter at det i 2017 kom frem, at Frederikssund Kommune manglede adskillige millioner kroner til byudviklingsprojektet Vinge.
Byudviklingsprojektet med blandt andet den nye station har kostet kommunen knap 350 millioner.
Borgmester: Den oprindelige station kan stadig byggesOgså borgmester John Schmidt Andersen (V) glæder sig over, at stationen endelig ser ud til at komme på plads.
- Det er vigtigt for udviklingen, at vi får den station, og så er den lavet sådan, at hvis kommunen i fremtiden kommer i tanke om at bygge stationen, som den oprindeligt skulle se ud, så kan man arbejde på det, siger han.
Helt så positive er man ikke i Enhedslisten.
Her er byrådsmedlem Pelle Andersen-Harild bekymret for, om der er passagergrundlag nok for at bygge en station.
- Jeg vil sige, at den station skal først komme i det øjeblik, der bor nogle mennesker i Vinge.
I øjeblikket bor der kun omkring 100 personer i Vinge, og det er lidt luksus at bygge en station til dem, siger han.
Stationen i Vinge betales af staten og forventes færdig til næste år.
FacebookTwitterKopier linkEmner:John Schmidt Andersen (politiker)|Tina Tving Stauning (politiker)|Venstre|Lokalpolitik|Frederikssund




