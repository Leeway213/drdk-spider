https://www.dr.dk/sporten/fodbold/championsleague/citys-ti-mand-sikrer-sejren-over-schalke-i-sidste-minut

Champions LeagueCitys ti mand sikrer sejren over Schalke i sidste minutSchalke 04 var tæt på at slå Manchester City, som med en mand i undertal scorede to sene mål og vandt 3-2.
Jubel efter Sané scoring til 2-2 i det 85' minut.
20.
feb.
2019 kl.
23.
18Bemærk: artiklen er mere end 30 dage gammelLæs opSchalke 04 slås for overlevelse i Tyskland, mens Manchester City kæmper med om mesterskabet i England.
Men onsdag aften var tyskerne på hjemmebanen lige ved at drille City i ottendedelsfinalen i Champions League.
Lige ved var dog ikke nok.
Et fænomenalt frisparksmål af Leroy Sané og et solomål af Raheem Sterling kort før tid sørgede for en City-sejr på 3-2 i det første af to møder.
Sejren blev endda sikret med ti spillere, da Nicolás Otamendi blev udvist midtvejs i anden halvleg.
Læs også:To sene Atletico-scoringer fælder Juventus i Champions LeagueCity kom bedst fra startDet startede også godt for Premier League-stjernerne, der var ovenpå i kampens indledning.
Den hyperfarlige argentiner Sergio Agüero luskede rundt nær Schalke-målet og var tæt på at bringe gæsterne foran på et hovedstød efter syv minutter.
Agüero fik belønning for sine anstrengelser i det 18.
minut.
City fik stresset Schalke-målmand Ralf Fährmann så meget, at tyskeren sendte en svag aflevering afsted.
Den blev opsnappet af David Silva, som nemt fandt Agüero foran et tomt mål.
VAR fremtvinger straffesparkSå kunne man tro, at City ville tryne Schalke, men holdet fra Gelsenkirchen slog tilbage syv minutter inden pausen på en straffescoring af Nabil Bentaleb.
Forinden havde dommeren brugt flere minutter på at afgøre, om der var straffe, da bolden ramte City-stopperen Otamendi på vej mod mål.
Med hjælp fra VAR pegede han på straffesparkspletten, hvorfra Bentaleb var sikker.
Det var han også få minutter senere, da han fik chancen fra pletten igen.
Denne gang var det, fordi Fernandinho havde nedlagt Salif Sané i feltet.
Schalke tog 2-1 med ind til pausen og fik gode arbejdsbetingelser i anden halvleg.
Rødt kort og sene scoringerOtamendi indtog på ny en uheldig hovedrolle, da han efter 68 minutter fik sit andet gule kort og blev sendt tidligt i bad.
Schalke virkede dog til at være mere end tilfredse med 2-1.
Selv om tyskerne var en mand i undertal, var City på bolden og skabte et par pæne chancer.
Et frispark fra Kevin De Bruyne var tæt på at snige sig i kassen efter at have ramt muren, men det var ingenting i forhold til kollegaen Sanés.
Den indskiftede offensivspiller hamrede på imponerende vis et frispark op i hjørnet langt udefra til 2-2 fem minutter før tid.
City lugtede blod og scorede for anden gang på få minutter, da Sterling slap alene igennem og prikkede bolden forbi Fährmann til 3-2.
Returkampen spilles 12.
marts i Manchester.
/ritzau/FacebookTwitterKopier linkEmner:Kevin de Bruyne (fodboldspiller)|Leroy Sané (fodboldspiller)|Fodbold|Manchester City FC|Tyskland




https://www.dr.dk/sporten/fodbold/championsleague/sene-atletico-scoringer-faelder-juventus-i-champions-league

Champions LeagueTo sene Atletico-scoringer fælder Juventus i Champions LeagueAtlético Madrid vandt 2-0 hjemme over Juventus, som to gange blev reddet af VAR-kendelser.
Atletico Madrids forsvarsspiller Jose Gimenez jubler efter sin scoring til 1-0.
20.
feb.
2019 kl.
23.
09Bemærk: artiklen er mere end 30 dage gammelLæs opCristiano Ronaldo var tilbage i Madrid for en stund.
Denne gang som angriber for Juventus i Champions League-kampen ude mod Atlético Madrid.
Det blev dog aldrig en stor fodboldaften for Ronaldo, som sammen med Juventus tabte 0-2 i den første af to ottendedelsfinaler mellem de to klubber.
Atletico-stopperne Juan Gimenez og Diego Godin scorede målene meget sent i kampen efter henholdsvis 78 og 83 minutter.
Læs også:Citys ti mand sikrer sejren over Schalke i sidste minutGimenez scorede til 1-0 på en løs bold i feltet.
Juventus-spillerne brokkede sig over et manglende frispark til Leonardo Bonucci, som faldt til jorden i en duel, men dommeren verfede protesterne af vejen.
Fem minutter senere fik Godin sparket bolden i mål fra en spids vinkel, og bolden snittede sågar Ronaldo på vej i mål.
Videoteknologi i fokusTo gange tidligere i kampen var Juventus blevet reddet af videoteknologien VAR, hvor sekvenser blev set grundigt igennem i langsom gengivelse.
Men ingen af gangene faldt kendelserne ud til spaniernes fordel, så Juventus slap med skrækken.
0-2-nederlaget gør det dog meget svært for Torino-klubben at gå samlet videre til kvartfinalen.
Der er returkamp i Torino 12.
marts.
I den kamp har tre spillere karantæne.
Diego Costa og Thomas Partey er ude for Atletico, mens Alex Sandro skal afsone en karantænedag for Juventus.
/ritzau/FacebookTwitterKopier linkEmner:Cristiano Ronaldo (fodboldspiller)|Diego Costa (fodboldspiller)|Juventus FC|Fodbold|Torino




https://www.dr.dk/nyheder/penge/80-aarige-kay-opfinder-sig-ud-af-udfordringer-det-maa-loeses

Penge80-årige Kay opfinder sig ud af udfordringer: 'Det må løses!
'Ingen praktiske problemer er for store for Kay Herting på 80 år.
Han har opfundet et væghængt tørrestativ, som nu bliver sat i produktion.
© (c) DRAf Sola Kruchov Sørensen20.
feb.
2019 kl.
21.
15 | opdateret 22.
feb.
2019 kl.
08.
47Læs opDa Kay Herting og hans kone Jane flyttede til Kvistgård i Nordsjælland i 2009 var det ikke lutter idyl.
Parret fik nemlig problemer med den stærke nordsjællandske vind, så deres tørrestativ væltede rundt.
Men ingen af hverdagens praktiske problemer er større end, at de kan løses for 80-årige Kay.
- Jeg løser de udfordringer, der kommer.
Jeg er det, man kalder en handyman, men jeg betragter mig ikke sådan, fordi det er en del af min tilværelse, forklarer han.
Kay opfandt et væghængt tørrestativ, som ingen vind kunne hamle op med.
Og som ovenikøbet kunne pakkes sammen, når det ikke blev brugt - af rent æstetiske årsager.
Tørrestativet, som Kay havde med i 'Løvens hule', var hans eget, han havet pillet ned af væggen i det nordsjællandske hjem.
Og stativet, det hænger på, var også et, han flikkede sammen, fordi der ikke var en væg, det kunne hænge på i studiet.
 DR)Et par håndværkere, som var på besøg hos Herting-parret, opfordrede den handlekraftige herre til at tage patent på stativet, da de så det, og det gjorde Kay.
Han og konen har altid set 'Løvens hule', og da han ikke kunne finde ud af al den 'nymodens EDB' og på den måde sende en ansøgning til programmet, lavede han en minimodel af tørrestativet, fandt adressen på produktionsselskabet, der står bag 'Løvens hule', tog det lille tørrestativ under armen og kørte med toget mod Frederiksberg.
Kay tog konsekvensen af, at han ikke kunne finde ud af at komme i kontakt med folkene bag Løvens hule digitalt, så han lavede en minimodel af sit tørrestativ og mødte personligt op.
 DR)Hos produktionsselskabet blev han modtaget af nogle 'søde piger', som tog godt imod Kay og hans opfindelse.
Og onsdag aften kunne seerne opleve den hidtil ældste deltager i 'Løvens hule'.
© (c) DRSe Løvens huleLøvens Hule er tilbage med sæson 4.
Der er skiftet ud blandt løverne, og tre nye er kommet til, så holdet tæller nu:Christian Stadil, ejer af konglomeratet Thornico.
Peter Warnøe, serieiværksætter og medstifter af investeringsfonden Nordic Eye.
Mia Wagner, direktør for Freeway Koncernen.
Jan Lehrmann, medstifter af Bilbasen og investor i detailkæden Normal.
Jesper Buch, stifter af Just-Eat.
Se Løvens Hule på DR1 onsdage kl.
20.
45.
Se programmet på DR TV.
Her endte den rutinerede 'løve', der har været med i alle fire sæsoner, Christian Stadil, med at købe 100 procent af patentet på Kays tørrestativ, mod at Kay efterfølgende får fem procent af omsætningen.
Det kostede Stadil 100.
000 kroner.
- Jeg valgte først og fremmest at investere i Kay på grund af Kay.
Han har en sej iværksætterhistorie.
Han ser et problem og reagerer på det - og så i hans alder.
Jeg ville rigtig gerne hjælpe Kay, og derfor har jeg også brugt meget tid på produktet, fortæller Thornico-ejeren.
Stadil vil selv bruge stativetStadil fortæller, at han brugte den såkaldte tandbørstetest, før han tog beslutningen om at gå ind i projektet.
Testen går ud på at tænke, ‘er det noget, du kan se dig selv, eller nogen du kender, bruge mere end 2-3 gange og/eller gør produktet verden bedre eller hverdagen nemmere'.
Og der var Stadil ikke i tvivl:- Vi har selv et super grimt tørrestativ, der fylder alt for meget.
Ergo vil jeg selv bruge produktet, da det er godt og pænt design; et stativ, der kan gemmes væk og gå i et med væggen, når det ikke bruges.
Og så gør det hverdagen nemmere!
Kay tog løverne med storm og fik flere gange smil på læben hos dem alle:Kay Herting er glad for, at det blev Christian Stadil, der gik ind i projektet, og at erhvervsmanden har brugt så meget krudt for at få det hele til at lykkes.
- Det har været forrygende.
Christian Stadil er en meget rar mand.
Der går også rygter om, at han har mere end to kroner på bankbogen, siger Kay med et smil.
Han håber, at alderdommen er sikret for ham og familien med 'Kay's tørrestativ', som det foreløbigt hedder.
Men han tager ikke noget for givet.
- Vi er overordentlig fortrøstningsfulde, men vi kan jo ikke være sikre på, at vi får langet noget over disken.
Det må vi se.
Christian Stadil, Kay Herting og Erling Daell er gået sammen om at få 'Kay's tørrestativ' ud til vindblæste forbrugere.
Det bliver sat i produktion og kommer i handlen i Daells Bolighus og Harald Nyborg i efteråret 2019.
Tordnende ordblindHvis tørrestativet bliver en succes, er det dog ikke ensbetydende med, at den aldrende herre vil trække sig tilbage og sidde med benene oppe.
Det kan han ganske enkelt ikke.
Jeg er tordnende ordblind, og ordblinde finder ofte løsninger hurtigere end andre, fordi vi skal tænke anderledes.
Kay Herting, opfinderHelt siden Kay var barn, har han altid haft gang i noget.
Da han og Jane blev gift i 1964, og de begyndt at blive en familie, lavede han reoler, skriveborde og spiseborde til deres hjem, for dengang måtte man skrabe sammen af det, man kunne finde.
Og det passede Kay Herting rigtig godt at have gang i kreative projekter hele tiden.
- Jeg er tordnende ordblind, og ordblinde finder ofte løsninger hurtigere end andre, fordi vi skal tænke anderledes.
Hvis et ord ser forkert ud, når jeg skriver det, må jeg finde et andet, kortere ord, jeg kan bruge, så jeg tænker hele tiden kreativt og har gjort det hele mit liv, forklarer Kay.
Det må løses!
Kay Herting er uddannet guldsmed og har været selvstændig i 20 år.
Han importerede smykker fra udlandet og solgte dem i Skandinavien, plus at han selv producerede og solgte guld- og sølvørestikkere.
Da han stoppede med sin virksomhed, arbejdede han i butik, og selv efter, han var gået på efterløn, havde han arbejdsopgaver.
Her hjalp han til som altmuligmand en dag om ugen i det it-firma, hvor hans kone Jane var ansat i receptionen.
For Kay har det bare bedst med altid at være i gang.
- Jeg har hele tiden gang i projekter.
Lige nu pusler jeg med en opsats med en plade, hvor der kan stå en blomst.
Og så har jeg hjulpet vores nabo med at lave en låge, fordi hun har en hund, der hele tiden render ud.
Det samme gjorde jeg for vores datter, fortæller Kay og uddyber:- Når jeg hører om en udfordring, tænker jeg, 'Det må løses!
'.
Kay og Jane har cyklet Danmark rundt i deres sommerferier, og til den anledning har Kay opfundet en 'klap-sammen-stol', de kunne have med på cyklen.
 Stolene er aldrig kommet længere end til Kay og Jane selv, men de har til gengæld også haft stor glade af dem og har det stadig.
Kay siger, at han kan sidde og læse en hel Berlinger i den uden at få ondt i ryggen.
 Når stolen er slået sammen, fylder den ikke meget mere end en sammenfoldet avis.
1 / 3Kay og Jane har cyklet Danmark rundt i deres sommerferier, og til den anledning har Kay opfundet en 'klap-sammen-stol', de kunne have med på cyklen.
1 / 3Stolene er aldrig kommet længere end til Kay og Jane selv, men de har til gengæld også haft stor glade af dem og har det stadig.
Kay siger, at han kan sidde og læse en hel Berlinger i den uden at få ondt i ryggen.
2 / 3Når stolen er slået sammen, fylder den ikke meget mere end en sammenfoldet avis.
3 / 3Den eneste udfordring, han ikke selv kan klare, er det, som han kalder EDB.
- Det er rædselsfuldt, og det hele bliver så omstændigt.
I gamle dage fik man en telefonbog, og så kunne man finde folk.
I dag er det næsten umuligt at komme i kontakt med nogen for sådan nogle som mig.
Det bliver så kompliceret, og hvis kommunen for eksempel sender dig et brev, skal jeg til at finde nogle tal, før jeg kan læse det, siger han med henvisning til nemID.
Han har dog heldigvis sin kone Jane, som han har kendt siden 1962, og som kan begå sig i den digitale verden.
- Hun er bare fænomenal.
Hun har lært alt det her med EDB, så hun har været og er en stor støtte for mig.
Og hun har også brugt det tørrestativ, som jeg har lavet, rigtigt godt, smiler Kay Herting.
Kay siger selv, at han var lidt konfus, da han stod foran løverne, fordi det var så overvældende for ham.
Men heldigvis var der en glædelig overraskelse, da han kom ud.
Der stod hans kone Jane gennem 54 år og tog imod ham.
FacebookTwitterKopier linkEmner:Christian Stadil (erhvervsleder)|Sjælland|Handicaps|Sprog|Thornico




https://www.dr.dk/sporten/atletik/dansk-loeber-sikrer-sig-billet-til-em-i-11-time

AtletikDansk løber sikrer sig billet til EM i 11.
time Med under to uger til EM kvalificerede Nick R.
Jensen sig onsdag til slutrunden.
Nick R.
Jensen er klar til indendørs EM i marts.
(© DAF/DECA Bild)Af Andreas Kraul og Anne Hedegaard Petersen20.
feb.
2019 kl.
21.
37Bemærk: artiklen er mere end 30 dage gammelLæs opOm et par weekender løber europamesterne i indendørs atletik af stablen i Glasgow.
I morgen er absolut sidste mulighed for at kvalificere sig, og her til aften blev der tilføjet en atlet til det danske hold.
I det man vist roligt kan kalde sidste øjeblik.
Nick R.
Jensen knækkede kravet, der lyder på 3:45,00 til indendørs EM på 1500 meter-distancen med 3:43,48, hvilket også er hans nye personlige rekord.
Det skete, da han løb ind på en 2.
plads ved Beograd open.
Læs også:OVERBLIK Flotte resultater ved DM i atletik: Flere danskere klar til EMSparta-løberen har før overrasket ved inde-EM.
Tilbage i marts 2015 løb han sig til en plads i semifinalen på 800 meteren.
Med den seneste tilføjelse i form af Nick R.
Jensen bliver Danmark repræsenteret af seks atleter ved indendørs EM.
De andre er Mathilde Kramer, Andreas Bube, Kojo Musah, Andreas Martinsen, Festus Asante.
FacebookTwitterKopier linkEmner:Andreas Bube (atlet)|Atletik|Beograd|Glasgow




https://www.dr.dk/nyheder/penge/bios-redder-blev-mobbet-med-handicap-meget-rystende

Falck-Bios-sagenSe temaPengeBios-redder blev mobbet med handicap: Meget rystendeFalck igangsatte smædekampagne på Facebook.
Det ramte Anders Thornfeldt Jensen.
Anders Thornfeldt Jensen mangler halvdelen af den ene arm.
Det blev han mobbet med på Facebook.
Af Nis Kielgast20.
feb.
2019 kl.
21.
55Bemærk: artiklen er mere end 30 dage gammelLæs opDet var lidt af en drøm, der gik i opfyldelse for Anders Thornfeldt Jensen, da han i 2015 blev ansat og oplært til at køre sygetransport for ambulancefirmaet Bios.
Han har manglet den ene underarm fra fødslen, men det var ingen hindring, for man kan sagtens køre sygetransporter uden.
Sådan lyder anklagerne mod FalckIfølge Konkurrence- og Forbrugerstyrelsen brugte Falck disse metoder til at sværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
Kilde: Konkurrence- og Forbrugerstyrelsen- Jeg var rigtig glad.
Jeg har altid godt kunnet tænke mig at blive ambulanceredder, men på grund af mit handicap har jeg altid mødt negativitet og fået at vide, at det nok ikke var den vej, jeg skulle gå.
Men mit handicap er medfødt, så jeg ved, hvad jeg kan.
Så da Bios slår de her stillinger op til at køre sygetransport, tænker jeg, at det er nok noget af det tætteste, jeg kan komme på, fortæller Anders Thornfeldt Jensen.
Men selv om han både havde erhvervskørekort og de nødvendige kurser til at passe sit arbejde med at køre liggende sygetransporter, opdagede han pludselig, at folk på internettet var begyndt at diskutere hans handicap.
”Er Bios virkelig så meget på røven for at få reddere”, lød det i en facebookgruppe.
Hvad Anders Thornfeldt Jensen ikke kunne vide på det tidspunkt var, at Bios’ konkurrent Falck havde en finger med i spillet.
Over grænsen at ansætte handicappetI facebookgruppen blev den manglende arm en del af diskussionen om Bios.
”Så kan jeg sgu godt forstå den lange ventetid," skrev en af brugerne.
”Synes selv, der er lidt over grænsen at have en ansat med kun en arm," svarede en anden.
- Jeg rystede på hovedet, jeg tænkte, det er meget lavt at skrive sådan nogle ting, husker Anders Thornfeldt Jensen.
I dag ved vi, at Facebook-gruppen var oprettet af et kommunikationsbureau på bestilling fra Falck, og ifølge Konkurrencerådet var formålet at presse Bios ud af det danske ambulancemarked ved at tilsværte firmaet og skabe frygt i befolkningen.
- Jeg synes, det er meget rystende, at en virksomhed som Falck gør det på denne her måde, siger Anders Thornfeldt Jensen.
Flere tillidsfolk fra fagforeningen 3F deltog i diskussionerne i facebookgruppen, og deres rolle bliver nu undersøgt af fagforeningen.
FacebookTwitterKopier linkEmner:BIOS Ambulance Service|Facebook|3F|Fagforeninger|Redningsvirksomhed




https://www.dr.dk/nyheder/indland/christine-takkede-nej-til-udflytning-tre-aar-siden-er-stadig-jobsoegende

Flytning af statslige arbejdspladserSe temaIndlandChristine takkede nej til udflytning for tre år siden: Er stadig jobsøgende60 procent af de planlagte flytninger af statslige arbejdspladser er nu gennemført.
Christine Claire arbejdede som journalmedarbejder i Naturstyrelsen, da regeringen besluttede at flytte hendes job til Vejle.
Af Lisbeth Quass20.
feb.
2019 kl.
21.
09Bemærk: artiklen er mere end 30 dage gammelLæs opKun hver femte medarbejder, hvis job er blevet udflyttet, er flyttet med eller pendler til jobbet.
En af dem, der takkede nej til at flytte med sit job i første udflytningsrunde, er 52-årige Christine Claire.
I efteråret 2016 modtog hun derfor et opsigelsesbrev fra sin arbejdsplads, Naturstyrelsen, der skulle flytte til Randbøl vest for Vejle.
Siden har hun ikke haft det store held på jobfronten.
- Det er faktisk ikke så opløftende.
Jeg er stadig jobsøgende, fortæller Christine Claire.
Flytning af statslige arbejdspladserRegeringen præsenterede i 2015 ’Bedre Balance I’, der var første plan for flytning af cirka 3.
900 statslige arbejdspladser.
I 2018 blev ’Bedre Balance II’ præsenteret med flytning og etablering af yderligere cirka 4.
000 flytninger.
Hidtil er cirka 60 procent af arbejdspladserne flyttet.
Resten skal flytte i år og de kommende år.
20 procent er flyttet med deres job eller pendler til det.
Nogle stillinger var nyoprettede eller ubesatte, da planerne blev lanceret.
I de tilfælde var der ikke medarbejdere, som kunne flytte med.
Kilde: FinansministerietHjalp arbejdsplads med at flytteI de første måneder efter flytningen pendlede Christine Claire for at hjælpe sin arbejdsplads i gang det nye sted.
Hun tænker tilbage på det som en sjov, men også hård tid, hvor hun brugte mange aftener alene på et hotelværelse i Vejle.
- Selvfølgelig ærgrer det mig, at jeg ikke kunne fortsætte, for jeg elskede mit arbejde og holdt ufatteligt meget af mine kolleger.
Men mit liv er i København, og jeg ville være blevet helt kulret over at skulle undvære mine venner og min familie, siger Christine Claire.
Da regeringen besluttede, at hendes arbejdsplads skulle flytte, havde hun netop fået en ny kæreste, og det talte også for at blive boende på Frederiksberg.
Hun har oplevet at blive skudt i skoen, at modviljen mod at flytte skyldes rent københavnersnobberi.
Hun føler sig dog ganske sikker på, at for eksempel de fleste jyder ville have haft lige så svært ved at sluge en udflytning den anden vej på tværs af landet.
- Der er omkostninger.
Ikke kun i kroner og ører.
Der er også menneskelige omkostninger.
Og det synes jeg, regeringen glemte at tage med i regnskabet, siger Christine Claire.
I årene efter sin opsigelse har hun haft et par vikariater og et løntilskudsjob, og næste måned udløber hendes dagpenge.
- Jeg stresser da over, at kontanthjælpen venter i den nære fremtid.
Så jeg søger ret bredt og krydser fingre for, at der dukker noget op på falderebet.
Dengang Naturstyrelsen skulle flytte, var Christine Claire ikke klar til at flytte med.
I dag ville svaret dog formentlig blive et andet.
Ikke mindst set i lyset af den lange periode som arbejdsløs.
- Hvis min kæreste ville sige ja til at finde et andet arbejde og flytte med derover, så ville jeg gøre det i dag.
Du kan blive klogere på, hvorfor nogle siger ja til at flytte med arbejdspladsen til et andet sted i landet, mens andre siger nej.
Christine Claire og Thomas Faust Nyborg, der flyttede med sit arbejde til Viborg, svarer på spørgsmål her på dr.
dk kl.
21:30.
FacebookTwitterKopier linkEmner:Naturstyrelsen|København|Arbejdsløshed|Vejle|Arbejdspladser




https://www.dr.dk/sporten/cykling/tour-jubel-i-vejle-det-er-eddermame-stort

Tour de France til DanmarkSe temaCyklingTour-jubel i Vejle: Det er edderma'me stortEn af startbyerne bliver Vejle, når Tour de France kommer hertil i 2021.
Om to år bliver det blandt andet bakkerne i Vejle, der skal forceres af pelotonen i Tour de France.
Arkivfoto.
Af Nis Kielgast20.
feb.
2019 kl.
23.
16Bemærk: artiklen er mere end 30 dage gammelLæs opStemningen var helt i top, da der her til aften var generalforsamling i klubben Vejle Cykel Motion.
Dagens nyhed om, at Tour de France kommer til Danmark i 2021, betyder nemlig, at byens mange bakker skal lægge asfalt til verdens ypperste cykelryttere.
- Det er edderma'me stort, at Tour de France kommer til Danmark.
Det er jo de 200 bedste cykelryttere i verden.
For mig er det større end VM i fodbold, siger formand Heinrich Gæbe.
Her er de danske etaper i 2021Første etape bliver en 13 kilometer enkeltstart i København.
Anden etape bliver 190 kilometer lang fra Roskilde til Nyborg.
Dermed skal cykelrytterne krydse Storebæltsbroen.
Tredje og sidste etape starter i Vejle og slutter efter 170 kilometer i Sønderborg.
Som resten af medlemmerne har han kigget godt efter i nyhedsstrømmen, hvor løbsdirektør Christian Prudhomme tidligere i dag fortalte det franske medie Europe 1, at mange års arbejde for at få Tour de France til Danmark har båret frugt.
- Jeg tænkte wow, det lykkedes sgu.
Det gibbede lidt i mig, da vi fik nyheden her i eftermiddags, og jeg skulle lige se, om det nu var rigtigt, fortæller klubmedlemmet Torben Vedebech.
Læs også:Tour-direktør: Tour de France begynder i Danmark i 2021Det skyldtes ikke mindst, at der var forvirring om historien, som det franske medie først offentliggjorde, så trak tilbage og siden offentliggjorde igen.
Det er jo kæmpestortMen nu skulle den være god nok: Tre etaper bliver det til.
Først i København, så fra Roskilde til Nyborg og endelig fra Vejle til Sønderborg.
Og den slags nyheder skal markeres, når man samles en stor flok cykelryttere.
Danmarks oprindelige bud på de tre etaper.
Senest lyder meldingen, at 2.
etape skal gå fra Roskilde til Nyborg i stedet for Roskilde til Odense.
Kilde: ErhvervsministerietDanmarks oprindelige bud på de tre etaper.
Senest lyder meldingen, at 2.
etape skal gå fra Roskilde til Nyborg i stedet for Roskilde til Odense.
Kilde: Erhvervsministeriet- Nu er det jo en realitet, så jeg måtte skynde mig at få ændret i min beretning til generalforsamlingen, siger Heinrich Gæbe.
I Vejle er de ikke bange for at kalde sig Danmarks cykelby nummer 1.
Byens mange bakker lægger både asfalt til PostNord Danmark Rundt og masser af amatørryttere.
Det er klart at det batter noget, at man kan reklamere med, at du kan komme og køre den samme rute som Tour de France, siger.
Steen Rasmussen, medlem af Vejle Cykel MotionMen touren er i en helt anden liga.
- Så sent som i sommers var jeg på Alpe d'Huez og se det, og det er jo kæmpestort.
Der var 140 lastbiler, og de lagde hver dag 60 kilometer kabler ud og pillede dem ind igen, så det er voldsomt, fortæller Heinrich Gæbe.
Tour-rute kan give flere turisterEn af cykelklubbens medlemmer Steen Rasmussen var også mødt op til generalforsamlingen, og han synes, det giver god økonomisk mening, at byen bruger penge på det store arrangement.
- Det vil give liv til hoteller og restauranter, og så tror jeg, at der vil komme flere og besøge byen.
Og det er ikke bare den ene dag i 2021.
Cykelløb kan få folk til at komme igen.
- Det kan vi jo se bare med vores lille motionsløb Grejsdalsløbet, hvor mange besøgte Vejle efterfølgende.
Det er klart, at det batter noget, at man kan reklamere med, at du kan komme og køre den samme rute som Tour de France, siger Steen Rasmussen.
FacebookTwitterKopier linkEmner:Frankrig|Vejle|Cykelsport|Motion|PostNord




https://www.dr.dk/sporten/fodbold/championsleague/minut-minut-atletico-madrid-tager-foerste-stik-mod-juventus






https://www.dr.dk/nyheder/kultur/film/den-skal-du-bare-se-prisvindende-tv-serie-er-lige-saa-god-som-alle-siger

BingeSe temaFilm og serierDen SKAL du bare se!
Prisvindende tv-serie er lige så god, som alle siger'The Assassination of Gianni Versace' har fuldt fortjent modtaget alle sine priser, mener serieekspert.
Scenerne i Gianni Versaces overdådige mansion er faktisk optaget i designeres tidligere hjem – et hus, som hans søster, Donatella, solgte videre efter hans død, skriver DR's serieekspert.
(© Netflix)Af Frederik Dirks Gottlieb20.
feb.
2019 kl.
20.
28Bemærk: artiklen er mere end 30 dage gammelLæs opPriserne er væltet ned over Ryan Murphys anden sæson af 'American Crime Story', der har den afslørende undertitel 'The Assassination of Gianni Versace'.
Serien vandt prisen for 'bedste miniserie' til både Emmy-showet og Golden Globes, og ligeledes hev hovedrolleindehaveren Darren Criss priser hjem for 'Bedste mandlige hovedrolle'.
Men er serien virkelig lige så god, som antallet af vundne priser antyder?
Ja, i den grad!
Med 'American Crime Story' har seriegeniet Ryan Murphy skabt sin helt egen niche, hvor han omdanner højtprofilerede mordsager til fiktive true crime-fortællinger.
På den ene side vælger Murphy virkelige sager og sætter en ære i at ramme de virkelige personers udseende på en prik.
Men han kombinerer det virkelighedsnære med et tydeligt fiktivt lag ved hjælp af vilde kameravinkler og højdramatisk skuespil, der ligger milevidt fra både true crime-realisme og den grå nordic noir-krimiserie.
Murphy er mere interesseret i, hvad der driver mordere, end i at opklare et eventuelt mysterium eller at se retfærdigheden ske fyldest.
Han portrætterer et politisk splittet amerikansk samfund og positionerer os seere som de nysgerrige masochister, der gang på gang tiltrækkes af skandaler og mord.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
I første sæson var det vores sygelige optagelse af O.
J.
Simpson-sagen, der var i centrum, og i denne sæson er det vores fascination af seriemordere set gennem psykopaten Andrew Cunanans runde briller.
Cunanan, som i 1990'erne slog fem mennesker ihjel – heriblandt den berømte designer Gianni Versace.
Ryan Murphy vil mere end bare forarge.
Han vil have os til at spejle os i sagernes intrigante og perverse natur.
Han vil lege med vores følelser ved at lave smuk seriekunst ud af grotesk vold og tydeliggøre den perverse mediedækning, der følger med.
Han vil heldigvis også gerne underholde os på vejen, og på det parameter fejler han heller ikke på i denne omgang.
Hvis du stadig er på vippen, så kommer her fire gode grunde til, hvorfor 'The Assassination of Gianni Versace: American Crime Story' bør være dit næste binge-watch.
1En glemt tragedieGianni Versace blev myrdet den 15.
juli 1997 foran sit hjem i Miami.
Hans søster, Donatella, førte efterfølgende modehuset videre.
(© Netflix)Alle kender modebrandet Versace.
Personligt forbinder jeg det med farverige mønstre, guldudsmykning og vovet beklædning, som megastjerner såsom Jennifer Lopez flasher på den røde løber.
Det er dog meget lidt, jeg egentlig vidste om skaberen af mærket, Gianni Versace.
I serien møder vi Versace i hans gigantiske bolig i hjertet af Miami i Florida.
Versace er homoseksuel og bor sammen med elskeren Antonio – spillet af en veloplagt Ricky Martin – og bruger de fleste vågne timer på at designe tøj og gå på natklub.
Da han en dag støder på en storflirtende Andrew Cunanan, indleder de kortvarigt et forhold.
Men kærligheden vokser til had, og den sindsforvirrede Cunanan slår Versace ihjel.
2Darren Criss er uhyre veloplagtDarren Criss har både vundet en Emmy, en Golden Globe og en SAG-pris for sin rolle som Andrew Cunanan i serien.
(© Netflix)'The Assassination of Gianni Versace' er uden tvivl sæsonens mest hædrede serie, når det kommer til de store tv-priser.
Det er ikke mindst takket være den unge skuespiller Darren Criss, som leverer sit livs præstation som den afsporede psykopat Andrew Cunanan.
Criss nailer Cunanans akavede og instuderede måde at interagere med andre mennesker.
Cunanan har ikke begreb om, hvem han selv er, og han forsøger som en kamæleon konstant at tilpasse sig sociale begivenheder.
Da han første gang møder Gianni Versace på en mørk natklub, er han først ubehagelig og påtrængende.
Han formår dog at charmere Versace, der blot ser en usikker dreng med italienske rødder og en god portion vedholdenhed.
Portrættet er i klasse med andre film-psykopater som Christian Bales mageløse præstation i 'American Psycho', og serieformatets længde gør, at vi for alvor kommer i dybden med Cunanans baggrund og motiver.
Serien formår at blive mere end bare en overfladisk og stiliseret fascination af en morder og udvikler sig løbende til et studie i én mands vanvidsspiral.
3De ligner på en prik!
Andrew Cunanan, som han så ud på en efterlysning fra FBI.
Gianni Versace var den sidste af fem personer, Cunanan nåede at slå ihjel, før han begik selvmord ved at skyde sig selv.
(© Scanpix)Få serier - eller film - har formået at ramme virkelige personers udseende så præcist, som det er tilfældet i 'The Assassination of Gianni Versace'.
I første sæson var der perfekt casting af David Schwimmer som kendisadvokaten Robert Kardashian, og i denne sæson har de steppet yderligere et niveau op.
Edgar Ramirez med tilpasset vigende hårgrænse og gennemsigtig net-skjorte er perfekt i rollen som Gianni Versace, og hvis man kniber øjnene sammen, er det næsten umuligt at skelne mellem de to.
Darren Criss ligner også virkelighedens Andrew Cunanan, og selvom han naturligvis er Hollywoodificeret og en hel del kønnere end virkelighedens version, så er ligheden stadig slående.
4Én af de flotteste serier lige nuDonatella Versace spilles af Oscar-vinder Penelope Cruz.
(© Netflix)Denne her serie ligner en drøm.
Hvis du tror, jeg overdriver, så prøv blot at se første afsnit af sæsonen.
Ryan Murphy indkapsler perfekt Miamis pastelfarver og formår at få hele afsnittet til at minde om et funklende Versace-møbel.
Scenerne i Gianni Versaces overdådige mansion er rent faktisk optaget i designerens tidligere hjem – et hus, som hans søster, Donatella, solgte videre efter hans død.
Det fantastiske hus er prydet med Versaces eget logo, har udsigt over Miamis kyst, og hvert lokale emmer af dyrt design.
Murphy elsker at blande det smukke med det groteske, og i 'The Assassination of Gianni Versace' er selv de blodigste scener lavet med visuelt flair for æstetikken.
Bare fordi noget er ondt, perverst eller sølet ind i blod, kan det ifølge Ryan Murphy godt være smukt at se på.
Både første og anden sæson af 'American Crime Story' kan ses på Netflix.
Læs også:Hollywood elsker dem: Se disse 4 'hemmelige' serier før dine vennerFacebookTwitterKopier linkEmner:Jennifer Lopez (musiker)|Versace|Miami|Mord|Mode- og designbranchen




https://www.dr.dk/sporten/haandbold/overlegne-odense-vinder-slutspillet-efter-sejr-nummer-22

HåndboldOverlegne Odense vinder slutspillet efter sejr nummer 22 Odense Håndbold var bagud ved pausen, men slap fra topkampen mod Nykøbing Falster med ligasejr nummer 22.
Jan Pytlick og Odense er vindere af grundspillet i HTH Ligaen.
20.
feb.
2019 kl.
22.
14Bemærk: artiklen er mere end 30 dage gammelLæs opOdense Håndbold har hentet sejre på stribe i HTH Ligaen i denne sæson, og onsdag sikrede holdet sig også den samlede sejr i grundspillet.
De odenseanske håndboldkvinder var dog i problemer ude mod Nykøbing Falster, som førte ved pausen, men Odense trak alligevel det længste strå med en sejr på 25-19.
Stillingen i HTH Ligaen 1.
Odense – 45 point2.
Esbjerg – 36 point3.
NFH Nykøbing – 35 point4.
Herning-Ikast – 34 point5.
København Håndbold – 34 point6.
Aarhus United – 25 point7.
Viborg HK – 20 point8.
Silkeborg-Voel – 19 point9.
TTH Holstebro – 17 point10.
Randers – 14 point11.
Skanderborg – 12 point12.
Ajax København – 10 point13.
Ringkøbing – 6 point14.
EH Aalborg – 5 pointLandsholdsspilleren Stine Jørgensen blev Odenses topscorer med seks mål.
Odense topper kvindernes bedste håndboldrække med 45 point, mens Nykøbing har ti point færre på tredjepladsen.
Team Esbjerg på andenpladsen har ni point op til Odense, og med fire kampe igen kan holdet ikke hente Odense.
På fjerdepladsen ligger Herning-Ikast, der tidligere onsdag slog Ringkøbing Håndbold 23-18 på sidstnævntes hjemmebane.
Efter 21 sejre i lige så mange kampe smed Odense lørdag de første point i ligaen, da TTH Holstebro tog fra mødet med topholdet med 25-25.
I den kamp scorede Odense blot syv gange efter pausen, og den sløje målform tog holdet med ind til onsdagens kamp.
Da kampuret rundede 14 minutter, havde Odense blot scoret to gange.
Heldigvis for fynboerne var Nykøbings tre mål ikke meget bedre.
Scoringer af Kathrine Heindahl og Stine Jørgensen satte Odense i gang, og i resten af halvlegen blev målene sat ind i vanligt højt tempo.
Nykøbing havde også fået hul på målbylden, og hjemmeholdet kom foran 11-9, da Kristina Kristiansen scorede i et tomt mål.
Nykøbing scorede også på en kontra til 12-11, som var stillingen ved pausen.
Begyndelsen på anden halvleg tilhørte Nykøbing, som med to hurtige scoringer fik lidt luft.
Men Odense viste hurtigt klassen og udlignede, da Stine Jørgensen scorede på straffekast et par minutter senere.
Det bølgede frem og tilbage, før Odense bragte sig foran 18-16 med knap et kvarter igen.
Men så var det Nykøbing Falsters tur til at slå tilbage, og Emelie Westberg udlignede til 18-18 kort efter.
Det var til gengæld det sidste, Nykøbing så til Odense.
Topholdet stak af med hele syv scoringer på stribe, og så endte det alligevel med en komfortabel sejr til Odense.
/ritzau/FacebookTwitterKopier linkEmner:Kathrine Heindahl (håndboldspiller)|Odense|Odense Håndbold|Nykøbing Falster|Håndbold




https://www.dr.dk/nyheder/udland/bernie-sanders-indsamler-39-millioner-kroner-pa-et-dogn

UdlandBernie Sanders indsamler 39 millioner kroner på et døgn223.
000 donorer har bidraget til senator Bernie Sanders' præsidentkampagne i løbet af de første 24 timer.
Donorerne har i gennemsnit bidraget med 177 kroner.
(Foto: Erik S.
Lesser © Scanpix)20.
feb.
2019 kl.
20.
28 | opdateret 20.
feb.
2019 kl.
21.
01Bemærk: artiklen er mere end 30 dage gammelLæs opSenator Bernie Sanders har fået en flyvende start på sin præsidentkampagne.
I løbet af kampagnens første 24 timer har 223.
000 donorer samlet bidraget med knap 39 millioner kroner.
Det skriver det amerikanske medie CNBC.
Tirsdag annoncerede Sanders, at han stiller op til præsidentvalget i 2020 for Demokraterne.
På mindre end fire timer havde kampagnen indsamlet sin første million dollar.
Efter 24 timer er det blevet til 5,9 millioner dollar, hvilket altså svarer til knap 39 millioner kroner.
Den gennemsnitlige donation til kampagnen lyder på 27 dollar - svarende til 177 kroner.
Til sammenligning oplyste senator Kamala Harris, at hun havde indsamlet 1,5 millioner dollar - knap 10 millioner kroner - i løbet af de første 24 timer, efter at hun havde meddelt sit kandidatur.
I 2016 indsamlede Bernie Sanders ligeledes 1,5 millioner dollar til sin præsidentkampagne i løbet af det første døgn.
Her endte Hillary Clinton som bekendt med at være Demokraternes præsidentkandidat.
Forsøger at mindske virksomheders indflydelseDet er de færreste kandidater, der frivilligt oplyser, hvor meget de har fået i bidrag i de allerførste stadier af deres valgkamp.
Men både Sanders og Harris har altså valgt at dele informationen.
Der er donorer til Sanders' kampagne fra alle 50 stater i USA.
Sanders og flere andre demokratiske kandidater forsøger at mindske indflydelsen fra store virksomheder i valgkampen.
Derfor giver de afkald på bidrag fra støttefonde med særlig tilknytning til erhvervslivet.
Det gør donationer fra eksempelvis græsrodsbevægelser vigtigere i jagten på finansiering af deres kampagner.
77-årige Sanders vil arbejde for de samme mærkesager, som han havde i 2016.
Det omfatter gratis adgang til sundhedsvæsenet, en minimumsløn på 15 dollar - 99 kroner - og en reduktion af studiegæld.
/ritzau/FacebookTwitterKopier linkEmner:Bernie Sanders (politiker)|Hillary Clinton (politiker)|USA|Valg og folkeafstemninger|Økonomi




https://www.dr.dk/nyheder/indland/se-svarene-vi-blev-ikke-inddraget-da-vores-arbejdspladser-skulle-flytte-til-en-anden






https://www.dr.dk/sporten/badminton/danske-badmintonstjerner-godt-fra-start-ved-spansk-turnering

BadmintonDanske badmintonstjerner godt fra start ved spansk turneringTi kampe med danskere på banen og kun et enkelt nederlag, det er status efter første dag ved Spain Masters.
Anders Antonsen (forgrunden) og Viktor Axelsen (baggrunden) er begge videre i Spain Masters.
Her er de på træningsbanen i forbindelse med at det danske landshold.
Af Andreas Kraul og Anne Hedegaard Petersen20.
feb.
2019 kl.
20.
41Bemærk: artiklen er mere end 30 dage gammelLæs opI sidste uge var flere af Danmarks bedste badmintonspillere med til at vinde guld ved EM for blandede hold på hjemmebane i København.
Læs også:Danmark sidder fortsat på badminton-Europa: Vinder endnu engang EM-guldBlot tre dage efter finalesejren over Tyskland går det løs igen.
Dog en smule længere sydpå nemlig i Spanien, hvor 14 danskere onsdag stillede til start i første runde ved Spain Masters.
Set med danske øjne må dagen betragtes som godkendt.
13 danskere er videre til 2.
runde.
Den eneste dansker, der måtte lide et nederlag, var Jan Ø.
Jørgensen, der tabte i to sæt til Kean Yew Loh fra Singapore.
Danske sejre på stribeDe tre resterende danske herresinglespillere Viktor Axelsen, Anders Antonsen og Hans Kristian Vittinghus vandt deres kampe og er klar til i morgen.
Rasmus Gemkes kamp blev aflyst.
Læs også:Axelsen og Antonsen tilhører verdenseliten: Gode rivaler og træningsmakkereBåde Mia Blichfeldt og Line Kjærsfeldt slog deres modstandere i to sæt, hvilket damedoublen med Alexandra Bøje og Rikke Søby fulgte pænt op på.
Dagens absolut mest spændende kamp med dansk islæt må være herredoublen med Mads Kolding og Niclas Nohr.
Efter 20-22, 23-21 i de to første sæt skulle kampen ud i et sidste og afgørende.
Det endte 22-20 til danskerne.
Kim Astrup og Anders Skaarup Rasmussen vandt deres double i to sæt, hvilket også var tilfældet doublen bestående af David Daugaard og Frederik Søgaard.
FacebookTwitterKopier linkEmner:Hans-Kristian Vittinghus (badmintonspiller)|Jan Ø.
Jørgensen (badmintonspiller)|Spanien|Badminton|København




https://www.dr.dk/sporten/fodbold/kjaer-og-sevilla-saetter-en-stopper-durmisi-og-lazio-i-europa-league

FodboldKjær og Sevilla sætter en stopper for Durmisi og Lazio i Europa LeagueDen danske landsholdsspiller Simon Kjær og resten af Sevilla-holdet sænkede Lazio i Europa League onsdag.
Simon Kjærs Sevilla er den første klub til at gå videre til ottendedelsfinalerne i Europa League 20.
feb.
2019 kl.
20.
14Bemærk: artiklen er mere end 30 dage gammelLæs opSevilla blev den første klub til at gå videre til ottendedelsfinalerne i Europa League.
Det skete efter samlet sejr på 3-0 over Lazio.
Onsdag aften vandt Sevilla og Simon Kjær med 2-0 på hjemmebane, og for en uges tid siden vandt den spanske fodboldklub med 1-0 i Rom.
Sevilla-angriberen Wissam Ben Yedder stod for scoringen til 1-0 efter 20 minutter.
Læs også:Bayern rejser hjem med nullert i CL-brag mod LiverpoolLazio-keeperen Thomas Strakosha så skidt ud ved målet, da albaneren parerede et skudforsøg fra Pablo Sarabia lige ud til Ben Yedder, der bare skulle ramme det tomme mål.
Det var også Ben Yedder, der scorede kampens eneste mål ude mod Lazio.
Sevilla en mand i undertalLazio forsøgte at fremskaffe en udligning med nogle offensive indskiftninger i starten af anden halvleg, og Sevilla kom da også i problemer.
Efter en time blev Sevillas midtbanespiller Franco Vázquez udvist, da han fik sit andet gule kort for at have lidt for godt fat i den indskiftede Lazio-spiller Rômulo i flere omgange.
Lazio-spilleren Francesco Acerbi havde kort efter en gigantisk chance for at score, men Sevilla-keeper Tomás Vaclík diskede op med en god redning.
Simon Kjær spillede hele kampen for Sevilla og måtte op til flere gange give sine medspillere en mindre opsang.
Heller ikke Lazio-angriberen Ciro Immobile kunne udnytte en stor chance, og Simon Kjær stod også i vejen på et skud fra Rômulo.
Lazio blev også reduceret til ti spillere, da Adam Marusic havde albuen lidt for højt oppe i en tackling efter 71 minutter.
Durmisi på banenRiza Durmisi blev skiftet ind et kvarter før tid for Lazio, og den tidligere Betis-spiller blev mødt med buh-råb fra Sevillas hjemmepublikum.
Durmisi fik ikke sat et godt aftryk få minutter efter sin indskiftning, da han i to omgange blev udspillet af Sevillas offensiv.
Sevilla-kantspilleren Jesus Navas fandt Sarabia med en smart stikning, hvor Durmisi ikke fulgte med, og så stod det 2-0.
Det afgjorde sagerne definitivt, og der blev ikke scoret yderligere.
De øvrige kampe i Europa League spilles torsdag aften.
/ritzau/FacebookTwitterKopier linkEmner:Riza Durmisi (fodboldspiller)|S.
S.
Lazio|Spanien|Europa League|Fodbold




https://www.dr.dk/nyheder/viden/teknologi/retro-surfing-nu-kan-du-besoege-nettet-som-var-det-1990

TeknologiRetro-surfing: Nu kan du besøge nettet, som var det 1990I anledningen af World Wide Webs 30 års fødselsdag har CERN genskabt den originale udgave af systemet.
Tim Berners-Lee brugte en NeXT-computer til at skabe World Wide Web i 1990.
Sådan en computer er her på billedet.
(© Musée Bolo/ Wikimedia Commons)Af Allan Nisgaard og Grafik: Solvej Nygaard Gregersen20.
feb.
2019 kl.
20.
02Bemærk: artiklen er mere end 30 dage gammelLæs opDer var engang, hvor du skulle dobbeltklikke på hyperlinks, og hvor streaming af film og musik ikke eksisterede.
Det var en tid, hvor alt på skærmen var i sort, hvid eller grå.
Nu kan du rejse tilbage til den tid.
Et hold fra CERN-instituttet i Schweiz har nemlig i anledning af World Wide Webs 30 års fødselsdag rekonstrueret systemet, som det så ud i 1990.
Det kan du prøve her.
- De har lavet en tidskapsel.
Og den husker os alle sammen på, hvor hurtigt udviklingen er gået, og hvor man står henne i dag, siger Jesper Buris Larsen, der er direktør for Danmarks Tekniske Museum.
World Wide Web, WWW, er ikke et synonym med selve Internettet, som er meget ældre.
Internettet er defineret som et globalt netværk af computere.
WWW er derimod et såkaldt hypertekst-system, som sørger for, at der bliver delt informationer over internettet i form af tekst, lyd og billeder.
Det kræver en webbrowser.
Vi tager internettet forgivetDet er cirka 30 år siden, at computeringeniøren Tim Berners-Lee udviklede WWW.
Softwaren blev færdiggjort i 1990, hvor det var et system, som CERN brugte.
Men i 1993 frigav CERN så WWW til gratis brug.
Det er ved at spejle sig i fortidens teknologi, at vi lærer noget om os selv og vores nutid og samfund.
Jesper Buris Larsen, direktør for Danmarks Tekniske Museum.
Klikker du rundt i CERN's rekonstruktion af 1990-udgaven af WWW, vil du hurtigt opleve, at det er klodset og mere krævende i forhold til i dag.
- I dag er alt jo på nettet.
Selv mit køleskab, kan være koblet til nettet.
Verden var mere simpel og naiv dengang, og datamængder var mindre.
Det er meget tankevækkende, hvad der er sket på de 30 år, siger Jesper Buris Larsen.
- Da jeg gik på nettet i morges, tog jeg det for givet.
Men nu når jeg ser noget, der er 30 år gammelt, eller ligner noget der er, tvinges jeg til at reflektere over mit teknologi-forbrug og den ekstreme eksponentielle vækst, fortsætter han.
- Og det er netop ved at spejle sig i fortidens teknologi, at vi lærer noget om os selv og vores nutid og samfund, siger Jesper Buris Larsen.
Rekonstruktionen af WWW fra 1990 er placeret i en moderne browser.
Så når du går ind på linket, skal du klikke videre på LaunchWorldWideWeb for at komme dertil.
Space Jams hjemmeside ser stadig ud som i 1996https://worldwideweb.
cern.
ch/ (© spacejam.
com)Hvis du vil have mere nostalgi, kan du hoppe forbi hjemmesiden spacejam.
com, der er lavet til filmen Space Jam.
Den har næsten ikke ændret sig gennem tiden.
Folkene bag har valgt at beholde det simple, farverige design, som da de oprettede den i 1996.
FacebookTwitterKopier linkEmner:Jesper Buris Larsen (museumsleder)|Tim Berners-Lee (erhvervsleder)|CERN|Teknologi|Schweiz




https://www.dr.dk/nyheder/regionale/oestjylland/kerstin-og-jon-bor-med-snart-boern-paa-73-kvadratmeter-beliggenhed

ØstjyllandKerstin og Jon bor med snart to børn på 73 kvadratmeter: Beliggenhed vinder over albuerumDen gennemsnitlige dansker har 52 kvadratmeter bolig, men der er store forskelle på by og land.
Beliggenhed vinder over kvadratmeter, når tre bliver til fire i lejligheden i øgadekvarteret i Aarhus.
Af Johannes Reimer og Sarah Friis Elkjær20.
feb.
2019 kl.
20.
00Bemærk: artiklen er mere end 30 dage gammelLæs opHalvandet skridt fra indgangen er der proppet med sko, og når lågen til køkkenskabet er åbnet, kan man ikke snige sig forbi, hvis køleskabet også er åbnet.
I den 73 kvadratmeter store lejlighed i Aarhus bliver de tre beboere snart til fire.
Snart får Jon Gotlev og Kerstin Brix deres andet barn, og sønnen Edvard på seks år bliver storebror.
Men de har ingen planer om at flytte til flere kvadratmeter foreløbig.
- Jeg synes, at vi har overraskende godt med plads.
Det er nok højden, der gør det.
Vi har to værelser og en stue, så der er et sted, man kan gå hen, hvis man har brug for lidt privatliv, siger Jon Gotlev.
Når tre bliver til fire, har de hver 18 kvadratmeter bolig, mens den gennemsnitlige dansker har 52 kvadratmeter.
Familien følger tendensen, for byboerne har langt mindre plads end de danskere, som slår sig ned på landet.
Der er ikke langt fra skabslåge til køleskabslåge i det lille køkken.
Det er især yngre par med børn, som har færre kvadratmeter, og det kræver en kreativ hånd at få plads til det hele.
- Vores sofa er et multimøbel, så den både er sofa og opbevaringsplads.
Det har vi prøvet at gøre så meget som muligt.
Vi har højt til loftet og bruger hylder, så alt er placeret oppe de steder, hvor vi kunne gøre det, siger Jon Gotlev.
Pris og beliggenhedNår babyen melder sin ankomst, vil han sove hos forældrene i soveværelset, og med tiden skal han dele værelse med Edvard.
Storebror får så en hems på børneværelset, så han kan få et sted for sig selv.
- Vi vil supergerne blive her så lang tid, vi kan.
Vi har en dejlig have, og det er et superfedt nabolag i ø-gaderne.
Der er stille og roligt, og på tre minutter er vi nede i midtbyen.
Det handler selvfølgelig også om prisen.
- Hvis vi skal have den her beliggenhed med mere plads, skal vi også betale mere for det, så på den måde er vi ret privilegerede for det, vi får for pengene.
Når Edvard engang skal dele værelse med sin lillebror, bygger familien en hems på børneværelset.
Familiens sofa er et multimøbel med opbevaring.
Ældre har mere pladsEn ny analyse fra Kommunernes Landforenings nyhedsbrev Momentum viser, at beboerne på Samsø har hele 73 kvadratmeter boligareal per indbygger, mens aarhusianerne i gennemsnit kun har godt 45 kvadratmeter at boltre sig på.
Det er blandt andet gennemsnitsalderen i byen, som også trækker boligkvadratmeterne ned, siger fremtidsforsker Jesper Bo Jensen.
- I Aarhus har vi rigtig mange unge mennesker, og unge mennesker bruger meget mindre plads i gennemsnit end i andre aldre af livet, siger han.
Den anden faktor er prisen.
Det er dyrt at bo i Aarhus, og det betyder, at man nøjes med det, man kan få råd til.
Læs også:Pernille og Martin har 394 kvadratmeter frihed for 10.
000 kroner om åretDer er også en god forklaring på, hvorfor samsingerne har mest plads i deres huse.
- Der er ældre mennesker, god plads, og priserne er lave.
Ældre bruger lidt mere plads end andre, og når priserne er lave, vil mange også gerne have mere plads, siger han.
I lejligheden i Aarhus er det dog heller ikke umuligt at skifte bylivet ud med lidt mere plads længere væk fra centrum.
- Vi skal længere ud en dag, men lige nu vil vi gerne bo centreret i Aarhus, siger Jon Gotlev.
Edvard er heller ikke i tvivl om, at lejligheden er et godt sted at vokse op.
- Jeg kan bedst lide mit værelse, siger han.
Danskerne klumper sig sammen i storbyerne•Det gennemsnitlige boligareal per person i husstanden er øget fra cirka 47 kvadratmeter i 1992 til lidt mere end 52 kvadratmeter i 2017.
•Ældre har et større boligareal end yngre, og forskellen imellem ældre og yngres boligareal er øget i perioden fra 1992 til 2017.
•Udviklingen afspejler, at boligarealet er øget blandt personer over 60 år, mens boligarealet for personer under 60 år i grove træk er uændret.
•Boligarealet per person er mindre des flere personer, som indgår i husstanden.
•Boligarealet per person er mindst i familier med hjemmeboende børn, herunder især i parfamilier.
•Kilde: MomentumFacebookTwitterKopier linkEmner:Aarhus|Samsø




https://www.dr.dk/sporten/cykling/tourdefrance/brian-holm-glaeder-sig-over-dansk-tour-start-jeg-kan-stadig-huske-mit

Tour de France til DanmarkSe temaTour de FranceBrian Holm glæder sig over dansk Tour-start: ’Jeg kan stadig huske mit første Tour de France’Den tidligere professionelle cykelrytter mener, at Tour-starten vil give dansk cykling et boost.
Sportsdirektør hos Quick-Step Brian Holm er glad for, at danskerne får mulighed for at opleve Tour de France.
Af Andreas Kraul og Anne Hedegaard Petersen20.
feb.
2019 kl.
20.
05Bemærk: artiklen er mere end 30 dage gammelLæs opNår man taler om cykling i Danmark, så kan man ikke komme uden om Brian Holm.
Efter rigtig mange år i cykelverdenen både som tidligere professionel cykelrytter og nu sportsdirektør hos et af de bedste cykelhold i verden, Quick-Step, er han en mand med fingeren på pulsen.
Selv om han har oplevet mange ting i sin karriere, så er det alligevel noget særligt, at Tour de France med al sandsynlighed skal begynde i Danmark 2021, og det glæder ham, især på publikums vegne.
Det her er også et kæmpe skulderklap til Bjarne Riis og Rolf Sørensen.
De har begge været med til at gøre dansk cykling kæmpe stor.
Brian Holm- Jeg kan selv huske mit første Tour de France, som var i 1976.
Det var en meget stor oplevelse, og det er jeg rigtig glad for, at danskere også kan få lov til at opleve, siger han.
Læs også:Tour de France til Danmark: 20 års kamp for at få en Tour-startTour-start vil gavne talentarbejdetMen det er ikke kun publikum, der får en meget stor gevinst ud af, at Danmark formentlig skal lægge grund til verdens største cykelløb i 2021.
Brian Holm mener, det er en glædelig nyhed for alle i dansk cykling.
- Det er et kæmpe skulderklap til Danmarks Cykle Union, for det bliver et rigtig flot arrangement.
Derudover kommer det også til at gavne amatørarbejdet i Danmark, og det er kun godt.
- Det vil give dansk cykling et boost og især omkring unge ryttere.
Man kan håbe, at flere begynder at cykle, siger Brian Holm.
Brian Holm i sit virke som sportsdirektør her ved Catalonien Rundt i 2015.
Vellykket VM er afgørendeEn af grundene til, at Danmark højest sandsynligt skal agere startland for Touren i 2021, skal findes tilbage i 2011.
Her lagde Danmark veje til VM i cykling, hvilket der bliver set tilbage på med positive øjne.
Det har bestemt været med til at bane vejen for at få Tour de France til Danmark.
- Mine udenlandske bekendtskaber i cykelsporten taler stadig om VM i Danmark i 2011.
Alle er enige om, at det var et af de bedste mesterskaber nogensinde, og det bliver man bestemt stolt af, siger Brian Holm.
Læs også:Tour-direktør: Tour de France begynder i Danmark i 2021Men det er ikke hele historien.
Han tillægger også to herrer i dansk cykling stor betydning, og her skal vi endnu længere tilbage.
- Det her er også et kæmpe skulderklap til Bjarne Riis og Rolf Sørensen.
De har begge været med til at gøre dansk cykling kæmpe stor, når man kigger tilbage på det, de har præsteret, siger han.
FacebookTwitterKopier linkEmner:Cykelsport|Quick-Step Team|Frankrig|Brian Holm (cykelrytter)|Bjarne Riis (cykelrytter)




https://www.dr.dk/nyheder/viden/teknologi/hubble-spotter-ny-maane-i-kredsloeb-om-iskaempen-neptun

TeknologiHubble spotter ny måne i kredsløb om iskæmpen NeptunDen nye måne Hippocamp bringer planetens antal af måner op på 14.
Der kommer nok flere til, siger forsker.
Neptun er solsystemets yderste planet.
Nu har forskere fundet måne nummer 14 i kredsløb om den iskolde gasplanet.
Her med en kunstig blå farve som baggrund.
Af Søren Bjørn-Hansen20.
feb.
2019 kl.
18.
21Bemærk: artiklen er mere end 30 dage gammelLæs opTilbage i 1989 fløj den berøme rumsonde Voyager 2 tæt forbi solsystemets yderste planet Neptun.
Her spottede den seks små måner, der kredsede tæt på iskæmpen.
Senere opdagelser bragte antallet af Neptuns kendte måner op på 13.
12 mindre måner og planetens store måne Triton.
Læs også:12 nye måner opdaget omkring JupiterNu har forskere under ledelse af Mark Showalter fra SETI Institute i Californien opdaget endnu en lille måne i kredsløb om den fjerne planet ved at kigge på den gennem rumteleskopet Hubble.
Månen er nemlig så lille, at det kræver det bedste teleskop, vi har.
Og det er stadig Hubble - fordi det befinder sig i rummet, forklarer astrofysiker ved Aarhus Universitet, Christoffer Karoff.
- Neptun lyser omkring to millioner gange så klart som Hippocamp.
Det kan man ikke umiddelbart observere gennem Jordens atmosfære, da små vanddråber i Jordens atmosfære opfører sig som små linser og forstyrrer signalet fra Neptun, siger han.
- Vi skal derfor bruge et teleskop i rummet med en høj rumlig opløsning, og her er Hubble stadig det bedste.
Dedikeret til at finde små månerSidste år fandt forskere 12 nye små måner omkring Jupiter ved et tilfælde, fordi de jagtede beviser på eksistensen af den mystiske Planet X.
Læs også:Uforklarlig kraft i vores solsystem: Forskere på sporet af den mystiske "Planet 9"Forskerne bag den nye opdagelse er dog et hold dedikeret til at finde små måner.
Og de ledte aktivt efter flere måner omkring netop Neptun.
Men det har ifølge Christoffer Karoff krævet en opdatering af værktøjerne til billedanalyse at finde Hippocamp.
Opdagelsen er publiceret i denne uges udgave af det videnskabelige tidsskrift Nature.
Neptun har nok flere små månerMånen, der kun er 34 kilometer bred, er den mindste af alle Neptuns måner.
Den er opkaldt efter et søuhyre fra den græske mytologi - en blanding af en hest og en fisk.
Hippocamp kredser om Neptun tæt på Proteus, den største af de små indre måner, og forskerne mener, at den måske er skabt af dele fra den større måne, efter et kometnedslag.
- Forfatterne foreslår, at Hippocamp kunne være dannet ved et kometnedslag på den 4.
000 gange større måne Proteus, siger Christoffer Karoff.
- Hvis det er tilfældet, har Neptun nok mange flere måner som Hippocamp.
Opdagelsen støtter ideen om, at Neptuns indre måner nok alle er resulatet af en række meteor- og kometnedslag, mener forfatterne.
Dette er det ældste billede af Hippocamp taget af Hubble i 2004, men altså først analyseret nu.
Neptun er dækket af en farvet skive på billedet.
(© Mark R.
Showalter/SETI Institute)Leder efter exo-månerDe store planeter i det ydre solsystem har alle mange måner.
Og Jordens enlige måne, er faktisk ret unik, forklarer Christoffer Karoff.
- Ja, Jordens måne er meget unik, da den er meget stor i forhold til Jorden selv.
Den er med til at stabilisere Jordens rotation og magnetfelt.
Og det er en rimelig antagelse, at vi kan takke vores magnetfelt for, at Jorden stadig har en atmosfære og vand på overfladen, siger han.
- Uden et magnefelt var vi nok endt som på Mars, hvor både atmosfære og vand er blevet taget af solvinden.
Man kan derfor sige, at vi burde takke vores måne for livet på Jorden.
Læs også:Nu er jagten igang: Nyt rumteleskop finder sine tre første fremmede planeterStore planeter er meget bedre til at tiltrække små objekter, der kan blive til nye måner.
Derfor forventer forskerne, at alle store planeter har mange måner, forklarer Christoffer Karoff.
- Internationalt er der derfor et stort kapløb om at finde den første såkaldte exomåne – altså en måne omkring en exoplanet (en planet om en anden stjerne end Solen red.
), siger han.
- Vi har dog ikke fundet nogen endnu, og det begynder at bekymre os lidt.
Jeg er dog overbevist om, at der nok skal lykkes meget snart.
Den yderste planet er en iskæmpeEfter degraderingen af Pluto til dværgplanet, er Neptun solsystemets yderste planet.
Planeten er iskold, blå, den fjerdestørste og den tredje-tungeste i vores solsystem.
Men den er så langt væk, at den ikke kan ses med det blotte øje.
Den blå iskæmpe befinder sig 4,5 milliarder kilometer fra Solen og bruger 165 år på et kredsløb.
Den består næsten udelukkende af brint og helium og har solsystemets kraftigste registrerede vindstød på over 2.
100 kilometer i timen.
Planetens opdagelse tillægges normalt de to forskere Urbain LeVerrier og John Couch Adams, men selv Galileo Galilei menes at have set planeten, som han dog fejlagtigt fortolkede som en stjerne.
Her ses Neptuns små måner i forhold til hinanden.
Nogen af dem findes der endnu ikke gode billeder af, da Neptun kun er observeret på afstand siden Voyager 2 besøgte planeten i 1989.
(© Mark R.
Showalter/SETI Institute)FacebookTwitterKopier linkEmner:Videnskab|Viden og tech|Aarhus Universitet|Californien




https://www.dr.dk/nyheder/udland/puk-damsgaard-paa-vej-til-islamisk-stats-sidste-bastion-her-stopper-man-ikke-bilen

UdlandPuk Damsgård på vej til Islamisk Stats sidste bastion: Her stopper man ikke bilenTerrorbevægelsen står til at miste kontrollen med byen Baghuz inden for få dage.
Af Lasse Berg Sørensen20.
feb.
2019 kl.
19.
11Bemærk: artiklen er mere end 30 dage gammelLæs opSelvom Islamisk Stat ser ud til at miste sit sidste territorium i Syrien inden for få dage, er det stadig ekstremt farligt at opholde sig i nogle af de områder, terrororganisationen tidligere har kontrolleret.
Det fortæller DR's mellemøstkorrespondent, Puk Damsgård, der er på vej til Islamisk Stats sidste bastion, Baghuz, i det østlige Syrien ved den irakiske grænse.
- Vi stopper hverken for at få vand eller for at tale med mennesker - vi kører bare, forklarer Puk Damsgård.
- Det er derfor, vi har en bevæbnet soldat med i bilen.
Se hendes tur i videoen øverst.
FacebookTwitterKopier linkEmner:Islamisk Stat|Syrien|Terrorisme




https://www.dr.dk/nyheder/indland/kort-se-hvordan-det-gaar-med-faa-flyttet-statslige-arbejdspladser

Flytning af statslige arbejdspladserSe temaIndlandKORT: Se, hvordan det går med at få flyttet statslige arbejdspladser60 procent af arbejdspladserne er nu blevet flyttet væk fra hovedstaden.
51 byer uden for hovedstadsområdet har fået statslige arbejdspladser eller lokale uddannelsesstationer.
Af Lisbeth Quass20.
feb.
2019 kl.
19.
00Bemærk: artiklen er mere end 30 dage gammelLæs opTil glæde for borgmestre i yderområder og til hovedbrud for udflytningsramte medarbejdere har regeringen to gange præsenteret planer om at flytte og etablere nye statslige arbejdspladser uden for hovedstadsområdet.
Første spadestik blev taget i 2015, mens anden runde blev præsenteret sidste år.
Nu har Finansministeriet udgivet den første samlede status på, hvordan det går med at få flyttet arbejdspladserne fra begge runder.
Status er, at 4.
801 ud af 7.
927 planlagte arbejdspladser på nuværende tidspunkt er flyttet.
Samlet set har 51 byer uden for hovedstadsområdet fået statslige arbejdspladser eller små, lokale uddannelsessteder.
Du kan se mere på kortet herunder:FacebookTwitterKopier linkEmner:Arbejdspladser|Finansministeriet




https://www.dr.dk/nyheder/penge/loeven-jan-lehrmann-er-ydmyg-trods-succes-man-kan-ikke-klare-alting-selv

Penge'Løven' Jan Lehrmann er ydmyg trods succes: Man kan ikke klare alting selvJan Lehrmann er ikke den højest brølende i 'Løvens Hule', og det er en rolle, den 50-årige investor har det rigtig godt med.
Der er kommet tre nye til holdet af løver.
 DR)Af Sola Kruchov Sørensen20.
feb.
2019 kl.
20.
00Bemærk: artiklen er mere end 30 dage gammelLæs opJan Lehrmann rager godt op, når han sidder der i sin afslappede t-shirt og jakke i DR-programmet 'Løvens Hule'.
© (c) DRSe Løvens huleLøvens Hule er tilbage med sæson 4.
Der er skiftet ud blandt løverne, og tre nye er kommet til, så holdet tæller nu:Christian Stadil, ejer af konglomeratet Thornico.
Peter Warnøe, serieiværksætter og medstifter af investeringsfonden Nordic Eye.
Mia Wagner, direktør for Freeway Koncernen.
Jan Lehrmann, medstifter af Bilbasen og investor i detailkæden Normal.
Jesper Buch, stifter af Just-Eat.
Se Løvens Hule på DR1 onsdage kl.
20.
45.
Se programmet på DR TV.
Men trods succes som investor og 45 minutters ugentlig tv-tid er 'Lange Jan' absolut ikke typen, der går med næsen i sky.
Den 50-årige investor er faktisk glad for, at han i næsten al ubemærkethed har sneget sig ind på en stol i det fem mand store panel af investorer.
- Jeg oplever ikke den store opmærksomhed på gaden.
Folk er gode til at lade mig være i fred, griner Jan Lehrmann.
Han virker ikke umiddelbart som en mand med millioner på firmakontoen, og han vil da helst heller ikke skabe for megen opmærksomhed omkring sin person.
Når det gælder forretningen er det dog noget helt andet.
Hans mailboks bugner af henvendelser fra iværksættere, som har fået øje på ham gennem tv og gerne vil have ham med i deres projekter.
- Det skal jeg jo ikke brokke mig over, fordi det gør, at jeg bliver opmærksom på flere investeringsmuligheder.
Problemet er bare, at jeg har haft så travlt, at jeg simpelthen er blevet nødt til at sige nej til meget mere, end jeg gjorde for at halvt år siden.
Der er pludselig ikke nok timer i døgnet, siger Jan Lehrmann.
Der er god stemning blandt løverne i hulen, og de er ikke sene til at drille hinanden, hvis muligheden opstår:11 SPØRGSMÅL TIL JAN LEHRMANNHvis bare projektet, vækstmulighederne og de menneskelige værdier føles rigtige, er Jan Lehrmann ikke sen til at træffe en beslutning om at investere.
Sværere er det straks for investoren, hvis han skal træffe valg om sig selv.
Vi satte ham på prøve:1PENGE – spares eller bruges?
Hvad med investeres?
De skal investeres i virksomheder, da min helt store hobby jo er at hjælpe iværksættere med at få deres virksomheder til at vokse.
2SMARTPHONE – tilgængelighed eller afhængighed?
Jeg ville ønske, jeg med god samvittighed kunne sige tilgængelighed.
Men jeg synes, at jeg på det seneste har vist tegn på afhængighed.
Derfor har jeg lavet et nytårsforsæt, der hedder ’mindre mobil, mere nærvær’.
Det gør jeg ved at slette apps og så i det hele taget prøve at lade være at blive pinget hele tiden.
Den lyd er en pest.
3BIL – Tesla eller dieselhakker?
Jeg har faktisk kørt Tesla i fem år.
Og det er egentlig lidt sjovt, for jeg kan virkelig også godt lide brølet fra en Maserati.
Jeg kan rigtig godt lide en motor, der siger noget.
Det skal bare være en benzinmotor, så i hvert fald ikke en dieselhakker.
4ORDBLINDHED - styrke eller svaghed?
Som barn syntes jeg, min ordblindhed var noget, Fanden havde skabt.
Men jeg fik ekstra hjælp fra 2.
til 9.
klasse på skolens kompetencecenter, og det er jeg lykkelig for i dag.
Jeg lærte, at det kræver knofedt og arbejdsomhed, hvis man skal lære noget.
Og så lærer man også at være kreativ og at sno sig.
Man skal nemlig hele tiden tænke alternativt for at klare sig som ordblind.
Og når man ved, at man har nogle svagheder, så er man også godt klar over, at man ikke kan det hele.
Og det har været med til at give mig styrke som iværksætter, fordi de mennesker, du omgiver dig med som iværksætter, tit udgør forskellen på succes og fiasko.
5BØGER – pligt eller fornøjelse?
Fornøjelse!
Jeg læser mest på ferie, for jeg har ikke tid i hverdagen.
Det ville jeg ønske, at jeg havde, for jeg ville gerne læse mere.
Jeg læser både skøn- og faglitteratur, men nok mest faglitteratur.
Jeg har lige læst en mega fed bog, Factfulness, af den afdøde svenske læge og professor Hans Rosling.
Den udfordrede virkelig mine fordomme om verden, og det gjorde den med fakta.
Virkelig en god oplevelse.
6KARRIERE – 12-taller eller erfaring?
12-taller er altid gode, og det samme er erfaring.
Men det vigtigste for mig er de rigtige menneskelige værdier og det rigtige drive.
7DRESSCODE – kant eller casual?
Det må jo klart være casual.
Sidste år lavede jeg et nytårsforsæt, der hed ’mindre skjorte, mere t-shirt’.
Jeg har altid haft skjorte på, da jeg var en del af den daglige drift i mine virksomheder, og vi kan vel hurtigt blive enige om, at en skjorte jo ikke nødvendigvis er et behageligt klædningsstykke.
En t-shirt giver mig bare meget bedre komfort, og jeg føler mig meget bedre tilpas.
Når man som jeg ikke længere møder på en arbejdsplads fra 9 til 17, så synes jeg ikke, at det er så afgørende, om jeg kommer i en t-shirt eller en skjorte.
Jeg oplever i øvrigt også mange andre komme i t-shirt i iværksættermiljøet.
8MAD – Michelin eller pølsevogn?
Jeg går i hvert fald aldrig til en pølsevogn.
Jeg føler simpelthen, at al blodet løber til maven, og jeg skal ligge ned de næste 45 minutter for at komme ovenpå igen efter sådan en omgang.
Så hvis jeg skal vælge her, må det være Michelin.
Men allerhelst vil jeg gerne bare have god mad i casual omgivelser.
9INVESTERINGSTYPE – blærerøv eller underspillet?
Her er jeg klart mest til den underspillede type.
Jeg har det bedst med mennesker med tro på sig selv, men som, ligesom jeg selv, har en ydmyg tilgang til, at man skal lære en masse på vejen.
Man skal kysse en masse frøer undervejs, fordi fejl er et must for at udvikle sig.
Jeg lever efter det mantra, at en fejl er først en fejl, når den er begået to gange.
Første gang er det en chance, man tager, og der finder man ud af, om det virker eller ikke virker.
Man skal forstå og kigge på verden omkring sig, og det er lidt lettere, hvis man er ydmyg fremfor at tro, at man har svarene på alting selv.
Men man skal selvfølgelig brænde igennem og tro på sig selv.
10FAR – curling eller kæft, trit og retning?
Jeg ville ønske, der var en mellemting, for det er vist der, jeg ligger.
Min kone Margrethe og jeg har fire sammenbragte børn.
Hun har to fra et tidligere ægteskab, og jeg har to.
Hvis jeg skulle sige noget, vil jeg nok sige curling, men spørgsmålet er, om mine børn vil sige kæft, trit og retning.
11ARBEJDE - arbejder for at leve eller lever for at arbejde?
Jeg elsker mit arbejde og min hverdag sammen med dygtige mennesker og spændende projekter, som vi i fælleskab skal få til at vokse.
Så jeg vil helt klart sige, at jeg lever for at arbejde.
FacebookTwitterKopier linkEmner:Tøj|Tesla Motors|Iværksættere|Virksomhedsøkonomi|Maserati




https://www.dr.dk/nyheder/indland/faerre-flytter-med-eller-pendler-efter-udflytning-det-er-lidt-soergeligt

Flytning af statslige arbejdspladserSe temaIndlandFærre flytter med eller pendler efter udflytning: "Det er lidt sørgeligt"Professor advarer om langvarigt videnstab, mens minister er tilfreds.
Nogle styrelser "mister lidt flyvehøjde" i en periode efter flytningen, medgiver innovationsminister Sophie Løhde (V).
Af Lisbeth Quass og Lasse Lindegaard Pedersen20.
feb.
2019 kl.
19.
00Bemærk: artiklen er mere end 30 dage gammelLæs opBlot hver femte medarbejder er flyttet med eller pendler til jobbet, efter deres statslige arbejdsplads er blevet flyttet væk fra hovedstadsområdet.
Det viser den første samlede status på regeringens to udflytningsrunder.
Da der blev gjort status på første udflytningsrunde i maj sidste år, valgte godt hver fjerde medarbejder at pendle eller flytte med.
Flytningen af arbejdspladser har givet provinsområderne en meget begrænset gevinst, vurderer professor i politik og offentlig forvaltning Jacob Torfing fra Roskilde Universitet.
- Regeringen er lykkedes med at flytte nogle arbejdspladser.
Men den er ikke lykkedes med at flytte medarbejderne, og især ikke med at få akademikerne til at flytte med ud, hvor de skulle give provinsområderne en vitaminindsprøjtning i form af vækst og udvikling, siger han.
- Det er lidt sørgeligt og pauvert.
UdflytningRegeringen præsenterede i 2015 ’Bedre Balance I’, der var første plan for flytning af cirka 3.
900 statslige arbejdspladser.
I 2018 blev ’Bedre Balance II’ præsenteret med flytning og etablering af yderligere cirka 4.
000 flytninger.
Hidtil er cirka 60 procent af arbejdspladserne flyttet.
Resten skal flytte i år og de kommende år.
20 procent er flyttet med deres job eller pendler til det.
Nogle stillinger var nyoprettede eller ubesatte, da planerne blev lanceret.
I de tilfælde var der ikke medarbejdere, som kunne flytte med.
Kilde: Finansministeriet- Vil tage lang tid at genopbygge kompetence4.
801 ud af 7.
927 planlagte arbejdspladser er på nuværende tidspunkt flyttet.
Nye medarbejdere besætter 80 procent af de statslige arbejdspladser, der er flyttet væk fra hovedstadsområdet.
Flytningerne kan mærkes både blandt borgere og virksomheder.
For eksempel har udflytningen betydet længere ventetider for voldsofre, der søger erstatning.
Og virksomheder må vente længere tid end normalt på at få behandlet ansøgninger hos Miljøstyrelsen.
En produktion af søkort, der skal forbedre sikkerheden omkring Grønland, er blevet forsinket i årevis.
Og Landbrugsstyrelsen har måttet hive medarbejdere ind til en indsatsgruppe for at komme sagspuklen til livs.
Når man mister så mange medarbejdere, som nogle af styrelserne har gjort, vil det uvægerligt påvirke produktiviteten og kvaliteten af deres arbejde negativt, vurderer Jacob Torfing.
- Der kommer til at gå rigtig lang tid, før man har genopbygget den kompetence i styrelserne, som man har tabt ved denne udflytningsøvelse, siger han.
Læs også:KORT: Se, hvordan det går med at få flyttet statslige arbejdspladserMinister: Nogle steder mister lidt flyvehøjdeMinister for Offentlig Innovation Sophie Løhde (V) synes i modsætning til professoren, at 20 procent pendlere og medflyttere er "et relativt pænt antal".
- Når en arbejdsplads flytter meget langt væk – for eksempel fra København og til den helt anden ende af landet – så er det måske en større udfordring at rekruttere og fastholde medarbejdere, end hvis arbejdspladsen for eksempel flyttede til Slagelse, siger Sophie Løhde.
Hun medgiver, at de statslige arbejdspladser, der har mistet mange medarbejdere, skal bruge tid på at genopbygge viden og erfaring efter flytningen.
- Når man gennemfører så store flytninger og etableringer af statslige arbejdspladser, så vil der i en periode være steder, som mister lidt flyvehøjde, fordi der er nøglemedarbejdere, som ikke har valgt at tage med, siger ministeren.
Du kan blive klogere på, hvorfor nogle siger ja til at flytte med arbejdspladsen til et andet sted i landet, mens andre siger nej.
Christine Claire, der takkede nej til at flytte, og Thomas Faust Nyborg, der flyttede med sit arbejde til Viborg, svarer på spørgsmål her på dr.
dk kl.
21:30.
FacebookTwitterKopier linkEmner:Sophie Løhde (politiker)|Venstre|Arbejdspladser|Arbejdsmarked|København




https://www.dr.dk/nyheder/penge/lave-renter-fortsaetter-vi-har-kurs-mod-utopiske-1-procent

PengeLave renter fortsætter: Vi har kurs mod utopiske 1 procentIntet tyder på, at udviklingen med de lave renter vil stoppe inden sommerferien.
Udviklingen med de lave renter vil fortsætte et stykke tid endnu, mener eksperterne.
Af Mads Korsager Nielsen20.
feb.
2019 kl.
19.
06Bemærk: artiklen er mere end 30 dage gammelLæs opEn ny uge og en ny renterekord.
Samtidig er der ingen tegn i sol, måne og stjerner på, at udviklingen stopper i næste uge.
Det betyder, at markedet for boliglån teoretisk kan være på vej mod den næste store, hvide elefant i form af et rekord-sættende 1-procents lån, siger eksperterne.
- De danske realkreditobligationer er set med internationale briller attraktive og et guldrandet papir.
Der er kunder til produktet, og derfor vil det fortsætte.
Faktorerne tyder på, at det ikke er en udvikling, der stopper i morgen.
Som økonom rækker min fantasi til et 30-årigt lån på 1 procent, men så heller ikke meget længere, siger Curt Liliegreen, projektdirektør i Boligøkonomisk Videncenter.
To uger med rekorderSidste uge var det de fastforrentede realkreditlån med en løbetid på 30 år, der slog rekord med en rente på 1,5 procent og 10 års afdragsfrihed.
Onsdag var det et 10-årigt boliglån, der skabte et nybrud med en rente på et stort, rundt nul.
Baggrunden for det er, at vi lever i et samfund med lav inflation samtidig med, at væksten er lav.
Tilsammen giver det lave renter.
Og intet tyder på, at det ændrer sig foreløbig, forklarer økonom og projektdirektør Curt Liliegreen.
- Inflationen er lav af flere årsager.
Vi har store, finansielle institutioner, der holder øje med økonomien, stabile samarbejder mellem landene som for eksempel EU og så stilles der krav til landenes økonomier.
Der er mange sammenflettede årsager til, at inflationen er bragt ned, siger Curt Liliegreen.
- Samtidig er væksten ikke voldsom, selv om man taler om, at vi er i et opsving.
Når der ikke er gang i hjulene, så er inflationen samtidig lav.
På det seneste er der kommet en række prognoser, der peger på lavere vækst.
Blandt andet verdens største økonomi, USA, der har udsigt til et fald i væksten.
Når væksten falder, så reagerer centralbanken og bremser stigende renter.
Det reagerer markedet på - også i Danmark, lyder forklaringen.
Banker tror lave renter fortsætter - lidt endnuHos Nordea har chefanalytiker og boligøkonom Lise Nytoft Bergmann svært ved at forestille sig, at boligmarkedet kommer til at opleve, at de lange realkreditlån slår den nuværende rekord på 1,5 procent.
Men det betyder ikke, at det er umuligt.
- Renten har været faldende siden finanskrisen.
Intet tilsiger, at udviklingen skulle vende, og renten begynde at stige i den nærmeste fremtid.
På den anden side er der heller ikke noget, der tyder på, at markedet forventer at se 30-årige realkreditlån til 1 procent i nærmeste fremtid.
Men historien har vist, at det kan lade sig gøre og at det, vi anser som umuligt, måske bare er urealistisk, siger Lise Nytoft Bergmann.
Bank: Tror ikke på 1 procentAnalysen er den samme hos Arbejdernes Landsbank.
- Vi tror ikke på, der kommer større stigninger i løbet af de næste 12 måneder.
Det der holder renterne nede, vil også være der i fremtiden.
Samtidig er der en række politiske faktorer, der skaber usikkerhed.
Som f.
eks.
brexit, handelskrig, gule veste plus en skuffende vækst i euroområdet.
Der er ingen grund til, at centralbankerne skal gribe ind og hæve renterne, siger cheføkonom Signe Roed-Frederiksen, der på den anden side mener, at renterne nu har nået bunden.
- Jeg tror ikke på, at man vil se et 30-årigt lån på 1 procent.
Vores holdning er, at renten nu har nået bunden, fordi det tyder på, at vi kommer til at se bedre tendenser for den europæiske økonomi efter sommerferien, siger Signe Roed-Frederiksen.
FacebookTwitterKopier linkEmner:Lise Nytoft Bergmann (økonom)|Økonomi|Boligøkonomi|Boligøkonomisk Videncenter|Storbritannien




https://www.dr.dk/sporten/cykling/tourdefrance/sidste-udkald-moerkoev-tour-start-i-danmark-er-en-droem

Tour de France til DanmarkSe temaTour de FranceSidste udkald for Mørkøv: Tour-start i Danmark er en drømEn Tour de France-start i Danmark i 2021 er et klart mål for den 33-årige cykelrytter Michael Mørkøv.
Ved Tour de France i 2012 var Michael Mørkøv på cyklen.
Han håber på det samme ved Tour de France i 2021, som med al sandsynlighed begynder i Danmark.
20.
feb.
2019 kl.
17.
59Bemærk: artiklen er mere end 30 dage gammelLæs opNår verdens største etapeløb i 2021 bliver skudt i gang på dansk jord, håber 33-årige Michael Mørkøv i den grad på at stille til start.
Det fortæller den danske Quick-Step-rytter, som tror på et nyt højdepunkt, selv om cykelkarrieren er ved at have nået sit efterår.
Læs også:Tour-direktør: Tour de France begynder i Danmark i 2021- Med min alder er det ved at være sidste udkald i forhold til at være med i en dansk Tour-start, siger Michael Mørkøv.
- Så jeg vil selvfølgelig gøre mit for at være med ved startstregen i Danmark.
I cykelmiljøet har det svirret med rygter om en dansk Tour de France-start, fortæller Mørkøv.
Han kalder Tour de France for den "med længder største begivenhed i cykelsporten".
- Det her er noget, som alle os i cykelsporten har håbet på og krydset fingre for - især de seneste måneder, hvor det har været rigtig meget på tale.
- Fra mit personlige synspunkt har jeg da håbet særligt meget på det, siger han.
Har også andre planerMørkøvs planer for de kommende sæsoner indeholder blandt andet et OL på bane i 2020, som han håber på at kunne køre med Lasse Norman Hansen.
Derefter vil han blandt andet rette blikket mod Touren, fortæller han.
- Det vil være en stor motivation.
Jeg har været professionel i ti sæsoner nu og har oplevet rigtig meget på bane- og landevej og ved OL og VM.
- Man kigger altid efter nogle af de ting, man endnu ikke har oplevet.
Noget, der er så unikt som en Tour de France-start i Danmark, ville være en kæmpe oplevelse og en drøm for enhver dansk cykelrytter, siger han.
Mørkøv har kørt alle tre grand tours og blev dansk mester i landevejsløb i 2013 og 2018.
/ritzau/FacebookTwitterKopier linkEmner:Lasse Norman Hansen (cykelrytter)|Michael Mørkøv (cykelrytter)|Quick-Step Team|Cykelsport|Frankrig




https://www.dr.dk/nyheder/politik/regeringspartier-enige-med-df-statsborgerskab-skal-tages-fra-syriensfarere

PolitikRegeringspartier enige med DF: Statsborgerskab skal tages fra syriensfarerePartiernes ordførere vil dog ikke bryde med konventionerne.
De folk, som tog ned og blev en del af terrororganisationen Islamisk Stat, har vendt Danmark ryggen, mener Naser Khader (K).
Af Thomas Klose Jensen20.
feb.
2019 kl.
18.
13Bemærk: artiklen er mere end 30 dage gammelLæs opNår danskere rejser til Syrien eller Irak for at kæmpe side om side med Islamisk Stat, vinker de samtidig farvel til deres danske statsborgerskab.
Det mener Dansk Folkeparti, der vil stille forslag om netop at fratage syriensfarere deres statsborgerskab - hvad enten de har dobbelt statsborgerskab eller ej.
Og forslaget møder opbakning blandt regeringspartierne - blandt andet Konservatives udenrigsordfører Naser Khader.
Læs også:Vil bryde konventionerne: DF vil tage statsborgerskabet fra danske syrienskrigere- Jeg har nøjagtigt samme politiske ønske som DF.
De folk, som tog ned og blev en del af terrororganisationen Islamisk Stat, har vendt Danmark ryggen, siger han.
Naser Khader vil dog ikke tage et opgør med konventionerne, som Dansk Folkeparti ønsker.
I stedet bør Danmark lade sig inspirere af Storbritannien, som har frataget syriensfareres statsborgerskab.
- Jeg har spurgt både i Justitsministeriet og Udenrigsministeriet, hvad Storbritannien har gjort.
For Storbritannien er jo også en retsstat, et demokrati, og følger de samme konventioner.
Så hvordan kan de fratage deres syrienskrigeres statsborgerskab, og kan vi gøre det samme, siger Naser Khader.
Heller ikke i Venstre er der umiddelbart opbakning til den del af Dansk Folkepartis kommende forslag.
Udenrigsordfører Michael Aastrup Jensen vil ligesom Naser Khader have undersøgt, hvad der kan lade sig gøre.
- Vi ønsker ikke at bryde konventioner, men vil gå til stregen.
Vi skal sende et signal om, at de ikke er velkomne, og at vi ikke ønsker at få dem tilbage til Danmark, også fordi de udgør en sikkerhedsrisiko, siger udenrigsordfører Michael Aastrup Jensen (V).
DR Nyheder har også forsøgt at få en kommentar fra Liberal Alliances udenrigsordfører Henrik Dahl.
Han er dog ikke vendt tilbage.
FacebookTwitterKopier linkEmner:Islamisk Stat|Michael Aastrup Jensen (politiker)|Naser Khader (politiker)|Storbritannien|Udenrigspolitik




https://www.dr.dk/musik/hvad-sker-der-nu-storhitter-dansk-90er-popbasker-igen

Musik'Hvad sker der?
': Nu storhitter dansk 90'er-popbasker igenS.
O.
A.
P.
's gennembrud, 'This Is How We Party', er lavet i ny udgave med Icona Pop.
Søsterduoen S.
O.
A.
P.
fik sit gennembrud og hittede stort i slutningen af 1990'erne med 'This Is How We Party'.
Af Nanna Mejer Sørensen20.
feb.
2019 kl.
18.
34 | opdateret 21.
feb.
2019 kl.
11.
18Bemærk: artiklen er mere end 30 dage gammelLæs opTidligere på måneden ramte en gammel popbasker streamingtjenesterne - igen.
Men denne gang i en ny version.
Den hollandske dj R3HAB og den svenske popduo Icona Pop står nemlig bag en nyfortolkning af danske S.
O.
A.
P.
's 90'er-hit 'This Is How We Party'.
Og den er allerede blevet afspillet over ti millioner gange på Spotify og Youtube.
Lyt til R3HAB & Icona Pops nyfortolkning af 'This Is How We Party':R3HAB & Icona Pop - This Is How We PartyNyfortolkningen kom som en glædelig overraskelse for holdet bag det originale hit, der var sangen, som for alvor satte gang i S.
O.
A.
P.
's karriere.
- Da jeg hørte den, lignede jeg ét stort spørgsmålstegn: 'Hvem er det, hvorfor det, hvad sker der?
'.
Men jeg synes, det er så sejt!
Pludselig har man fået lov at være en del af noget historie, uden man selv er herre over det, fortæller Saszeline Dreyer, som sammen med sin søster udgjorde S.
O.
A.
P.
, om sin første reaktion på sangen.
Ifølge Saszeline Dreyer er det en sang, som stadig er relevant, fordi den handler om noget, de fleste kan relatere til.
Det at feste fylder meget hos de fleste, især i ungdommen, mener hun.
I 90'erne var det manden, der skulle være i centrum, og kvinder skulle bare se godt ud og have store bryster.
Det var den måde, man skrev sange på.
Claus Christensen (sangskriver)- Det, jeg stadig hører fra folk, er, at de har nogle gode minder fra deres teenageår, der er knyttet til den her sang.
Og de, der er unge i dag, kommer jo så måske også til at kunne huske tilbage på deres teenageår med den her nye version, siger hun.
Handler ikke længere om mændOgså sangskriver Claus Christensen, som fik sin sangskrivningsdebut med 'This Is How We Party', der er skrevet sammen med Holger Lagerfeldt og Remee, er begejstret for, at sangen nu endnu engang har fået lov at hitte.
- Det var så sjovt at vågne op og opdage, at sangen pludselig havde fået nyt liv, siger han.
Udover versene, der ikke er identiske med versene i den originale version af sangen, bed han mærke i, at omkvædets sidste linje er skrevet om.
- I 90'erne var det manden, der skulle være i centrum, og kvinder skulle bare se godt ud og have store bryster.
Det var den måde, man skrev sange på.
Så teksten dengang lød: 'I cannot get enough of you' (jeg kan ikke få nok af dig).
Lyt til S.
O.
A.
P.
's version af 'This Is How We Party' fra 1997:S.
O.
A.
P.
- This Is How We Party- Det har de ændret til: 'You cannot get enough of me' (du kan ikke få nok af mig).
Det er megafedt!
Tidsånden har ændret sig, og der er sket rigtig meget på de 20 år.
Kvinderne kan sagtens hylde sig selv nu.
Det er så vigtigt, fortæller Claus Christensen, som stadig arbejder som sangskriver.
Hurtigt videre til omkvædetDe to udgaver af 'This Is How We Party' adskiller sig desuden også på varigheden.
Hvor den originale er tre minutter og 18 sekunder lang, er den nye nede på to minutter og 28 sekunder.
I 90'erne gik man nemlig ikke ret meget op i, hvor længe sangene varede, fortæller Claus Christensen.
Det var lige omkring udgivelsen af 'This Is How We Party' i 1997, at man begyndte at satse på en varighed på omkring tre minutter.
Den svenske duo Icona Pop synger på dj'en R3HABs nye version af 'This Is How We Party'.
Det gjorde man for at blive spillet i radioen.
Radiostationerne begyndte nemlig at spille kortere og kortere versioner af sangene.
Læs også:'Ej, er den allerede slut?
': Dine yndlingssange er blevet 20 sekunder kortere - og det er helt med vilje- I dag er det som sangskriver vigtigt, at man ikke keder lytterne, men får dem hurtigt videre til omkvædet, fortæller han.
Pludselig var vi popstjerner, havde privatchauffør, rejste verden rundt og turnerede rundt med Backstreet Boys.
Saszeline Dreyer (S.
O.
A.
P.
)Det var ikke kun måden at lave musik på, der var anderledes for 20 år siden.
Ifølge Saszeline Dreyer fik hun med S.
O.
A.
P.
's succes lov at få nogle oplevelser, som få af de største stjerner herhjemme får i dag.
- Det gik så hurtigt, at vi ikke selv kunne følge med.
Pludselig var vi popstjerner, havde privatchauffør, rejste verden rundt og turnerede med Backstreet Boys.
Jeg vågnede nærmest op i en ny by hver dag, og der var makeupartister, der mødte op på hotellet klokken syv om morgenen for at gøre os klar.
Dengang fandtes hverken Youtube eller Instagram, så man havde ikke de samme 'selvskabte' stjerner, som har slået igennem på deres egne kanaler, som i dag, siger hun.
- Dengang var man popstjerne, når man var popstjerne.
Den tid ville jeg aldrig have været foruden, siger Saszeline Dreyer om tiden med hittet 'This Is How We Party', som hun altså glæder sig over har fået nyt liv.
FacebookTwitterKopier linkEmner:Youtube|Pop og rock|Spotify|Holland|Remee (musiker)




https://www.dr.dk/sporten/cykling/stil-spoergsmaal-tour-de-france-til-danmark-hvad-kan-vi-forvente






https://www.dr.dk/nyheder/politik/dansk-erhverv-jubler-over-tourstart-i-danmark-folk-vil-valfarte-hertil

Tour de France til DanmarkSe temaPolitikDansk Erhverv jubler over tourstart i Danmark: Folk vil valfarte hertilDer venter nu et kæmpe arbejde med at gøre Danmark tour-klar, siger Dansk Erhverv.
Det vil være muligt at få et glimt af tour-stjernerne i både Jylland, på Fyn og på Sjælland, når Tour de France kommer til Danmark i 2021.
Af Thomas Klose Jensen20.
feb.
2019 kl.
17.
51Bemærk: artiklen er mere end 30 dage gammelLæs opDanmark har god grund til at glæde sig over en tour-start i 2021.
Sådan lyder det fra Dansk Erhvervs administrerende direktør, Brian Mikkelsen.
Brandingmæssigt vil en så stor sportsbegivenhed som Tour de France nemlig betyde enormt meget for Danmark.
Læs også:Tour-direktør: Tour de France begynder i Danmark i 2021De tre danske Tour-ruterNår Tour de France 2021 skydes igang, bliver det med Grand Depart fra Danmark.
Første etape er en 13 kilometer enkeltstart i København.
Anden etape bliver 190 kilometer lang fra Roskilde og med slutdestination i Nyborg.
Tredje og sidste etape starter i Vejle og slutter efter 170 kilometer i Sønderborg.
Kilde: Europe1- COWI har regnet ud, at en million mennesker vil se cykelløbet live i Danmark, og millioner af mennesker vil se det på tv-skærmene, siger Brian Mikkelsen.
- Så det vil jo brande Danmark som en interessant og spændende nation turismemæssigt.
Folk vil valfarte hertil, bruge vores hoteller, restauranter og forretninger, men det vil også sælge os som en spændende aktiv nation – også på andre forretningsområder.
Brian Mikkelsen: Nu er det sikkertAllerede nu ligger der et kæmpe arbejde forud for at gøre Danmark klar til at modtage Tour de France.
- Man skal have lavet alt logistikken, ruten skal endeligt på plads, vi skal sørge for, at der er hotelkapacitet til folk, vi skal sørge for, at der er en masse events rundt omkring, så det bliver sjovt og interessant at være i Danmark samtidig med, at der er Tour de France – og så skal vi selvfølgelig give den fuld gas, så hele verden kan se, at der foregår noget interessant i Danmark.
Brian Mikkelsen, der har en fortid som blandt andet kulturminister for Konservative, har selv været aktiv i kampen for at få det store cykelevent til Danmark.
Af samme grund var han derfor rigtig glad, da han så klippet, hvor løbsdirektør Christian Prudhomme annoncerede tour-starten i Danmark på Youtube.
- For det betyder, at nu er det sikkert – nu kommer Tour De France i 2021, siger Brian Mikkelsen.
FacebookTwitterKopier linkEmner:Dansk Erhverv|Frankrig|Cowi|Cykelsport|Brian Mikkelsen (politiker)




https://www.dr.dk/sporten/oevrig/et-sekund-afholder-dansk-langrendsloeber-fra-plads-ved-vm

Øvrig sportEt sekund afholder dansk langrendsløber fra plads ved VMTue Rømer var 0,9 sekunder fra en VM-plads, da der blev afviklet kvalifikation onsdag eftermiddag.
Arkivfoto.
20.
feb.
2019 kl.
17.
03Bemærk: artiklen er mere end 30 dage gammelLæs opDen danske langrendsløber Tue Rømer kunne næsten ikke være tættere på at kvalificere sig til eliteløbene ved VM, end han var onsdag.
I onsdagens kvalifikation var han 0,9 sekunder fra en plads i top-10, hvilket ville have udløst en billet til de klassiske discipliner ved langrends-VM i Seefeld.
Læs også:Fire danske langrendsløbere kæmper om VM-billetterDanskeren brugte 29 minutter og 46,2 sekunder på at tilbagelægge 10 kilometer klassisk stil, men Achbadrakh Batmunkh fra Mongoliet var marginalt hurtigere end danskeren og fortrængte ham fra top-10.
Heller ikke kvalifikationens andre tre danskere formåede at køre sig ind blandt de ti bedste.
Joachim Weel Rosbo blev nummer 13, Jacob Weel Rosbo blev nummer 26, mens Peter Marius Jensen kom i mål som nummer 49.
God stemning trods altResultaterne har dog ikke slået de danske deltagere ud, skriver Danmarks Skiforbund på Facebook.
- Stemningen er høj i lejren, og i morgen venter sprintkvalifikationen, skriver skiforbundet.
Kvalifikationsløbet skal brede sporten ud til lande, man normalt ikke forbinder med skisport.
Det giver løbere fra de mindre langrendsnationer mulighed for at deltage ved VM, og samtidig får man sorteret de dårligste fra, inden de kommer til at stå ansigt til ansigt med verdenseliten.
Niveauet i kvalifikationen er traditionelt svingende.
Ud over mange "seriøse" løbere, der kæmper om billet til det fine selskab, har man tidligere set flere "eksotiske indslag".
For to år siden blev Adrian Solano fra Venezuela berømt, da han udmattet måtte opgive efter 6,1 usikre kilometer.
På det tidspunkt var han 38 minutter efter den hurtigste.
VM varer til 3.
marts.
De store navne træder ind torsdag, hvor det gælder sprint for både mænd og kvinder.
/ritzau/FacebookTwitterKopier linkEmner:Skisport|Danmarks Skiforbund|Facebook|Venezuela




https://www.dr.dk/nyheder/udland/kim-bildsoee-om-politikeres-farvel-til-may-brexit-river-alle-traditioner-fra-hinanden

UdlandKim Bildsøe om politikeres farvel til May: Brexit river alle traditioner fra hinandenTre partimedlemmer har forladt det konservative parti og placerer ansvaret på højrefløjen og brexit.
Tre medlemmer af det Konservative Parti har i dag meldt sig ud - og advarer om, at flere kan følge.
Fra venstre Sarah Wollaston, Anna Soubry og Heidi Allen.
Af Louise Brodthagen Jensen20.
feb.
2019 kl.
17.
24Bemærk: artiklen er mere end 30 dage gammelLæs opDet er på høje tid at sige farvel til stammekrig, stempler og ekstreme holdninger.
Sådan lyder det fra de tre konservative parlamentsmedlemmer, som har forladt Det Konservative parti for at tilslutte sig gruppen af tidligere Labour-medlemmer, der nu fortsætter som uafhængige.
- Jeg har ikke forladt Det Konservative parti.
Det har forladt mig, lød det i eftermiddag fra den ene af de tre, Anna Soubry, der har en fortid i blandt andet Forsvarsministeriet.
Sammen med Heidi Allen og Sarah Wollaston slutter hun sig til de i alt 11 uafhængige parlamentsmedlemmer, og selvom de har angivet flere forskellige årsager til, hvorfor de har valgt at forlade deres partier, er der grundlæggende en stor utilfredshed med partiledelsen - og vigtigst af alt håndteringen af brexit.
De 11 britiske parlamentsmedlemmer, som har forladt henholdsvis Labour og Det Konservative parti for at blive uafhængige.
Det har tvunget de britiske politikere til at gøre op med sig selv, om de føler sig hjemme i deres respektive partier, mener DR's korrespondent i Storbritannien, Kim Bildsøe Lassen.
- Det er jo et udtryk for, hvordan brexit river alle traditioner i det politiske liv fra hinanden, siger han og fortsætter:- Overordnet er det en illustration af, hvor splittende brexit er, både politisk, men også for det britiske folk.
Læs også:Tre parlamentsmedlemmer forlader Mays partiMays udfordringSelvom tre partimedlemmer som udgangspunkt ikke lyder overvældende, udgør det ifølge korrespondenten en udfordring for premierminister Theresa May.
- Med sin mindretalsregering står Theresa May jo i den situation, at hver en stemme tæller.
Så hver eneste stemme, der forsvinder, skal hun ud at finde igen, hvis hun skal gøre sig forhåbninger om at få noget igennem i parlamentet, siger han og kalder det et udtryk for en helt ny situation i britisk politik.
Det er endnu vanskeligt at sige, om hvorvidt gruppen af udbrydere vil føre til et nyt parti, og om den nye politik vil have nogen gang på jord, påpeger Kim Bildsøe Lassen, som fremhæver, at de britiske valgregler gør det svært at stifte et nyt parti.
Flere kan følge tropDet er især Theresa Mays prioritering af at lytte til den EU-skeptiske gruppe ERG, og hvad de betegner som en generel højredrejning af partiet, som har fået Heidi Allen, Anna Soubry og Sarah Wollaston til at forlade partiet.
Ved dagens spørgetime i Underhuset brugte Theresa May ikke tid på at tale om de tre partifæller, der nu er hoppet fra.
Og de advarede i dag om, at deres afgang blot kan være en "forsmag på, hvad der er på vej.
"Ifølge Kim Bildsøe Lassen er det heller ikke usandsynligt, at flere partimedlemmer vil følge deres eksempel, og det gælder også i Labour.
- Man skal samtidig huske, at det er store politiske beslutninger, de tager.
Mange af de mennesker har været medlem af deres partier i årtier og parlamentsmedlemmer i mange år, og det her kan betyde, at de med al sandsynlighed må forlade politik, siger han.
Med kun 38 dage tilbage, før Storbritannien står til at skulle træde ud af EU, føjer timingen af den nyoprettede gruppe af uafhængige parlamentspolitikere nu kun til forviklingerne af brexit, lyder det fra korrespondenten.
- Det gør det kun endnu mere kompliceret og uforudsigeligt.
Lige nu er det vanskeligt at se, at Theresa May kan få flertal for noget som helst, derfor er der også mange, der siger, at truslen om "no-deal" skal fjernes - men det vil hun fortsat ikke, siger han.
Theresa May anerkender, at debatten om Storbritanniens medlemsskab af EU giver anledning til stor uenighed både på landsplan og i partiet.
Hun udsendte tidligere i dag en udtalelse, hvori hun slog fast, "at melde sig ud efter fire årtier vil aldrig være let.
"FacebookTwitterKopier linkEmner:Storbritannien|Theresa May (politiker)|EU|EU-forhold|The Labour Party




https://www.dr.dk/sporten/cykling/tourdefrance/tour-de-france-til-danmark-20-aars-kamp-faa-en-tour-start

Tour de France til DanmarkSe temaTour de FranceTour de France til Danmark: 20 års kamp for at få en Tour-startDer er blevet kæmpet hårdt for, at Danmark skulle tildeles starten på Tour de France i 2021.
Tour de France kommer til Danmark i 2021.
Af Arnela Muminovic og Henrik Liniger20.
feb.
2019 kl.
16.
55 | opdateret 21.
feb.
2019 kl.
11.
22Bemærk: artiklen er mere end 30 dage gammelLæs opI 2021 starter verdens største cykelløb, Tour de France, i København.
Det bekræfter løbets direktør, Christian Prudhomme, onsdag i et interview med det franske medie Europe 1.
Og torsdag blev det officielt ved et pressemøde i Rådhuset i København, hvor løbsdirektøren offentliggjorde nyheden sammen med Kronprins Frederik, statsminister Lars Løkke Rasmussen og København Kommunes overborgmester, Frank Jensen.
Og det er en gammel drøm, der går i opfyldelse.
Siden det danske forslag til en Tour-start blev offentliggjort i 2016, har der været masser af møder mellem Tour-ledelsen og danske politikere og arrangører, senest ved det franske statsbesøg i august sidste år.
Men faktisk går Tour-drømmen mere end tyve år tilbage.
Det hele begyndte med en dansk sejr for mere end 20 år siden.
1996: Tour-idé fødes efter Bjarne Riis-triumfBjarne Riis hyldet efter sin triumf i 1996.
Bjarne Riis vinder Tour de France.
Kort efter fødes idéen til en dansk Tour-start i Riis’ hjemby Herning.
Der nedsættes en organisationskomité med repræsentanter for bl.
a.
Danmarks Cykle Union, Team Danmark, Idrætsfonden Danmark, Messecenter Herning og flere andre.
Gruppens mål er, at Tour-starten skal til Danmark.
1998: Første officielle danske ansøgningLokale irske fans hepper på Bjarne Riis, da Tour de France starter i Dublin 1998.
En dansk delegation besøger Tour-starten i den irske hovedstad Dublin.
Det er første gang, at Tour de France er så langt væk fra hjemlandet.
Samme år afleveres en officiel dansk ansøgning om Tour-start i 2002.
Ansøgningen rummer et forslag til en rute, der begynder i Herning og har tre etape i det jyske, hvor man ender tæt på den dansk-tyske grænse.
2000: Dansk forslag afvistDen danske Tour-drøm er ikke realistisk i starten af 00'erne.
I februar afviser Tour-ledelsen det danske forslag om en start i 2002, men arbejdet fortsætter - i første omgang mod 2004-starten, som dog heller ikke bliver til noget.
2004: Løbsdirektør besøger HerningI februar kommer en Tour-delegation med daværende løbsdirektør Jean-Marie Leblanc til Herning for at se på faciliteterne og på ruten.
Der holdes et stort pressemøde og franskmændene omtaler de danske muligheder for Tour-start som gode.
Der tales nu om en start i 2008.
2005: 10 års kamp ser ud til at være tabtDen nye Tour-ledelse med løbsdirektør Christian Prudhomme i spidsen afviser i december endegyldigt det danske forslag, som strander på det praktiske, især transporten af løbet fra Danmark til Frankrig.
10 års kamp for en Tour-start i Herning ser ud til at være tabt, og danske Tour-drømme ligger nu brak i en årrække.
2012: Giro d'Italia giver Tour-håbGiro d'Italia startede i Danmark 2012.
Giro d’Italia starter i Herning med tre etaper i Jylland.
Det vellykkede arrangement vækker drømmene om en dansk Tour-start til live.
2016: Nyt detaljeret dansk forslagPå et stort pressemøde i Paris i juni præsenteres et detaljeret forslag til en dansk Tour-start med tre etaper fra København over Roskilde, Odense og Vejle til Sønderborg.
Danmark går efter at huse starten i enten 2019, 2020 eller 2021.
Bag forslaget står bl.
a.
Erhvervsministeriet, Sport Event Danmark og de involverede kommuner og regioner.
Den franske modtagelse af forslaget er positiv.
Samme sommer besøger statsminister Lars Løkke Rasmussen (V) Tour de France.
2017: Løkke mødes med præsident MacronTour de Frances løbsdirektør Christian Prudhomme mødes med Kronprins Frederik og statsminister Lars Løkke Rasmussen.
I maj offentliggøres det, at Tour de France 2019 vil have start i Belgiens hovedstad Bruxelles.
I juli besøger Lars Løkke Rasmussen og den franske præsident Emmanuel Macron i fællesskab Tour de France.
I november besøger løbsdirektør Christian Prudhomme København og mødes med Kronprins Frederik, Lars Løkke Rasmussen og repræsentanter for det danske Tour-bud.
2018: Dansk Tour-start virker meget realistiskI marts tildeles den sydfranske by Nice Tour-starten i 2020.
I juli besøger Lars Løkke Rasmussen igen Tour de France, i lighed med flere andre danske politikere.
Løbsdirektør Christian Prudhomme fortæller danske medier, at de franske betænkeligheder ved afstanden mellem Danmark og Frankrig ikke længere er aktuelle, fordi de store løb har fået mulighed for at indlægge en tredje hviledag.
Prudhomme bekræfter også, at Tour-selskabet ASO har haft folk i Danmark for at se nærmere på detaljerne.
I august overrækker den franske præsident Emmanuel Macron en gul førertrøje til Lars Løkke Rasmussen under det franske statsbesøg i Danmark, hvor de to statsledere også tager en fælles cykeltur i København.
Løbsdirektør Christian Prudhomme er med ved besøget i Danmark.
2019: Touren kommer til Danmark 2021Løbsdirektør Christian Prudhomme bekræfter, at Tour de France kommer til Danmark om to år.
I 20.
februar offentliggør løbsdirektør, Christian Prudhomme, til det franske medie Europe 1, at Tour de France 2021 skal begynde i Danmark.
Det bliver officielt ved et pressemøde på København Rådhus dagen efter med løbsdirektøren, Kronprins Frederik, statsminister, Lars Løkke Rasmussen, og København Kommunes overborgmester, Frank Jensen.
FacebookTwitterKopier linkEmner:Frank Jensen (politiker)|Frankrig|København|Cykelsport|Team Danmark




https://www.dr.dk/mitliv/de-mistede-deres-foraeldre-alt-tidligt-tre-ting-vi-ville-goere-hvis-vi-stadig-havde-dem

FacebookTwitterKopier link




https://www.dr.dk/nyheder/indland/mindst-100-skal-fyres-i-odense-kommunes-administration

IndlandMindst 100 skal fyres i Odense Kommunes administrationCirka ti procent af de administrative medarbejdere i Odense Kommunes administration skal fyres.
Borgmester Peter Rahbæk Juels (S) forslag kommer for at få penge til blandt andet børnehaver og plejehjem.
(Arkivfoto).
20.
feb.
2019 kl.
14.
38Bemærk: artiklen er mere end 30 dage gammelLæs opMindst 100 administrative medarbejdere skal fyres i Odense Kommune.
Det står klart, efter at økonomiudvalget i kommunen onsdag har truffet beslutningen efter forslag fra borgmester Peter Rahbæk Juel (S).
Det oplyser kommunen.
Antallet af medarbejdere svarer til cirka ti procent af kommunens administration.
Fyringerne skal give 60 millioner kroner.
Beslutningen om at fyre er et af flere tiltag, som økonomiudvalget med den socialdemokratiske borgmester og tre rådmænd fra henholdsvis Venstre, De Radikale og Konservative har vedtaget.
Penge skal gå til velfærdTiltagene skal sikre, at kommunen kan finde tilstrækkeligt med penge til velfærd som vuggestuer, børnehaver, skoler og plejehjem.
Kommunen vil finde 200 millioner kroner ekstra til den nære velfærd i 2020.
Det sker ifølge kommunen ved at skære ind til benet på områder som administration, kultur og byudvikling.
Foruden fyringerne nedsættes en taskforce, som i foråret skal undersøge, hvor stort et problem kommunen står overfor med flere børn og ældre.
Den skal samtidige pege på løsninger.
Taskforcen skal efter planen rapportere til byrådet inden sommerferien, så arbejdet kan blive en del af budgettet for 2020, som skal vedtages i efteråret.
/ritzau/FacebookTwitterKopier linkEmner:Peter Rahbæk Juel (politiker)|Socialdemokraterne|Odense Kommune|Lokalpolitik|Arbejdsmarked




https://www.dr.dk/nyheder/penge/er-det-noget-mig-faa-svar-paa-8-spoergsmaal-om-boligmarkedets-nye-rekordlaan

PengeEr det noget for mig?
Få svar på 8 spørgsmål om boligmarkedets nye rekordlånEt 10-årig lån med nul procent i rente er nu lanceret.
Men er det sagen?
Lave renter bryder flere rekorder på lånemarkedet - to eksperter fortæller her hvorfor.
Af Julie Johanne Knudsen20.
feb.
2019 kl.
16.
57Bemærk: artiklen er mere end 30 dage gammelLæs opEksperterneJesper Rangvid: Professor i finansiering ved Copenhagen Business School (CBS).
Curt Liliegreen: Projektdirektør i tænketanken Boligøkonomisk Videncenter.
Renterne på boliglån falder og falder.
I sidste uge smed realkreditinstitutionerne et historisk' billigt fastforrentet boliglån på markedet, nemlig et 1,5 procentslån uden afdrag.
I denne uge er Jyske Realkredit på banen med endnu et tilbud, der lokker med et gabende rundt nul i fast rente, hvis du har råd til at betale lånet af på kun ti år.
Derfor spørger DR Nyheder to eksperter om, hvad i alverden der foregår, og hvorfor vi lige nu lever i rente-rekordernes tid.
1Hvad i alverden foregår der?
Jesper Rangvid: Det, vi helt generelt ser, er, at renterne er meget lave.
Både de korte og de lange lån, som det her nye tilbud er en del af.
I Danmark har vi et fantastisk system, hvor vi kan vælge forskellige typer af lån, som passer til hver vores situation.
Men lige meget, hvad vi vælger, vil renterne være ekstremt lave.
- Baggrunden er verdensøkonomien og store, økonomiske tendenser.
I øjeblikket får renterne nogle ekstra tryk nedad.
Selv om det kan virke positivt, er det faktisk et udtryk for, at økonomien i Europa er skidt, samtidig med at inflationen er lav.
Når økonomien ikke er god, vil centralbankerne i Europa ikke stramme pengepolitikken og derfor er renterne holdt nede.
2Hvorfor er et 0-procents-lån usædvanligt?
Curt Liliegreen: Det usædvanlige er, at have et realkreditlån med en fast rente på nul procent, men det er ikke usædvanligt at have en boligfinansiering med meget lave eller sågar negative renter.
De helt korte renter er minus i øjeblikket.
Omkring en halv procent.
(Typisk lån, som er styret af en variabel rente, der kan ændre sig flere gange i løbet af lånets levetid, red.
)Jesper Rangvid: Det er specielt, fordi det er i løbet af en forholdsvis lang periode på 10 år, hvor man ikke skal betale renter (men dog bidragssatser.
red.
).
3Hvad kan boligejerne bruge det til?
Jesper Rangvid: Det betyder, at man skal betale mindre på sit boliglån.
På den måde kan man sige, at hvis man skal ud og købe hus eller omlægge sit boliglån, så kan man spare nogle renteudgifter.
Og det kan man så bruge på nogle andre ting.
Så hovedpointen er, at der kan spares penge.
Curt Liliegreen: Det her lån betyder ikke det store for boligejerne.
Hvis man ser på traditionel boligfinansiering, så ser vi på 30-årige lån.
Det her bliver et lån med kort løbetid på 10 år.
Det henvender sig til de mennesker, der har friværdi i deres bolig og gerne vil finansiere en bil, en sejlbåd, et renoveringsprojekt med et 10-årigt lån og gøre det til en ekstrem billig rente.
Det kan måske stimulere lidt til et forbrug, men det kommer ikke til at betyde noget for prisdannelsen for boligerne.
4Hvem kan få lån til 0 procent?
Jesper Rangvid: Alle kan tage lånet.
Er du blevet kreditvurderet, og banken har sagt god for, at du kan afdrage lånet og betale, hvad du skal, så kan alle tage det.
- De fleste danskere betaler boliglånet tilbage i løbet af 30 år.
Det her nye lån skal man betale af på kun 10 år.
Og det betyder, at det kommer til at koste væsentligt mere at afdrage om måneden.
Curt Liliegreen: Lånet henvender sig til de, der har friværdi i deres boliger.
Det vil sige de, der har siddet i boligen et stykke tid.
Generelt vil det være de midaldrende eller lidt ældre boligejere.
Det er nemlig dem, der sidder på friværdien.
5Hvad kan lånet bruges til?
Curt Liliegreen: Lånet er oplagt til forbrug.
Bilkøb, en sejlbåd eller måske ombygning af boligen.
Jesper Rangvid: Hvis man skal finansiere hele sit boligkøb med det her lån, skal man altså have en rigtig god økonomi.
Og derfor tror jeg, at man typisk vil se, at det her lån bliver brugt til tillægslån – altså mindre ting som et nyt køkken eller en ny carport.
Et såkaldt tillægslån.
6Hvad er ulempen ved et 0-procents-lån?
Curt Liliegreen: Man skal tænke over og huske på, at der er pant i ens bolig, hvis man har friværdi og tager lånet.
Så man skal tænke over, at man kan blive overbelånt, hvis der kommer et stort prisfald på boligmarkedet.
7Kan det starte en boligboble?
Curt Liliegreen: Det påvirker ikke priserne på boligmarkedet.
Man finansierer boliger med 30-årigt lån.
Så det handler ikke så meget om boligfinansiering.
Det handler om tillægslån.
Man belåner sin friværdi, og det kan i sidste ende betyde et øget forbrug, men det vil ikke slå bunden ud af boligmarkedet.
8Hvorfor lancerer bankerne så billige lån?
Curt Liliegreen: Det handler om konkurrence og om at finde nye produkter.
Om at være først på markedet.
Vi ser en utrolig produktudvikling på markedet for finansiering af boliger.
FacebookTwitterKopier linkEmner:Jesper Rangvid (professor)|Økonomi|Boligøkonomi|Bolig|Ejendomshandel




https://www.dr.dk/sporten/haandbold/spillede-med-skade-under-hele-vm-i-haandbold-bsv-profil-misser-resten-af-saesonen

HåndboldSpillede med skade under hele VM i håndbold: BSV-profil misser resten af sæsonenBSV-spilleren Nikolaj Markussen skal opereres for en skade, han pådrog sig før VM.
Klubben undrer sig over landsholdets behandling af skaden.
Nikolaj Markussen misser resten af sæsonen på grund af en skade, der ikke blev diagnosticeret korrekt fra start.
Af Mathias Hauge Jacobsen, Peter Elsnab og Peter Fiilsø Jensen20.
feb.
2019 kl.
15.
00 | opdateret 20.
feb.
2019 kl.
15.
23Bemærk: artiklen er mere end 30 dage gammelLæs opEt løftet VM-trofæ på dansk grund, guldmedaljer, økonomisk bonus, fejring og hyldest flere steder i landet.
Det danske herrelandshold i håndbold var nærmest i en rus, da spillere og trænere vandt verdensmesterskabet på hjemmebane i januar.
Men for flere af spillerne har succesen haft en pris.
Først var det Rene Toft Hansen og Casper U.
Mortensen fra de europæiske storklubber Veszprem og Barcelona, der måtte sige farvel til de afgørende klubkampe i foråret, og i dag er den tredje spiller fra truppen meldt ude med en skade i resten af sæsonen.
Nemlig Nikolaj Markussen.
Læs også:Landsholdsspiller til scanning: Gennemlevede mareridtet fra 2014Den høje BSV-bagspiller pådrog sig således allerede 6.
januar en skade i den ene lilletå under landsholdets sidste træningskamp inden VM, hvor Danmark mødte Ungarn.
En skade, han spillede videre med under hele slutrunden, og som han først fik kendt det fulde omfang af, da han vendte hjem til sin klub efter slutrunden.
Der var nemlig ifølge BSV ikke tale om en forstuvning, men om en tå, der var gået af led.
Og komplikationer med helingen betyder nu, at Markussen skal under kniven.
Et resultat, der vækker stor undren hos klubben, fortæller både cheftræner Peter Bredsdorff-Larsen og direktør Jesper Schou.
- Vi har undersøgt tingene og undrer os over forløbet i sagen.
Derfor vil vi selvfølgelig også følge op på det, siger cheftræner i BSV, Peter Bredsdorff-Larsen til DR Sporten.
- Der er både kommunikationen i det, men derudover også det økonomiske, hvor vi må se, hvor vi står rent forsikringsmæssigt, når vi har en spiller, vi ikke kan bruge, siger BSV-direktør Jesper Schou.
Sportslige og økonomiske konsekvenserSagen er ekstra speget, fordi også Barcelona stillede spørgsmål ved landsholdets behandling af Casper U.
Mortensens knæskade og informationen fra Dansk Håndbold Forbund.
Læs også:FC Barcelona raser mod DHF efter skade til landsholdsfløjSportschef i Dansk Håndbold Forbund, Morten Henriksen, begræder situationen.
- Vi er rigtig kede af det, der er sket.
Der er noget, der tyder på, at der er sket en fejl.
Det gør der desværre engang imellem.
- Det er en yderst kompetent sundhedssektor, og den står jeg fuldstændig bagved.
Så jeg bevivler ikke deres kunnen, men nu må vi se, om der er sket en fejl, siger Morten Henriksen til DR Sporten.
Markussens skade gør ondt i Bjerringbro-Silkeborg, der i foråret spiller med om det danske mesterskab, allerede i den kommende weekend skal spille playoffkampe om at komme i 1/8-finalerne i Champions League mod polske Wisla Plock og er deltager i Final 4 i pokalturneringen.
- Alle, der kender lidt til vores hold, ved, at det er en stor bet.
Både for Markussen, men også for hele holdet, der arbejder for, at BSV skal have succes, siger cheftræner Peter Bredsdorff-Larsen.
Klubben ærgrer sig samtidig over, at den ikke er blevet bedre informeret om og dermed har opdaget skadens omfang tidligere, fordi den så ville have haft muligheden for at hente en erstatning inden transfervinduets lukning 1.
februar.
Nikolaj Markussen lilletå var ikke bare forstuvet, men gået af led, da han kom til skade under en træningskamp inden VM mod Ungarn.
- Når man har en nøglespiller ude, vil det naturligvis have betydning for ens forudsætninger.
Det er selvfølgelig noget, der kan få store konsekvenser, alt afhængigt af hvordan det kommer til at gå rent sportsligt, siger BSV-direktør Jesper Schou til DR Sporten.
I forvejen er BSV forholdsvis smalt besat i bagkæden, hvor veteranen Mads Øris Nielsen nu kan se frem til masser af spilletid på venstre back i stedet for Markussen.
Hovedpersonen selv ville ikke have undværet at være en del af den danske guldfest og trippede for at spille.
Noget, han endte med, fordi sundhedsstaben ikke så noget problem i det.
- Jeg stoler selvfølgelig på lægestaben og folkene omkring landsholdet.
De mente, at det var forsvarligt, at jeg spillede, og så gik jeg ud fra det, siger Nikolaj Markussen til DR Sporten.
Bjerringbro-Silkeborg møder uden Nikolaj Markussen Wisla Plock på lørdag.
En kamp, der kan ses direkte på DR2 fra klokken 17.
50.
FacebookTwitterKopier linkEmner:Bjerringbro-Silkeborg Elitehåndbold|Casper U.
Mortensen (håndboldspiller)|Rene Toft Hansen (håndboldspiller)|Håndbold|Barcelona




https://www.dr.dk/nyheder/regionale/oestjylland/kriseramt-kommune-vil-investere-i-pingvin-anlaeg

ØstjyllandKriseramt kommune vil investere i pingvin-anlægBorgmester kalder det en investering, mens andre kalder det for dårlig timing.
Kattegatcentret er et akvarium i Grenaa med blandt andet sæler, fisk og hajer, der lever i Kattegat, samt mange tropiske arter af fisk og hajer.
Det åbnede i 1993.
Af Villy Vestergaard og Sarah Friis Elkjær20.
feb.
2019 kl.
15.
00 | opdateret 01.
apr.
2019 kl.
12.
39Bemærk: artiklen er mere end 30 dage gammelLæs opRettet 1/4-2019: I en tidligere version af artiklen fremgik det, at Norddjurs Kommune skal finde 450 millioner kroner over de næste år.
Det tal er dog forældet, og derfor ikke korrekt.
Det korrekte tal er 392 millioner kroner.
Selv på en god dag er en investering på 15 millioner kroner mange penge for kriseramte Norddjurs Kommune.
Lige nu er kommunen nemlig i gang med en sparerunde på omkring 392 millioner kroner over de næste tre til fire år.
Kommunen skal spare for at undgå at blive sat under administration.
Alligevel besluttede et flertal af politikerne i Norddjurs tirsdag at gå videre med planerne om at give 15 millioner kommunale kroner til Kattegatcentret i Grenaa.
De skal gå til renovering, en ny skoletjeneste og et nyt anlæg til pingviner.
Den socialdemokratiske borgmester Jan Petersen siger, at det er nødvendigt at investere for at komme ud af den økonomiske krise.
- Kattegatcentret er en stor turistattraktion, som er meget betydningsfuld for den lokale økonomi, og hvor mange job vi har til vores borgere.
Vejen til at få repareret på de voldsomme nedskæringer er at investere i, at vores borgere også har job i turistsektoren, siger han.
Går ud over kernevelfærdSocialdemokratiet, SF, Dansk Folkeparti og tre Venstre-medlemmer står bag beslutningen om at bruge 15 millioner kroner på Kattegatcentret.
Læs også:Kriseramt kommune dropper handicappedes ferierMen politikerne kan ikke være bekendt at give 15 millioner kroner til et pingvin-anlæg, når de samtidig skærer hårdt i kernevelfærden i kommunen.
Det mener Jens Meilvang, der er medlem af kommunalbestyrelsen i Norddjurs for Liberal Alliance.
- Vi har fyret 50 i ældreplejen, 30 til 40 folkeskolelærere og det pædagogiske område er meget hårdt ramt.
En kommune er skabt til at lave kernevelfærd for vores ældre, børn og unge, mener han.
Han gik tirsdag imod flertallet i kommunalbestyrelsen.
- En måned efter kan man finde 15 millioner kroner til at bygge et pingvincenter, og det synes jeg ikke hænger sammen.
Det er utrolig dårlig timing for både de ældre, der får dårligere pleje, og de mennesker, der blev fyret fra kommunen, siger han.
Dyrt at være fattigDe kommunale kroner til pingvin-anlægget er betingelsen for, at en række fonde vil give yderligere 25 millioner kroner.
- Nogle gange er det dyrt at være fattig.
I det her tilfælde synes jeg, at vi skal takke nej.
Vi har ikke de penge, der skal til for at få fondspengene, og sådan er det en gang imellem, siger Jens Meilvang.
Norddjurs Kommune skaffer de 15 millioner kroner ved at sælge jord ved renæssanceherregården Gammel Estrup.
FacebookTwitterKopier linkEmner:Jan Petersen (politiker)|Norddjurs Kommune|Kattegatcentret|Økonomi|Grenaa




https://www.dr.dk/nyheder/udland/fransk-domstol-langer-historisk-milliardbode-ud-til-storbank-skattely

UdlandFransk domstol langer historisk milliardbøde ud til storbank for skattelyStorbanken UBS er onsdag idømt bøde på 3,7 milliarder euro for at have hjulpet klienter med skatteunddragelse.
- Beslutningen er ufattelig.
Vi vil appellere, siger UBS' ledende jurist, Markus Diethelm.
20.
feb.
2019 kl.
16.
01 | opdateret 20.
feb.
2019 kl.
16.
13Bemærk: artiklen er mere end 30 dage gammelLæs opEn af verdens største formueforvaltere, UBS AG, er ifølge nyhedsbureauet AFP onsdag dømt for ulovligt at have hjulpet franske kunder med at gemme milliarder af euro i skattely.
Konkret er banken kendt skyldig i at have hjulpet klienter med at hvidvaske gevinsten fra skatteunddragelse ved en domstol i den franske hovedstad, Paris.
Der er ifølge flere medier tale om en række bøder til en samlet værdi af 4,5 milliarder euro, hvad der svarer til svimlende 33,5 milliarder kroner.
Det er ifølge Reuters det største beløb i fransk historie.
Vil appellereBøderne er udstukket til henholdsvis UBS' schweiziske hovedkontor, bankens franske afdeling samt fem ledende medarbejdere.
Sidstnævnte har desuden modtaget betingede fængselsdomme.
- Beslutningen er ufattelig.
Vi vil appellere, siger UBS' ledende jurist, Markus Diethelm, til det store presseopbud ved retssalen i Paris.
- Vi har ikke set hverken fakta eller håndfaste beviser, siger han ifølge Reuters og andre medier.
En appelsag vil kunne strække sig over flere år, og imens den står på, vil bødebetaling være sat på standby.
Appel eller ej faldt UBS' aktiekurs med to procent onsdag, hvor dommen blev afsagt.
Banken opsøgte selv velhavereDommen er kulminationen på en syv år lang efterforskning i UBS' praksis.
De franske myndigheder mener, at UBS' ledelse har fået ansatte til at opsøge velhavende klienter, såsom direktører og sportsstjerner.
Disse er blevet inviteret til alt fra golfturneringer over klassiske koncerter og på jagtture.
Bevæbnet med dyre billetter, visitkort uden UBS' logo samt computere med software designet til hurtigt at slette digitale spor har medarbejderne angiveligt opildnet klienter til at flytte deres formuer til Schweiz - i ly for franske skattemyndigheder.
UBS har ifølge flere medier afsat en pulje på omkring 16 milliarder kroner til omkostningerne ved retssagen i Frankrig - altså under halvdelen af onsdagens bødebeløb.
Sagen i Frankrig er udtryk for den nye, hårde linje som myndigheder i Europa og Nordamerika forsøger at tegne i sandet over for skatteunddragelse og hvidvask i bankregi.
Den følges derfor tæt af bankfolk verden over ifølge eksperter, som blandt andet AP har talt med.
UBS gik ud af 2018 med en nettofortjeneste på 32,3 milliarder kroner.
/ritzau/FacebookTwitterKopier linkEmner:Økonomisk kriminalitet|Skatter og afgifter|Økonomi|Frankrig|Paris




https://www.dr.dk/nyheder/penge/efter-hvidvask-sag-minister-afviser-fyre-finanstilsynets-bestyrelse

Hvidvask i Danske BankSe temaPengeEfter hvidvask-sag: Minister afviser at fyre Finanstilsynets bestyrelse'Jeg har fortsat tillid til bestyrelsen', siger erhvervsminister Rasmus Jarlov.
Erhvervsminister Rasmus Jarlov ses her ved et åbent samråd om hvidvasksagen mod Danske Bank sidste år.
Af Alexander Hecklen, Jakob Ussing og Mathias Sommer20.
feb.
2019 kl.
15.
49Bemærk: artiklen er mere end 30 dage gammelLæs opErhvervsminister Rasmus Jarlov (K) afviser Socialdemokratiets krav om at fjerne taburetterne under Finanstilsynets nuværende bestyrelse.
Det fortæller han ved en pressebriefing i Erhvervsministeriet, hvor en forligskreds bestående af syv partier i øjeblikket er ved at forhandle om et styrket finanstilsyn.
- Vi har ikke diskuteret en fyring af Finanstilsynets bestyrelse, for det er min beslutning, siger Rasmus Jarlov.
På pressebriefingen fortæller ministeren, at, han mener, det vil skabe kaos i Finanstilsynet at fyre bestyrelsen.
Der er i stedet brug for det modsatte - nemlig en styrkelse af tilsynet.
- Jeg har fortsat tillid til bestyrelsen, siger ministeren.
Slår pæl gennem fyringsønskeRasmus Jarlov slår dermed en pæl gennem de tidligere udmeldninger, som Socialdemokratiet er kommet med i forbindelse med de igangværende forhandlinger om tilsynets fremtid.
Så længe har de siddetProfessor, Ph.
d.
, CBS, David Lando (formand).
Udpeget 01/07 2014Fhv.
direktør, Preben Lund Hansen (næstformand).
Udpeget 15/04 2015Advokat, dr.
jur.
og partner i Nielsen Nørager, Eigil Lego Andersen.
Udpeget 29/09 2016Økonomidirektør, Brødrene Hartmann A/S, Marianne Rørslev Bock.
Udpeget 15/04 2015Vicedirektør, Danmarks Nationalbank, Karsten Biltoft.
Udpeget 01/06 2015Fhv.
generalsekretær i Financial Stability Board, Svein Andresen 15/06 2018Ifølge loven er det alene erhvervsministeren, der udpeger Finanstilsynets bestyrelse, og dermed kan den 54-årige professor ved CBS David Lando, som i sommer blev udpeget som den tredje formand for Finanstilsynet på kun fire år, blive siddende på posten.
Foruden hvidvaskskandalen i Danske Bank, hvor op mod 1.
500 milliarder kroner fossede igennem bankens estiske filial, har David Landos fortid som medlem af bestyrelsen for en fond, der blev brugt til spekulation med udbytteskat, gjort Finanstilsynet til en skydeskive for landets politikere.
I forhold til at sikre sig medlemmernes uafhængighed i fremtiden er ministeren mere åben over for ændringer.
- Vi drøfter også karensperioder (for hvor mange år der skal gå, fra man har forladt en toppost i finansverden, til man kan komme i bestyrelsen eller ledelsen for Finanstilsynet, red.
) og muligheder for, at Finanstilsynet skal kunne udskrive administrative bøder.
Jeg er positivt indstillet over for muligheder for administrative bøder, siger Rasmus Jarlov.
I Sverige kan Finanstilsynet udskrive administrative bøder for eksempelvis brud på hvidvasklovgivningen, men den mulighed findes ikke i den nuværende danske lovgivning.
Finanstilsynet kan politianmelde banker, men herefter skal en sag så efterforskes af Bagmandspolitiet, der så efterfølgende har mulighed for at komme med et bødeforlæg, men det tager typisk en del flere år end modellen med administrative bøder.
Imødekommer ønske om flere pengeFinanstilsynets bestyrelse er dog et særdeles magtfuldt organ i den danske finanssektor.
Ud over at varetage traditionelle bestyrelsesopgaver såsom at godkende Finanstilsynets årsregnskab og tilrettelæggelse af tilsynet skal bestyrelsen også udføre de opgaver, som tidligere lå i Det Finansielle Råd.
Socialdemokratiet foreslår:At de øverste bestyrelsesposter i tilsynet først skal kunne besiddes af personer med baggrund i den finansielle sektor efter en længere karensperiode på op til fem år for forhenværende direktions- og bestyrelsesmedlemmer i den finansielle sektor.
Karensperiodens længde skal vurderes af Finanstilsynet.
At øvrige bestyrelsesposter ikke skal kunne besættes af personer med baggrund i den finansielle sektor uden en kortere karensperiode.
At nøglepersoner i tilsynet skal pålægges en karensperiode ved skift til den finansielle sektor, som det er tilfældet med konkurrenceklausuler i den private sektor.
Socialdemokratiet anbefaler, at der i forbindelse med en aftale om et styrket Finanstilsyn, herunder ny organisering af tilsynet skal udpeges en ny bestyrelse for Finanstilsynet.
Det betyder, at det er bestyrelsen, som tager stilling til blandt andet politianmeldelser, påbud og andre sanktioner mod finansielle virksomheder.
Desuden godkender bestyrelsen bekendtgørelser, cirkulærer og vejledninger fra Finanstilsynet.
Tilsynet har bedt om yderligere 65,5 millioner kroner i år og om yderligere 55,5 millioner kroner i de efterfølgende år i forhold til det nuværende budget.
Og nogenlunde den samme indstilling har Rasmus Jarlov viderebragt til forligspartierne, fortæller ministeren.
- Jeg har i dag præsenteret forligskredsen for et udspil, hvor jeg foreslår betydeligt flere ressourcer til Finanstilsynet.
Udspillet er ikke langt fra det leje, som Finanstilsynet har bedt om, siger han.
Erhvervsministeren varsler også, at forligskredsen vil give tilsynet større muskler i fremtiden, så straffen skærpes, hvis man lyver eller kommer med urigtige oplysninger.
Derudover skal personer, der afslører skandaler i den finansielle sektor, beskyttes bedre, end det er tilfældet i dag, lyder det fra ministeren.
- Blandt forslagene er desuden en bedre beskyttelse af whistleblowere og skærpet strafansvar, hvis der afgives forkerte oplysninger til Finanstilsynet, siger Rasmus Jarlov.
Erhvervsministeren håber, at forligspartierne - der tæller alle Folketingets partier undtagen Enhedslisten og Alternativet - kan blive enige inden det kommende valg.
FacebookTwitterKopier linkEmner:Det Konservative Folkeparti|Finanstilsynet|Rasmus Jarlov (politiker)|Finanssektoren|David Lando (økonom)




https://www.dr.dk/nyheder/kultur/gaming/hypet-spil-ramt-af-massiv-modgang-et-kaempe-mirakel-det-overhovedet-er

GamingHypet spil ramt af massiv modgang: 'Et kæmpe mirakel, at det overhovedet er udkommet''Crackdown 3' har været plaget af forsinkelser i flere år.
'Crackdown 3' blev annonceret i 2014, men har været plaget af store forsinkelser.
Nu er det også plaget af lunkne anmeldelser.
(© Sumo Digital / Microsoft)Af Christian Mejdahl Buhl20.
feb.
2019 kl.
13.
19Bemærk: artiklen er mere end 30 dage gammelLæs op- Det er et kæmpe mirakel, at det overhovedet er udkommet.
Det er en utrolig bedrift af holdet bag.
Sådan lyder det fra spileksperten Shahid Kamal Ahmad i gaming-podcasten 'Remaster'.
'Miraklet' henviser til spillet 'Crackdown 3', der skulle have været kronjuvelen på Microsofts Xbox One-konsol.
Men efter at have været mere end fem år undervejs i en uendelig udviklingsproces og forsinket flere gange, er det nu udkommet til et anmelderkorps, der mildest talt ikke er imponerede.
På Metacritic, der er en hjemmeside, der sammenholder anmeldelser, er spillets gennemsnitsscore 60 ud af 100 mulige point.
Og på IGN, der er ét af verdens største spilmedier, får 'Crackdown 3' karakteren 5 ud af 10 og følgende ord med på vejen:- Det er omtrent lige så sjovt at spille 'Crackdown 3', som det er at gennemgå en tjekliste.
Det bliver decideret ensformigt efter de første få timer, skriver de i deres anmeldelse.
Troels Møller fortæller, at man i spillet 'er en slags politimand med superkræfter, der springer rundt ude i byen for at nedlægge gangstere og skurke ved at skyde og smadre dem, til de dør'.
(© Xbox Game Studios)Skulle have gjort brug af den nyeste teknologiMen det har også været en hård fødsel overhovedet at få 'Crackdown 3' på hylderne.
Spillet blev annonceret i 2014, og det var meningen, at det skulle udkomme i 2016.
Det skulle komme i hælene på henholdsvis 'Crackdown' fra 2007 og 'Crackdown 2' fra 2010, der begge var store kassesucceser til Microsofts Xbox 360-konsol.
Og det var altså meningen, at 'Crackdown 3' skulle være samme succes på Xbox One.
Troels Møller, der er gaming-ekspert og til daglig redaktør på 'Troldspejlet', fortæller, at Microsoft oprindeligt havde i sinde, at spillet skulle gøre brug af firmaets cloud-teknologi 'Azure', således at online serverkræfter skulle hjælpe Xboxen, så den kunne præstere endnu vildere ting i spillet, end dens vanlige computerkræfter ellers ville tillade.
- De viste i traileren en kæmpe by, hvor der væltede hele skyskrabere, og fysiske objekter fløj rundt omkring, som 'skyen' hjalp med at regne ud for konsollen.
Det lod til at være en imponerende teknologi, og noget jeg rigtig gerne ville have set, siger Troels Møller.
Men gentagne forsinkelser prægede spillet, der i sidste ende var nødt til at droppe den vilde teknologi, der skulle muliggøre de gigantiske destruktioner, som ellers var blevet fremvist i den første trailer.
- Det er udeladt af singleplayerdelen.
Der kan man ikke rigtig smadre noget, siger Troels Møller.
Selvom den store by er gigantisk, så er der altså ikke meget i den at smadre for spilleren, som det ellers blev lovet, dengang spillet først blev annonceret.
(© Xbox Game Studios)Han er dog ikke i samme båd som de andre ellers utilfredse anmeldere.
For ifølge Troels Møller er 'Crackdown 3' et helt okay spil.
- Det er jo blevet udskudt flere gange, og det gjorde, at jeg lidt havde glemt spillet.
Så da jeg endelig fik det, var mine forventninger ikke umulige at indfri, siger han og fortsætter:- Det er klassisk 'Crackdown'.
Det er flot, og gameplayet er fintunet.
Det er måske lidt hurtigt overstået.
Det er min eneste finger at sætte på det.
Men jeg forstår ikke helt, hvorfor folk har været så mugne.
Han mener heller ikke, at Microsoft er så afhængige af, at 'Crackdown 3' bliver en gigantsucces som sine forgængere.
Så i den henseende kan de godt tåle de dårlige anmeldelser.
- Det er Microsoft, de har masser af penge.
Så de har ikke brug for en cash cow.
Men for deres egen æres skyld kunne det være godt for dem at stå bag et rigtig godt spil.
Lige nu har de reelt set kun én rigtig stor pengemaskine på sig.
Og det er 'Halo'-serien, der sælger godt, uanset hvor dårlige udgivelserne er, siger Troels Møller.
Læs også:Populært spil genopstår efter 26 år - og får tårerne frem hos fansFacebookTwitterKopier linkEmner:Microsoft|Xbox|Teknologi|Forbrugerelektronik




https://www.dr.dk/nyheder/politik/tour-direktoer-tour-de-france-begynder-i-danmark-i-2021

Tour de France til DanmarkSe temaPolitikTour-direktør: Tour de France begynder i Danmark i 2021Efter stor forvirring bekræfter direktør nye detaljer om dansk Tour-start.
"I København er der flere cykler end indbyggere.
Det er en historie om et møde mellem verdens største cykelløb og verdens største cykelby", siger Tour-direktør Christian Prudhomme.
Af Emil Søndergård Ingvorsen20.
feb.
2019 kl.
13.
37 | opdateret 20.
feb.
2019 kl.
15.
03Bemærk: artiklen er mere end 30 dage gammelLæs opDer er gode nyheder for danske cykelfans.
Efter flere års kamp er det tilsyneladende lykkedes at få verdens største cykelløb til Danmark.
Tour de France indledes nemlig i den danske hovedstad, København, i 2021, lyder det fra løbsdirektør Christian Prudhomme til det franske medie Europe 1.
- I København er der flere cykler end indbyggere.
Det er en historie om et møde mellem verdens største cykelløb og verdens største cykelby, siger Tour-direktøren.
- Jeg er imponeret over antallet af folk, der cykler i København.
I København er der mange, som cykler per indbygger.
I København cykler børn i skole, og der er mange, der ser Tour de France i fjernsynet, siger Christian Prudhomme i det korte radioklip på hjemmesiden.
Der har været forvirring om nyheden.
10 minutter efter, at mediet lagde artiklen på sin hjemmeside, slettede de historien igen.
Kort før klokken 15 er artiklen dog igen på hjemmesiden.
I den nye og længere version beskriver mediet også, at den første etape er en 13 kilometer enkeltstart i København.
Anden etape bliver 190 kilometer lang fra Roskilde og med slutdestination i Nyborg.
Dermed skal cykelrytterne krydse Storbæltsbroen.
Tredje og sidste etape starter i Vejle og slutter efter 170 kilometer i Sønderborg.
Finansminister Kristian Jensen (V) bekræftede også nyheden på Twiitter.
- Så blev det officielt!
Tour de France starter i Danmark i 2021.
Det bliver kæmpe med en af verdens allerstørste og mest omtalte sportsbegivenheder på dansk jord.
Jeg glæder mig allerede, skriver han på det sociale medie.
Men Kristian Jensen trak sit tweet tilbage:- Nogle gange er man for hurtig.
Og når den artikel, som man linker til bliver trukket tilbage, så trækker jeg også mit forrige tweet tilbage :-), skriver han.
Læs også:Regeringen vil have Tour de France til Danmark: Sætter 17 millioner afStatsministeriet ønsker ikke at kommentere historien over for DR Nyheder.
Det er ikke nogen hemmelighed, at en dansk Tour-start længe har været på tegnebrættet.
En dansk delegation har været nede og besøge Tour de France flere gange.
Tour de France-direktøren Christian Prudhomme har dog også kun haft rosende ord over for det dansk tourbud.
- København er verdens bedste cykelby.
Den er langt foran de fleste andre byer, når det gælder bløde trafikanter og cykler.
Vi vil gerne styrke båndet mellem cykelløb og almindelige cyklister.
Det er det, jeg kan sige, sagde Christian Prudhomme til TV 2 Sport i oktober 2017.
FacebookTwitterKopier linkEmner:København|Kristian Jensen (politiker)|Venstre|Frankrig|Cykelsport




https://www.dr.dk/nyheder/udland/sverige-langer-ud-efter-ungarn-jeres-politik-minder-om-1930erne

UdlandSverige langer ud efter Ungarn: Jeres politik minder om 1930'erneDet er ikke tilfældigt, at der opstår splid mellem de to lande op til EU-valg, vurderer DR's korrespondent.
Ungarns premierminister Viktor Orban opfordrer landets kvinder til at føde flere børn for at undgå mere immigration.
Af Oliver Fruergaard20.
feb.
2019 kl.
13.
54Bemærk: artiklen er mere end 30 dage gammelLæs opEn diplomatisk krise udspiller sig netop nu mellem Sverige og Ungarn.
Det sker, efter Sveriges socialforsikringsminister Annika Strandhäll i et tweet kalder Ungarns premierminister Viktor Orban for en "højrepopulist" fra 1930'erne.
Tweetet kom, efter at den ungarske leder den 10.
februar foreslog at komme befolkningsnedgangen til livs ved at fritage landets kvinder fra at betale skat, hvis de føder fire børn - eller flere.
Læs også:Ungarns premierminister: Fød fire børn og bliv skattefri- Der bliver født færre børn i Europa, lød det fra Viktor Orban, der ikke mener, migration er en løsning på problemet, for det "er at give op", lyder det.
Ambassadør indkaldt til samtaleDet fik hurtigt Annika Strandhäll til at angribe Ungarns premierminister på Twitter.
- Det, der sker i Ungarn, er alarmerende.
Nu vil Orban have, at der fødes flere "ægte" ungarske børn.
Politikken minder om 1930'erne, skriver Annika Strandhäll blandt andet.
Hun tilføjer, at Orban er en højrepopulist, og at forslaget vil gå ud over ungarske kvinders selvstændighed.
Kort tid efter blev Sveriges ambassadør i Ungarn kaldt til et møde hos regeringen.
Et diplomatisk skridt, man tager, når der er blevet overtrådt nogle klare grænser, forklarer DR's internationale korrespondent Anna Gaarslev.
- Det er sådan, at et land signalerer, at det, der er blevet sagt eller gjort, ikke er i orden.
I et åbent brev til Annika Strandhäll skriver den ungarske familieminister Katalin Novák efterfølgende, at hun er chokeret over kritikken, og kalder det usædvanligt og uvenligt for en europæisk regering at fordømme en anden udenom "de traditionelle diplomatiske kanaler".
Sverige vil positionere sigMen ifølge Anna Gaarslev er Sveriges handling ikke så chokerende.
Der er nemlig Europa-Parlamentsvalg lige om hjørnet, påpeger hun.
- Det er ikke tilfældigt, at en svensk socialdemokrat går ud og angriber Ungarn op til et valg, siger hun.
For Viktor Orbans regeringsparti Fidesz er nemlig del af Europa-Parlamentets kristenkonservative gruppe EPP.
- Så man bruger det til at fortælle de svenske vælgere, at hvis I stemmer konservativt til Europa-Parlamentsvalget, så er det blandt andet "de bisser" i Ungarn, I stemmer på, forklarer Anna Gaarslev.
Hun mener samtidig, at de svenske socialdemokrater forsøger at cementere sig selv som "bolværket mod højrepopulisme.
"- Man siger, at "30'erne er på vej tilbage til Europa, og her er et eksempel".
Viktor Orban og hans nationalkonservative parti Fidesz har flere gange været i modvind blandt EU-lande, og Europa-Kommissionens formand Jean-Claude Juncker meldte tirsdag ud, at han vil have Fidesz ud af EPP-gruppen i parlamentet, som han selv står i spidsen for.
Læs også:EU-formand vil smide Ungarns regering ud af det konservative selskabDet sker, efter at partiet i en ny reklamekampagne beskylder Juncker for at ville oversvømme Ungarn med migranter og derved "true" landets sikkerhed.
Påstande, som Juncker mener er usande.
I weekenden langede Ungarn yderligere - og endnu hårdere - ud efter Annika Strandhäll.
Denne gang var det landets vicepremierminister Zsolt Semjen, der kaldte Annika Stranhäll en "syg skabning" for ikke at forstå Ungarns lovforslag, der er "en tilpasning af naturloven".
FacebookTwitterKopier linkEmner:Europa-Parlamentet|Jean-Claude Juncker (politiker)|Ungarn|Viktor Orbán (politiker)|Valg og folkeafstemninger




https://www.dr.dk/nyheder/indland/landsret-udviser-16-arig-efter-knivoverfald-pa-bakken

IndlandLandsret udviser 16-årig efter knivoverfald på BakkenPakistansk dreng begik røverier og et farligt overfald.
Han kom til Danmark, da han var syv-otte år.
20.
feb.
2019 kl.
12.
08Bemærk: artiklen er mere end 30 dage gammelLæs opEn 16-årig pakistansk dreng er blevet udvist af Danmark efter et farligt overfald med kniv på Bakken nord for København.
I en dom forleden har Østre Landsret valgt at skærpe sanktionen markant i forhold til byrettens afgørelse.
Han har for altid fået forbud mod at rejse ind i Danmark.
I den oprindelige afgørelse fra Retten i Lyngby var resultatet, at drengen ikke blev udvist, men fik en advarsel i medfør af udlændingeloven, oplyser landsretten onsdag.
Han var næsten 16, da forbrydelsen på Dyrehavsbakken i Klampenborg i maj sidste år fandt sted.
Offeret var en dreng på 14, som var ude at fejre blå mandag sammen med nogle jævnaldrende.
På et tidspunkt opstod der uoverensstemmelser mellem to grupper i området ved radiobilerne.
Lidt senere, ved 22-tiden, blev den 14-årige stukket med kniv blandt andet i brystet og i begge baller.
I forbindelse med efterforskningen udsendte Nordsjællands Politi flere gange appeller om hjælp til at indkredse gerningsmændene.
Blandt andet blev der offentliggjort fotos af ti unge.
I byretten blev den den pakistanske dreng idømt fængsel i to år og seks måneder.
Imidlertid er det i landsretten endt med en fællesstraf på fængsel i tre år og seks måneder.
Mindre end to måneder før overfaldet på Bakken blev den dengang 15-årige dømt for fire røverier.
Udvisningen begrundes blandt andet med, at overfaldet var groft og umotiveret, og at offeret havde været i livsfare.
Han kom til Danmark, da han var syv-otte år, oplyser landsretten.
/ritzau/ FacebookTwitterKopier link




https://www.dr.dk/nyheder/penge/3f-formand-om-tillidsmaends-rolle-i-falck-skandale-hvis-du-ved-noget-saa-kom-til-os

Falck-Bios-sagenSe temaPenge3F-formand om tillidsmænds rolle i Falck-skandale: 'Hvis du ved noget, så kom til os med det''Jeg kan jo ikke garantere 100 procent, at der ikke har været noget.
Men jeg tror, jeg kan gøre det 99,9 procent'.
- Jeg kan ikke stå inde for, hvad alle vores tillidsfolk har gjort, men jeg kan stå inde for, hvad vi har gjort for, at de ikke skulle gøre det, siger Jan Villadsen, der er formand for 3F’s transportgruppe.
Af Alexander Hecklen20.
feb.
2019 kl.
12.
09Bemærk: artiklen er mere end 30 dage gammelLæs op- Jeg har holdt samtaler med samtlige, der er her i mit hus.
De har ikke vidst det her.
Sådan lyder det fra formanden for 3F’s transportgruppe, Jan Villadsen.
Forstå sagen om Falck og BiosKonkurrencerådet har politianmeldt Falck for at have misbrugt sin markedsposition til at presse ambulancekonkurrenten Bios fra Holland ud af det danske marked.
Ambulanceselskabet Bios overtog ambulancedriften i Region Syddanmark fra Falck i 2015.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Bagmandspolitiet skal nu i gang med at vurdere, om der kan rejses en strafferetlig sag mod Falck.
Ovenpå skandalen om redningskoncernen Falcks ulovlige metoder til at holde konkurrenten Bios ude af markedet for ambulancedrift i Danmark er det blandt andet kommet frem, at tillidsfolk fra fagforeningen 3F havde en central rolle i smædekampagnen mod Bios.
I Konkurrencerådets afgørelse om sagen nævnes fagforeningen ved navn flere steder, og fagforenings tillidsmænd har ifølge afgørelsen lavet "målrettet påvirkning af ambulanceredderne i Region Syddanmark".
- Selvfølgelig er jeg da ked af, at der står 3F i denne her rapport.
Jeg mener, at vi har gjort det, vi altid har sagt, at vi gør, siger Jan Villadsen.
Formanden har derfor sat gang i en undersøgelse, der skal gennemgå og efterprøve Konkurrencerådets konklusioner internt i fagforeningen.
- Vi er faktisk ved at undersøge, om vi kan finde noget dokumentation for, om der er nogen, der skal have gjort noget modsat i forhold til, hvad vi har sagt, de skulle gøre.
Og det er ikke lykkedes os endnu, siger han.
Kendte til Facebook-gruppeDet foregik i det skjulte, da Falck i årene 2014 og 2015 gennem en såkaldt "masterplan" hyrede flere kommunikationskonsulenter til at søsætte en kampagne, der skulle lægge maksimalt pres på ambulance-konkurrenten Bios og Falcks egne ansatte.
Masterplanen skulle skabe frygt blandt borgere i regionen og samtidig sikre, at så få Falck-medarbejdere som muligt skiftede job til Bios.
Anonymiseret eksempel på indsatsen:•Mellem fire og otte uger inde i kampagnen i 2014 kommer kommunikationsbureauet Advice med flere konkrete indsatser.
Konkurrencerådet har valgt at anonymisere flere navne:•"Vi har fundet 1-2 nye ambassadører (politiske?
), som taler vores sag og problematiserer udbuddet og Bios' overtagelse af kontrakterne•Vi indleder samarbejde med en journalist, hvor vi løbende kan føde historier ind om Bios' forretningsmetoder i Holland•Yderligere aktivering af Reddernes Landsklub ift.
[partibogstav] ([navn]), [partibogstav] og [partibogstav] + [partibogstav].
Danske arbejdspladser og arbejdsvilkår på spil•Gerne via FB, så det kan deles: https://www.
facebook.
com/RedernesLandsklub […] Der skal laves plan for mobilisering af ambassadørerne, gerne via Facebook og andre sociale medier.
[…]”•Kilde: Afgørelsen'Falcks ekskluderende misbrugsadfærd på det danske marked for ambulancetjenester', KonkurrencerådetEn del af planen, som blandt andre kommunikationsbureauet Advice udviklede for Falck, bestod i at oprette en gruppe på Facebook, der skulle se ud som om, den var oprettet af en ambulanceredder i Region Syddanmark - uafhængigt af Falcks ledelse.
I stedet var gruppen reelt set drevet skjult af Falck i ”dobbelt armslængde”, så den ikke pegede tilbage på redningskoncernen.
Falck var blandt andet i besiddelse af redderens log-in og adgangskode til gruppen, skriver Konkurrencerådet.
Men ifølge Jan Villadsen har 3F's medarbejdere ikke kendt til, at siden var en del af Falcks plan om at presse Bios af markedet.
- De har vidst, der var en Facebook-side, men de har ikke vidst, hvem der har haft den her side.
Der er mange Facebook-sider, siger han.
'Vi har ikke skrevet én eneste negativ artikel'Ifølge Konkurrencerådet blev negative historier om Bios også delt i Facebook-gruppen.
Det skulle skabe kritik af virksomheden, som Falck kunne bruge til at mobilisere "ambassadører" for Falcks synspunkter, beskriver Konkurrencerådet.
Men også her afviser 3F-formanden, at fagforeningens skriverier om sagen har haft til formål at puste til ilden.
- Vi har blandt andet været igennem samtlige artikler, der er skrevet i Fagbladet, siden Bios startede op.
Og vi har ikke skrevet én negativ artikel om Bios.
Vi har til gengæld fundet et hav af negative artikler om Falck.
Så heldigvis har Fagbladet ikke skrevet negativt om Bios, siger han.
Konkurrencerådets afgørelse viser også, at Falck i flere tilfælde tog initiativ til at udarbejde kritiske spørgsmål, som tillidsrepræsentanter og Falck-loyale ambulancereddere kunne stille på de stormøder, som BIOS løbende afholdt for at forsøge at rekruttere ambulanceredderne i Syddanmark.
- Jeg kan ikke stå inde for, hvad alle vores tillidsfolk har gjort, men jeg kan stå inde for, hvad vi har gjort for, at de ikke skulle gøre det, siger han.
Anonymiseret eksempel på indsatsen:•Af en mail af 20.
oktober 2014 fra Falcks [titel], [navn], til Falcks [titel], [navn], fremgår det, at [navn] har haft et møde med tillidsrepræsentanterne i Region Syddanmark, hvor det blev aftalt, at tillidsrepræsentanterne skulle stille kritiske spørgsmål til BIOS på de kommende stormøder:•”T/O havde jeg et rigtigt fint møde med alle TR [tillidsrepræsentanterne] i dag!
De er helt med på dagsordenen, udfordringerne, opgaverne med mere.
Fik sendt de budskaber vi aftalte, og de tog rigtigt fint imod.
!
De er meget Falck-loyale endnu!
!
"•Kilde: Afgørelsen'Falcks ekskluderende misbrugsadfærd på det danske marked for ambulancetjenester', KonkurrencerådetDerudover blev tillidsmænd og stationsledere inddraget i indsatsen om at sværte Bios til, beskriver Konkurrencerådet.
Falck vidste nemlig ifølge rådet, at Bios var afhængig af at kunne rekruttere en stor del af Falcks ambulancereddere i Region Syddanmark.
Det virker langt fra den opgave, man er valgt til som tillidsmand?
- Jeg kan svare det samme som før: Det er ikke i orden, og det er ikke en tillidsmandsopgave.
Ligesom det ikke er en tillidsmandsopgave at tale dårligt om det firma, som man arbejder i, er det jo heller ikke en tillidsmandsopgave at tale dårligt om nabofirmaet eller nogen, der udfører det samme arbejde et andet sted.
Det vil altid være svaret, siger Jan Villadsen.
Formanden opfordrer derfor sine medlemmer, ansatte og andre med viden om 3F's rolle i sagen til at komme frem med det, de ved.
- Jeg kan bare anmode om, at hvis nogen kommer med de her ting, så kom til os med det.
Det bliver undersøgt, og der bliver også draget konsekvenser, hvis der har været nogle ting.
Jeg kan jo ikke garantere 100 procent, at der ikke har været noget.
Men jeg tror, jeg kan gøre det 99,9 procent, siger Jan Villadsen.
Ifølge Konkurrencerådet brugte Falck disse metoder til at tilsværte Bios:1Etablering og brug af en gruppe på et socialt medie2Formidling af negative historier om Bios3Mobilisering af ambassadører for Falck4Brug af interne nyhedsbreve5Brugen af stationsledere og tillidsmænd m.
fl.
FacebookTwitterKopier linkEmner:3F|BIOS Ambulance Service|Fagforeninger|Redningsvirksomhed|Holland




https://www.dr.dk/nyheder/politik/vil-bryde-konventionerne-df-vil-tage-statsborgerskabet-fra-danske-syrienskrigere

PolitikVil bryde konventionerne: DF vil tage statsborgerskabet fra danske syrienskrigereDanskere i Syrien skal forhindres i at vende hjem - også selvom de bliver statsløse.
Vi lægger ikke op til, at der skal være en chance til.
Det er så alvorlig en beslutning at være aktiv i Islamisk Stat.
Det er den ultimative fravælgelse af Danmark, siger Dansk Folkepartis integrationsordfører, Martin Henriksen.
(arkivfoto) Af Maja Lærke Maach20.
feb.
2019 kl.
12.
07Bemærk: artiklen er mere end 30 dage gammelLæs opEn 19-årig britisk kvinde har fået frataget sit statsborgerskab efter at være rejst ned til terrorbevægelsen Islamisk Stat i Syrien.
Hun rejste fra Storbritannien som 15-årig og vil nu hjem igen.
Det samme skal Danmark gøre med danskere, som fortsat befinder sig i Syrien eller Irak for at slås for den islamistiske terrorbevægelse, foreslår Dansk Folkeparti.
En rejse til Islamisk Stats områder skal helt automatisk koste det danske statsborgerskab, og det er uanset, om man har dobbelt statsborgerskab eller ej.
Det siger partiets integrationsordfører, Martin Henriksen, til DR Nyheder.
Dansk Folkeparti er derved parat til at bryde internationale konventioner og gøre danskere statsløse.
- Hvis man kan dokumentere, at man har været i et område, hvor Islamisk Stat eller andre islamistiske grupperinger har været, skal det i sig selv være grund til, at man får frataget sit danske statsborgerskab, siger Martin Henriksen.
'De har vendt ryggen til Danmark'Han påpeger, at forslaget ikke skal gælde personer, der har været udsendt af officielle danske myndigheder eller har arbejdet for en anerkendt nødhjælpsorganisation.
- Når nogen rejser ned og kæmper for Islamisk Stat, har man det ultimative bevis på, at man ikke længere ønsker at være en del af det danske fællesskab.
Vi ser det sådan set som en beslutning, de selv har truffet, og vi foreslår bare at følge op på den beslutning.
De har jo vendt ryggen til Danmark, siger Martin Henriksen.
Vi lægger ikke op til, at der skal være en chance til.
Det er så alvorlig en beslutning at være aktiv i Islamisk Stat.
Det er den ultimative fravælgelse af Danmark.
Martin Henriksen (DF)Dansk Folkeparti har ikke fået alle juridiske udfordringer afklaret og arbejder fortsat på at få detaljerne på plads, inden man om 'nogle uger' vil fremlægge et konkret forslag i folketingssalen.
En model kan være at opsige Danmarks forpligtelse i statsløsekonventionen, siger Martin Henriksen.
Partiet overvejer også at skrive ind i en dansk lov, at man 'med fuldt overlæg' bryder konventionen ved automatisk at fratage Syriensfarere deres danske statsborgerskab.
- Vi lægger os fast på en model, når vi fremsætter forslaget, siger han.
IS-områdernes kollaps har ført til, at tidligere IS-sympasitører nu er på flugt.
En af dem er Shamima Begum, som i sidste uge kom i kontakt med britiske medier.
Her fortalte hun, at hun vil hjem til Storbritannien.
Men hun er ikke velkommen i Storbritannien, lyder det fra landets indenrigsminister, som har frataget teenageren sit britiske statsborgerskab.
Martin Henriksen, hvad hvis der er tale om danske statsborgere, der er blevet radikaliseret over nettet og derefter er rejst til Syrien?
- Det, at man er blevet radikaliseret på internettet eller i en moské, skal ikke være noget, der gør, at man undgår at miste sit statsborgerskab.
Der er jo ingen af dem, der er rejst til Syrien på et sagligt grundlag, og de er dybest set alle sammen hjernevaskede, siger Martin Henriksen.
Læs også:Ordførere afviser forslag fra Trump: Vil ikke have IS-krigere hjem til DanmarkHvad så, hvis folk fortryder og angrer deres handlinger?
- Vi lægger ikke op til, at der skal være en chance til.
Det er så alvorlig en beslutning at være aktiv i Islamisk Stat.
Det er den ultimative fravælgelse af Danmark.
Man kan ikke komme rendende tilbage nu, hvor Islamisk Stat har tabt, og man kan ikke komme og sige, at man fortryder.
Det er utilgiveligt og illoyalt over for Danmark.
Hvordan forholder I jer til, at der kan sidde børn i Danmark, hvis far eller mor med jeres forslag kan få forment adgang til Danmark?
- Der vil være børn, som ikke kan genforenes med far eller mor i Danmark, hvis de har været aktive i Islamisk Stat.
De sociale myndigheder må vurdere, om der er grundlag for at tvangsfjerne børnene fra hjemmet, fordi der er stor risiko for, at de er præget af en ideologi, der giver dem et forskruet syn på det danske samfund, siger Martin Henriksen.
Hvad siger Pape?
Justitsminister Søren Pape Poulsen (K) har endnu ikke forholdt sig til, hvad der skal ske med de syrienskrigere, som vil hjem til Danmark.
I et skriftligt svar sendt til DR Nyheder skriver Justitsministetiet:- Hvad angår de fremmedkrigere, der er udrejst fra Danmark, og som aktuelt befinder sig i udlandet, vil det som hidtil være en konkret myndighedsvurdering, hvad der inden for de retlige rammer er det rigtigste at gøre i den enkelte sag.
- Sagerne rejser nogle meget komplicerede problemstillinger, som løbende drøftes og koordineres i en fælles myndighedsgruppe med deltagelse af blandt andet Justitsministeriet, Udenrigsministeriet og Udlændinge- og Integrationsministeriet.
Venstre vil gå til stregenUSA's præsident, Donald Trump, opfordrede forleden europæiske lande til at hente de krigere hjem, som USA tilbageholder i Syrien.
Men den idé var hverken Venstre, Konservative eller Socialdemokratiet med på.
De bør retsforfølges i Syrien, lød det.
Venstres udenrigsordfører, Michael Aastrup Jensen, siger til DR Nyheder, at partiet er enig i, at syrienskrigere med dobbelt statsborgerskab skal kunne fratages deres danske.
Men regeringspartiet er ikke parat til at bryde nogen internationale konventioner.
Dog viser sagen med den britiske pige i Syrien, at mulighederne skal undersøges nærmere.
Den britiske pige har nemlig fået frataget sit statsborgerskab, selvom hun ikke har et andet.
Til gengæld har hendes forældre - udover deres britiske pas - også statsborgerskab i Bangladesh.
Det er de britiske myndigheders vurdering, at pigen kan søge om statsborgerskab i Bangladesh.
- Vi skal have vurderet, hvad der rent juridisk kan lade sig at gøre og ikke kan lade sig at gøre med dem, som kun har dansk statsborgerskab.
Vi ønsker ikke at bryde konventioner, men vil gå til stregen.
Vi skal sende et signal om, at de ikke er velkommen, og vi ønsker ikke at få dem tilbage til Danmark, også fordi de udgør en sikkerhedsrisiko, siger Michael Aastrup Jensen.
Hvor mange danskere kæmper for IS?
•Ifølge PET's seneste vurdering af terrortruslen fra januar sidste år, udgør hjemvendte fremmedkrigere en terrortrussel for Danmark.
•Der findes ingen nye officielle opgørelser over, hvor mange danskere, der stadigvæk befinder sig i Syrien.
•PET ønsker ikke at oplyse, om der findes et overblik over antallet.
Efterretningstjenesten henviser til seneste opdatering fra januar 2018.
•- PET henviser til Vurderingen af terrortruslen mod Danmark (VTD), hvori CTA vurderer, at der fra Danmark siden sommeren 2012 er udrejst mindst 150 personer til Syrien/Irak, der vurderes at have opholdt sig hos militant islamistiske grupper.
•- Samtidig vurderer CTA, at lidt over en tredjedel af dem, der har været udrejst, nu befinder sig i Danmark.
Kvinder udgør næsten halvdelen af dem, der nu befinder sig i konfliktzonen, og nogle har fået børn dernede.
PET følger udviklingerne i regionen tæt, blandt andet af hensyn til eventuelle tilbagevendende fremmedkrigere og imødegåelse af trusler rettet mod danske interesser, skriver PET i et skriftligt svar til DR Nyheder.
FacebookTwitterKopier linkEmner:Donald Trump (politiker)|Islamisk Stat|Martin Henriksen (politiker)|Syrien|Terrorisme




https://www.dr.dk/nyheder/politik/fiskeriminister-faar-stor-naese-ikke-lytte-til-folketinget-i-muslingestrid

PolitikFiskeriminister får stor næse for ikke at lytte til Folketinget i muslingestridFlertal udtaler en meget skarp kritik af Eva Kjer Hansen.
Fiskeriminister Eva Kjer Hansen (V) har i dag fået en stor næse af et flertal i Folketinget.
Det er et gult kort, påpeger DF.
Af Rikke Gjøl Mansø20.
feb.
2019 kl.
14.
38 | opdateret 20.
feb.
2019 kl.
15.
01Bemærk: artiklen er mere end 30 dage gammelLæs opEn strid om muslinge- og østersfiskeri har i dag udløst en såkaldt stor næse til fiskeriminister Eva Kjer Hansen (V).
Et flertal i Folketinget bestående af Dansk Folkeparti, Socialdemokratiet, Enhedslisten, Alternativet og SF kritiserer i skarpe vendinger ministeren for at have trukket deres fælles aftale om skærpede regler for muslinge- og østersfiskeri i langdrag hele efteråret - og for at have ignoreret gentagne opfordringer om en hurtigere implementering af reglerne.
- Det er det, man kalder en stor næse, siger Dansk Folkepartis fiskeriordfører, Ib Poulsen, og tilføjer:- Det er meget alvorligt, når man beskylder et flertal i Folketinget for ikke at tale sandt.
Så det er et gult kort til ministeren.
Det næste gule kort, man får, der ryger man jo ud af banen.
MuslingeaftalenSamtlige partier i Folketinget vedtog i juni 2018 en aftale om rettighederne til muslinge- og østersfiskeriet på Limfjorden.
De nye regler betød, at personer eller selskaber, der ejer mere end tre licenser for blåmuslinger og/eller østers, skal afhænde licenserne inden udgangen af 2026.
Det vil altså ikke være tilladt at eje mere end tre licener for blåmuslinger og/eller tre licenser for østers.
Aftalen indeholder også en ny krydsregel for ejerskab af licenser.
Det betyder, at personer og selskaber, der ejer en vis andel af visse mængder fiskekvoter, ikke samtidig må eje andele af blåmuslinger og østers.
Samtidig ændrede man koncentrationsreglerne, så en person eller et selskab må være ejer eller medejer af to fartøjer, hvor der er tilknyttet maksimalt tre licenser for blåmuslinger og tre licenser for østers.
Fartøjer skal derudover være udstyret med en elektronisk overvågningsenhed - en såkaldt Black Box - til opsamling af data om fartøjets fiskeri.
Fartøjer med licenser for østers skal fiske minimum 25 procent af værdien af den tildelte årsmængde pr.
licens, og det kan kontrolleres med den elektroniske overvågningsenhed.
Kilde: Udenrigsministeriet.
Stridens kerne er en politisk aftale fra juni sidste år, hvor alle Folketingets partier blev enige om at skærpe reglerne for muslinge- og østersfiskeriet i Limfjorden.
Formålet var at støtte de små fiskere i konkurrencen med storfiskerne.
Aftalen betyder blandt andet, at fiskere, der ejer mere end tre licenser for blåmuslinger og/eller østers, skal afhænde licenserne inden udgangen af 2026.
Aftalen blev indgået 19.
juni, men reglerne trådte først i kraft 11.
december.
I mellemtiden købte en storfisker nye licenser til at fiske blåmuslinger og østers, som vedkommende ikke kunne have købt, hvis de skærpede regler var trådt i kraft hurtigere, har Berlingske afsløret.
Det skærper kritikken af ministeren, at storfiskere har kunnet udnytte ventetiden, betoner Socialdemokratiets fiskeriordfører, Simon Kollerup:- Ministeren har trukket sagen unødigt i langdrag, og det har skabt plads til, at storfiskere og kvotekonger har kunnet hamstre af Limfjordens fiskeriressourcer.
Og samtidig påstår hun, at et flertal i Folketinget ikke taler sandt i den her sag.
Begge dele gør sagen ekstremt alvorlig, siger han.
Eva Kjer fastholder: Jeg har arbejdet loyaltFiskeriordfører Ib Poulsen (DF), hævder, at han allerede umiddelbart efter sommerferien pressede på hos ministeren for at få reglerne til at træde i kraft hurtigst muligt.
Han bakkes op af flere af de øvrige fiskeriordførere.
Men Eva Kjer Hansen har fastholdt en anden version af forløbet, nemlig at DF-ordføreren først i november udtrykte ønsket om, at lovændringerne skulle træde hurtigere i kraft.
Hun tager i dag næsen til efterretning, fortæller hun.
Men hun mener fortsat ikke, at hun har trukket sagen i langdrag eller overhørt et ønske fra et flertal i Folketinget.
- Jeg har meget loyalt gennemført det, vi har aftalt, siger Eva Kjer Hansen efter mødet i Miljø- og Fødevareudvalget og tilføjer:- Det er helt klart, at hvis ordførerne havde ønsket en ændret tidsplan, så havde jeg naturligvis rettet ind efter det.
Dermed "anklager ministeren en hel række ordførere for ikke at tale sandt", mener Ib Poulsen.
Og det er "meget alvorligt", betoner han.
Hvis sagen er så alvorligt, hvorfor holder I så hånden under ministeren?
- Det er det, vi har kunnet blive enige om uden om regeringen, og det er jeg tilfreds med, for nu kan vi så komme videre og forhåbentlig få nogle gode aftaler i hus de næste måneder, siger Ib Poulsen.
FacebookTwitterKopier linkEmner:Dansk Folkeparti|Eva Kjer Hansen (politiker)|Folketinget|Dyr|Jylland




https://www.dr.dk/nyheder/regionale/fyn/ann-har-haft-sclerose-i-18-aar-cannabis-giver-mig-livskvaliteten-tilbage

FynAnn har haft sclerose i 18 år: 'Cannabis giver mig livskvaliteten tilbage' Cannabis virker, men den danske forsøgsordning er for dyr, er hendes konklusion.
Den medicinske cannabis i olieform hjælper Ann Lauridsen mod både sclerose- og gigtsmerter.
Af Anne Mette Dam Thrane og Ida-Sofie Sellerup20.
feb.
2019 kl.
12.
23Bemærk: artiklen er mere end 30 dage gammelLæs opBeta-interferon, Copraxone, Mixantrone, Tysabri og Fampyra.
Listen er lang over de præparater, som Ann Lauridsen har prøvet for at mindske sine smerter og sclerose-symptomer.
En sygdom, som den 43-årige fynbo har haft i 18 år.
SAGEN KORTSiden 1.
januar 2018 har læger kunnet udskrive medicinsk cannabis som smertelindring for patienter.
Der er tale om en forsøgsordning.
Indtil videre er der delte meninger om resultatet af forsøgsordningen.
Ifølge de første observationer fra Smertecenter Syd på Odense Universitetshospital er det ikke mange patienter, som har gavn af medicinsk cannabis.
På den private smerteklinik Clinic Horsted har man gode erfaringer med medicinsk cannabis.
Patienterne har god effekt, siger speciallæge Tina Horsted.
I Lægeforeningen er man skeptiske og vil gerne have, at der laves nogle ordentlige forsøg på linje med andre lægemidler.
Foreningen frygter, at patienterne får bivirkninger.
For sclerosepatienten Ann Lauridsen hjælper den medicinske cannabis mod både sclerose- og gigtsmerter.
Men medicinen er alt for dyr.
Men medicinen gav hende altid bivirkninger, og derfor tog Ann Lauridsen for fire år siden beslutningen om at droppe den konventionelle medicin og i stedet tage cannabisolie.
En beslutning, der har været altafgørende for hende.
- Cannabis giver mig livskvaliteten tilbage.
Det hjælper mig med at få en krop, som en krop skal være.
Ingen spasmer, ingen smerter, siger hun.
Udover sclerose døjer Ann Lauridsen også med gigt og smerter deraf.
Den medicinske cannabis hjælper hende også mod disse smerter.
Dansk ordning er for dyrAnn Lauridsen har brugt cannabis-olie i fire år, som hun har set sig nødsaget til at skaffe illegalt.
Men i januar 2018 begyndte Sundheds- og Ældreministeriet med en forsøgsordning, hvor man kunne få medicinsk cannabis på recept herhjemme.
Det var Ann Lauridsen glad for:- Jeg klappede i mine små hænder, da jeg hørte det.
Men den glæde var jo kort, siger Ann Lauridsen.
For i forsøgsordningen koster fem gram medicinsk cannabis 800 kroner.
Den pris er svær at matche, når man er førtidspensionist, som Ann Lauridsen er:- Det er alt, alt for dyrt, og jeg ved heller ikke, hvor lang tid de fem gram kan holde, hvis jeg virkelig har det skidt, siger Ann Lauridsen.
Derfor fortsætter hun med at skaffe cannabis andetsteds.
- Jeg gør det for at få det bedre, og hvis man ikke kan lave en løsning, der hjælper syge mennesker.
Jamen så tager jeg loven i egen hånd, siger hun.
Ifølge Lægemiddelstyrelsen kan det medføre en bøde, hvis man køber cannabis-olie med et THC niveau over 0,2 procent.
Det er alt, alt for dyrt, og jeg ved heller ikke, hvor lang tid de fem gram kan holde, hvis jeg virkelig har det skidt.
Ann LauridsenMindst 2.
500 patienter ønskede cannabisI Scleroseforeningen har man hørt om flere medlemmer, der ikke har råd til medicinsk cannabis købt i Danmark.
Da forsøgsordningen gik i gang, viste mindst 2.
500 sclerosepatienter interesse for cannabis, fortæller direktør i foreningen Klaus Høm.
- Men efterfølgende har vi desværre fået mange tilbagemeldinger fra patienter, der er stoppet med at bruge cannabis gennem forsøgsordningen, fordi prisen er alt for høj, siger han.
Samtidig fortæller mange sclerosepatienter, at de har haft en stor effekt af cannabis, og Scleroseforeningen er bekendt med, at en del patienter køber cannabis illegalt.
Effekt eller ej?
Dermed er der flere forskellige holdninger til, hvorvidt cannabis har en effekt eller ej.
Ifølge de første observationer fra Smertecenter Syd på Odense Universitetshospital (OUH) er det nemlig ikke mange patienter, som har gavn af medicinsk cannabis.
- Det er et fåtal af patienterne, som får rigtig stor glæde af det, og de fleste af dem, vi starter behandling på, holder op igen med behandlingen, siger Gitte Handberg, der er specialeansvarlig overlæge.
Lægeforeningen har siden begyndelsen af forsøgsordningen været skeptiske.
Da der fortsat ikke er videnskabelige undersøgelser, der påviser effekten eller ej, er de nuværende undersøgelser baseret på erfaringer, og det er problematisk, mener man.
De fraråder brugen af cannabis og mener produkter købt i udlandet kan være doseret forkert, være urent eller være forkert deklareret.
Lægemiddelstyrelsen fraråder al brug af medicinsk cannabis, der ikke er købt gennem det danske marked.
Scleroseforeningen: Højere tilskud til cannabisDen risiko ser man også alvorligt på i Scleroseforeningen.
Derfor skal prisen på den danske cannabis ned, mener Klaus Høm.
- Medicinsk cannabis er jo en erstatning til konventionel medicin, der ikke virker for patienterne.
Derfor mener vi selvfølgelig, at tilskuddet til medicinsk cannabis skal være det samme som til konventionel medicin, siger Klaus Høm.
Maksimalt vil egenbetalingen som patient i så fald være 4.
000 kroner om året.
Lige nu udløser tilskudsordningen op til 10.
000 kroner om året, hvis patienterne bruger op til 20.
000 kroner på medicinsk cannabis.
Bruger patienterne mere end 20.
000 kroner, er der ikke tilskud.
Derimod skal alle terminalpatienter ikke betale noget for deres behandling.
FacebookTwitterKopier linkEmner:Medicin|Brug af euforiserende stoffer|Scleroseforeningen|Odense|Klaus Høm (erhvervsleder)




https://www.dr.dk/nyheder/penge/britiske-farehyrder-frygter-masseslagtning-ved-brexit

PengeBritiske fårehyrder frygter masseslagtning ved brexitEn af de brancher, der står med de største problemer, når Storbritannien forlader EU, er fårehyrder.
)20.
feb.
2019 kl.
12.
13Bemærk: artiklen er mere end 30 dage gammelLæs opHvis Storbritannien til marts forlader EU uden en aftale, der sikrer, at fødevarer kan eksporteres frit, vil det være en katastrofe for en af unionens ældste industrier, fårehyrderne.
I værste fald kan det betyde, at titusinder af får må slagtes før tid, fordi de ellers er for dyre at fodre.
Det skriver The Guardian.
- Hvis der ikke er en aftale med EU, vil høje eksporttariffer betyde, at der ikke er et marked for 4,5 millioner får.
- Et farvel til EU uden en aftale vil decimere gårde over hele Storbritannien, fra Wales til England, siger direktør for brancheforeningen National Farmers Union Minette Barber ifølge The Guardian.
Handelschef i samme forening Nick von Westenholz siger til avisen:- Hvis der kommer et overskud af lam som et resultat af en manglende aftale med EU, vil fåreavlerne blive nødt til at slagte dem eller fodre dem.
EU-lande er blandt de største aftagere af lammekød fra Storbritannien.
Og det kan tage mange måneder, inden fåreavlere er blevet godkendt af EU til at eksportere til unionen.
Foreslår kompensationBrancheforeningen for landmænd i Wales, der tæller mange fåreavlere, foreslår, at staten giver dem en kompensation til at klare tabet, hvis en aftaleløs brexit betyder masseslagtninger.
Hele branchen står dog med betydelige problemer, hvis den frie bevægelighed bliver begrænset.
Ifølge Economist eksporterer britiske fåreavlere ganske meget højkvalitetslammekød.
Hvis transporttiden bliver længere til EU, så bliver de nødt til at fryse kødet, og så er det ikke længere den bedste kvalitet, men skal konkurrere med fåregiganter som New Zealand.
Det marked byder på helt andre priser.
Rizvan Khalid, direktør for slagteriet Euro Quality Lamb, sammenligner i Economist udsigten til en aftaleløs brexit med mund- og klovsygen, der stoppede al eksport fra Storbritannien i 11 måneder og reducerede hans slagteri til kun at være åben halvanden dag om ugen.
- Brexit uden en aftale vil være som en selvpådraget mund- og klovsygeepidemi.
Bare meget værre, siger han til avisen.
/ritzau/FacebookTwitterKopier link




https://www.dr.dk/nyheder/indland/vestjyske-ulvehvalpe-er-enten-udvandret-eller-dode

Ulve i DanmarkSe temaIndlandVestjyske ulvehvalpe er enten udvandret eller dødeSelv om alle hvalpe tilsyneladende er væk, er ulveforsker overbevist om, at vi igen vil se ynglende ulve.
En af de fem ulve, der blev født i 2017, er blevet kørt ned, mens en anden er blevet skudt.
20.
feb.
2019 kl.
12.
20Bemærk: artiklen er mere end 30 dage gammelLæs opDet vakte opsigt, da et ulvepar i foråret 2017 slog sig ned i Vestjylland og fik et kuld ulvehvalpe.
Det var efter alt at dømme første gang siden ulvens genindvandring til Danmark i 2012, at et ulvepar havde slået sig ned i Danmark og fået hvalpe.
Men to år senere tyder det på, at alle hvalpene enten er udvandret til Tyskland eller døde.
Så sent som i sidste uge bekræftede tyske myndigheder, at en hanulv, der indtil årsskiftet havde huseret på Djursland, var konstateret i Slesvig-Holsten.
- Vi formoder, at ulven har opholdt sig på Djursland gennem længere tid.
Men der er ikke noget, der indikerer, at den har fundet en mage.
- Det er formentlig det, der gør, at den så er vandret videre, siger videnskabelig chef ved Naturhistorisk Museum Kent Olsen.
Fire andre ulve fra søskendeflokken er ligeledes vandret til Tyskland.
En af dem blev påkørt af en bil og dræbt.
En femte ulv fra det vestjyske kuld blev skudt og dræbt på en mark i Vestjylland i foråret 2018.
Ulvedrabet udløste efterfølgende en retssag og en dom på 40 dages betinget fængsel.
Dommen blev anket, og sagen skulle have været behandlet i næste uge i Vestre Landsret.
Retssagen er nu blevet udskudt, fordi der skal laves yderligere undersøgelser.
Mellem tre og fire ulve tilbageKent Olsen er ikke overrasket over, at fem af de danskfødte ulvehvalpe er søgt til Tyskland.
- At de danskfødte ulve har forladt deres vestjyske fødeområde er ikke overraskende, da unge ulve normalt vandrer ud for at finde deres eget sted, hvor de kan slå sig ned sammen med en mage, siger Kent Olsen.
Det ikke vil overraske ham, hvis nogle af de danskfødte ulve på et tidspunkt vender tilbage til Danmark.
Forskerne antager, at der er mellem tre og fire ulve i Danmark: En hanulv i Nordjylland og mindst én han- og én hunulv i Vestjylland.
- Men der kommer helt sikkert andre ulveindivider op sydfra, ligesom vi har oplevet i mindst syv tilfælde tidligere, siger Kent Olsen.
Han er overbevist om, at vi igen vil se ynglende ulve i Danmark.
- Det er forventeligt, at i yderområdet af en arts udbredelse kan det til at starte med gå lidt stille med etableringen.
Når den så når over et vist niveau, bliver det mere stabilt og forudsigeligt.
- Vi kommer til at se ulve yngle igen i Danmark, formentlig også inden for relativt kort tid.
Det er min bedste vurdering, siger Kent Olsen.
/ritzau/FacebookTwitterKopier linkEmner:Jylland|Dyr|Tyskland|Vestre Landsret|Naturhistorisk Museum




https://www.dr.dk/nyheder/udland/storbritannien-vil-ikke-have-kvinde-hjem-har-taget-hendes-statsborgerskab

UdlandStorbritannien vil ikke have IS-kvinde hjem: Har taget hendes statsborgerskabIS-sympatisører "hader vores land og de værdier, vi står for", siger britisk minister.
Shamima Begum forlod London i 2015 for at rejse til den IS-kontrollerede del af Syrien.
Af Sean Coogan20.
feb.
2019 kl.
13.
24 | opdateret 21.
feb.
2019 kl.
06.
25Bemærk: artiklen er mere end 30 dage gammelLæs opI februar 2015 forlod den dengang 15-årige Shamima Begum det østlige London og rejste til Syrien sammen med to skolekammerater.
De tre piger var efter sigende blevet fascineret og tiltrukket af videoer, som IS lagde ud på de sociale medier.
Dengang havde organisationen kontrol over flere områder i Irak og Syrien, hvor de ifølge amerikanske efterretninger rådede over 20.
000-32.
000 krigere.
Her fire år senere er det såkaldte IS-kalifat krympet til nogle få hundrede kvadratmeter, som snart forventes erobret.
Læs også:Britisk teenagepige stak af til Islamisk Stat: 'Jeg anede ikke, hvad jeg gik ind til'IS-områdernes kollaps har ført til, at tidligere IS-sympasitører nu er på flugt.
Ifølge The Guardian er omkring 1.
500 udenlandske kvinder og børn i øjeblikket samlet i al-Hawl flygtninglejren i Syrien.
En af dem er Shamima Begum, som i sidste uge kom i kontakt med britiske medier.
Her fortalte hun, at hun vil hjem til Storbritannien.
Få dage senere fødte hun en søn.
Men hun er ikke velkommen i Storbritannien, lyder det fra landets indenrigsminister, som har frataget teenageren sit britiske statsborgerskab.
Indenrigsminister: De hader osSpørgsmålet om hvad der skal ske med IS-kæmpere og sympatisører, er kommet på dagsordenen i flere vestlige lande i løbet af de seneste dage.
I weekenden opfordrede præsident Trump sine europæiske allierede til at hjemtage over 800 tilfangetagne IS-krigere, mens Shamima Begum har trukket overskrifter med sin bøn om at komme tilbage til England.
Men hun er på ingen måde velkommen, lyder budskabet fra den britiske indenrigsminister, Sajid Javid.
I går bragte det britiske medie ITV et brev fra det britiske indenrigsministerium, hvor forældrene til Shamima Begum blev oplyst, at indenrigsministeren havde besluttet at tage statsborgerskabet fra datteren.
Overvågningsbilleder viser de tre britiske piger i Londons Gatwick lufthavn inden afrejsen til Syrien.
I en tale i det britiske underhus slog ministeren i mandags fast, at regeringen ikke ville risikere britiske liv ved at sende britiske tjenestemænd eller soldater til Syrien for at hjælpe "enhver der tog derned for at støtte terror".
Ifølge ministeren er mere end 900 mennesker draget fra Storbritannien til Syrien eller Irak.
- Uanset hvilken rolle de spillede i det såkaldte kalifat, så støttede de alle en terrororganisation, og ved at gøre det har de vist, at de hader vores land og de værdier, vi står for, lyder budskabet fra Javid, ifølge The Guardian.
Og han er ikke alene med denne holdning.
- Vi vil under ingen omstændigheder tillade, at folk tilslutter sig disse dødskulter, og hvis de gør, vil der være konsekvenser, lyder det fra det konservative medlem af underhuset Robert Halfon.
Fortryder ikkeShamima Begums forældre bebuder gennem deres advokat, at de overvejer alle juridiske muligheder for at kæmpe mod afgørelsen.
Et af argumenterne er, at hun vil blive statsløs, hvis hun mister sit britiske statsborgerskab.
Omvendt peges der på, at hun har mulighed for at blive statsborger i Bangladesh, hvor hendes forældre kommer fra.
Selv siger teenageren til ITV, at det er "hjerteskærende at læse" afgørelsen fra indenrigsministeriet, som hun kalder "uretfærdig over for mig og min søn", skriver BBC.
I et af sine interview med adskillige britiske medier har hun sagt, at hun ikke vidste, hvad hun gik ind til, men at hun samtidig ikke fortryder, at hun rejste til Syrien.
- Det har gjort mig til et andet og stærkere menneske, siger den 19-årige kvinde, som har sagt, at hun håber, at folk har sympati med hende, efter hvad hun har været i gennem.
- Jeg har aldrig lavet propaganda eller gjort noget farligt.
Jeg har kun været husmor.
Jeg blev hjemme og passede på mine børn, lyder det fra Shamina Begum, der efter sigende blev gift med en hollandsk syrienkriger tre uger efter sin ankomst.
Over for den britiske avis The Times har hun fortalt, at hun godt var klar over, at IS henrettede deres fjender.
- Jeg vidste godt, at de henrettede folk.
Men jeg havde fået af vide, at det var lovligt i Islam, derfor var det okay med mig i starten, siger hun til The Times.
Ifølge den britiske avis flygtede hun fra resterne af IS's territorium, efter hendes to små børn døde, og hendes mand blev tilbageholdt, så hun selv stod alene tilbage - gravid i niende måned.
Ikke aleneDet er ikke kun Shamima Begum, der i disse dage forsøger at komme tilbage til Vesten.
Den 24-årige amerikaner Hoda Muthana og hendes 1-årige søn blev i sidste måned tilbageholdt af kurdiske styrker, mens hun flygtede fra IS' sidste bastion i Syrien.
Over for The Guardian giver hun udtryk for, at hun har fortrudt sin beslutning.
- Da jeg kom hertil og så det hele med mine egne øjne, indså jeg, at jeg havde begået en stor fejltagelse, siger hun.
Kritikere peger dog på, at hun på et tidspunkt var en af IS-bevægelsens mest prominente fortalere på de sociale medier.
Herunder med en række tweets fra Syrien, hvor hun opfordrede til angreb på amerikanske civile.
En talsmand for det amerikanske udenrigsministerium vil ikke specifikt udtale sig om Muhanas sag, men han siger, at sager om amerikanske statsborgere, der er tilbageholdt i Syrien, "per definition er ekstremt komplicerede", skriver Ritzau.
Rettelse: Artiklen er opdateret siden sin udgivelse.
Et citat er rettet, så der nu står, at Shamima Begum ifølge eget udsagn vidste, hvad hun gik ind til.
FacebookTwitterKopier linkEmner:Donald Trump (politiker)|Storbritannien|Syrien|Islamisk Stat|Terrorisme




https://www.dr.dk/nyheder/indland/svindelsigtede-britta-nielsen-har-overfoert-114-millioner-til-naertstaaende-personer

Millionsvindel i SocialstyrelsenSe temaIndlandSvindelsigtede Britta Nielsen har overført 11,4 millioner til nærtstående personerAdvokat arbejder for at hente penge hjem til Socialstyrelsen i stor svindelsag.
Den tidligere betroede medarbejder i Socialstyrelsen Anna Britta Troelsgaard Nielsen er mistænkt og sigtet for at have svindlet det offentlige for 111 millioner kroner.
Af Emma Toft og Lisbeth Quass20.
feb.
2019 kl.
10.
34 | opdateret 20.
feb.
2019 kl.
11.
21Bemærk: artiklen er mere end 30 dage gammelLæs opDen svindelmistænkte Britta Nielsen fra Socialstyrelsen har overført "betydelige beløb" til tre nærtstående personer.
Det drejer sig helt præcist om 11.
423.
996,60 kroner.
Da de pengeoverførsler betragtes som lån, er de tre nærtstående personer blevet bedt om at betale dem tilbage.
Det oplyser advokatfirmaet Kammeradvokaten i en redegørelse til Sø- og Handelsretten.
Kammeradvokaten er kurator i sagen, hvor Socialstyrelsen forsøger at hente de 111 millioner offentlige kroner hjem til staten, som den tidligere betroede medarbejder i Socialstyrelsen, Britta Nielsen, er mistænkt for at have svindlet sig til.
Britta Nielsen er sigtet for databedrageri af særlig grov beskaffenhed i den store sag om millionsvindel med Socialstyrelsens puljepenge - penge som skulle gå til udsatte borgere.
Hun sidder i øjeblikket varetægtsfængslet i Danmark, efter hun i efteråret blev anholdt i Sydafrika, hvor hun ifølge myndighederne var flygtet til.
Hvordan hun stiller sig til sigtelsen, er uklart.
Udover sigtelsen mod hende er hendes tre børn - en søn og to døtre - sigtet for hæleri af særlig grov beskaffenhed ved at have modtaget nogle af pengene.
En svigersøn er også sigtet i sagen.
De nægter sig alle skyldige.
- Udover overførslerne til de tre nærtstående personer har kurator konstateret, at der er sket overførsler af et mindre beløb til en fjerde person med tilknytning til skyldneren, står der i redegørelsen.
Omfattende overførsler til en datterSærlig én af de nærtstående personer har ifølge Kammeradvokatens undersøgelser modtaget "omfattende pengeoverførsler".
Der er her tale om Britta Nielsens ene datter, som i forbindelse med sagen også er blevet erklæret konkurs.
Hvor mange penge, hun har modtaget, vides ikke.
Datteren har haft en stor interesse for heste og har haft flere firmaer, der har købt og solgt dyre heste, har hun fortalt i et interview med Kanal 5.
Her lød det også, at det var moderen, der stod for økonomien i forbindelse med hestehandlerne.
- Det er endnu uklart, om disse overførsler er foretaget i skyldnerens egen interesse, eller om betalingerne er sket i en nærtstående persons interesse, står der i redegørelsen.
Derfor ved kurator ikke endnu, om de penge kan kræves tilbagebetalt.
Det er også stadig for tidligt at sige, om andre end Britta Nielsens ene datter vil blive begæret konkurs i forsøget på at hente pengene hjem til det offentlige, oplyser advokat og kurator Boris Frederiksen.
Læs også:Britta Nielsen-sag: Svigersøn sigtet for at gemme store beløb fra svindelHævet store pengebeløb i bankenDer er sket "betydelige kontanthævninger" fra Britta Nielsens bankkonti, står der i redegørelsen.
Det præcise beløb vil kurator ikke oplyse.
Det er også usikkert, om pengene kan hentes hjem.
- Vi kan konstatere, at der har været betydelige kontante hævninger på Britta Nielsens bankkonti.
Hvor de kontante beløb er flydt hen, det henstår stadig i det uvisse, siger Boris Frederiksen.
For de penge kan ikke følges på samme måde, som penge der overføres mellem bankkonti.
- Penge, der er hævet kontant, er meget svære at spore.
Det må vi bare konstatere, tilføjer han og kan derfor heller ikke udelukke, at nogle af pengene ligger et eller andet sted.
I det hele taget har kurator haft et stort arbejde med at få overblik over Britta Nielsens bankkonti, der betegnes som et bemærkelsesværdigt højt antal, som hun har haft i flere banker og i flere lande.
I nogle tilfælde har bankudskrifter skullet afhentes fysisk hos Danske Bank.
Huse sat til salgI alt har kurator indtil nu fundet frem til værdier for 4,9 millioner kroner, mens det vurderes, at Britta Nielsen skylder i alt 124 millioner kroner.
En ødegård i Sverige og et hus i Hvidovre er også blevet sat til salg for at hente pengene hjem.
Britta Nielsen har også gjort flere store køb i Sydafrika, men værdien er endnu ikke opgjort.
- Kurator har arbejdet på at få klarlagt, hvad Britta Nielsen ejer i Sydafrika, hvor hun blandt andet har købt en bil og flere ejendomme med bygninger.
Det arbejde er endnu ikke afsluttet, siger kurator Boris Frederiksen.
Først om et til to år forventer advokaten, at hele konkurssagen er afsluttet.
FacebookTwitterKopier linkEmner:Britta Troelsgaard Nielsen (embedsmand)|Sø- og Handelsretten|Socialstyrelsen|Kriminalitet|Sydafrika




https://www.dr.dk/sporten/tennis/godt-nyt-fra-wozniacki-jeg-er-snart-tilbage

TennisGodt nyt fra Wozniacki: 'Jeg er snart tilbage'En syg Caroline Wozniacki har meldt afbud til flere turneringer de seneste uger, men nu går det fremad.
Caroline Wozniacki nærmer sig et comeback efter at have været ramt af en virus.
20.
feb.
2019 kl.
10.
42Bemærk: artiklen er mere end 30 dage gammelLæs opFørst meldte hun afbud til Fed Cup.
Derefter trak hun sig med kort varsel fra Qatar Open.
Og senest måtte hun blive væk fra WTA-turneringen i Dubai, der spilles i denne uge.
Tiden efter Australian Open i januar har været hård for Caroline Wozniacki, som har været plaget af sygdom.
Men nu er der endelig lys forude, skriver tennisstjernen på Twitter.
- At trække mig fra turneringerne i Doha og Dubai var ikke lige det, jeg havde håbet på, men helbredet kommer altid i første række.
- Jeg er endelig begyndt at få det bedre, og jeg kan ikke vente, til jeg snart er tilbage ved fuld styrke, skriver Caroline Wozniacki.
Læs også:Wozniacki efter nyt afbud: 'Er ærgerlig, skuffet og ked af det'Den 28-årige dansker har været plaget af en virus, der har givet problemer og hoste, så snart pulsen er kommet i vejret.
Ikke i aktion siden Australian OpenMandag skulle hun have mødt schweizeren Stefanie Vögele i Dubai, men kom ikke længere end til opvarmningen, inden hun opgav at gennemføre kampen.
Wozniacki har ikke været i aktion, siden hun tabte til Maria Sharapova i Australian Open for en måned siden.
Det kan aflæses på verdensranglisten, hvor hun var dumpet ned som nummer 14, da den seneste udgave af listen blev offentliggjort i mandags.
Ifølge TV2 Sport stiler hun efter at vende tilbage i den store Indian Wells-turnering, der spilles i begyndelsen af marts.
/ritzau/FacebookTwitterKopier linkEmner:Caroline Wozniacki (tennisspiller)|Maria Sharapova (tennisspiller)|Australian Open|Tennis|Dubai




https://www.dr.dk/sporten/cykling/dansk-cykelprofil-saesondebuterer-i-portugal

CyklingDansk cykelprofil sæsondebuterer i PortugalSøren Kragh Andersen kører onsdag sæsonens første cykelløb i Volta ao Algarve.
Seks danskere er til start.
Søren Kragh Andersen havde et glimrende 2018, hvor han blandt andet kørte flere Tour de France-etaper i den hvide ungdomstrøje.
20.
feb.
2019 kl.
11.
33Bemærk: artiklen er mere end 30 dage gammelLæs opDen professionelle cykelsæson har været i gang i halvanden måned, men endnu har man ikke set noget til en af sidste sæsons store danske profiler, Paris-Tours-vinderen Søren Kragh Andersen.
Det ændrer sig dog onsdag, når han er med for Team Sunweb i etapeløbet Volta ao Algarve, der strækker sig over fem etaper og fortsætter frem til søndag.
Og selv om det bliver hans sæsondebut, håber holdets ledelse, at Søren Kragh Andersen sammen med holdkaptajn Sam Oomen kan levere resultater på enkelte etaper.
Læs også:OVERBLIK Valgren førte an i dansk succesår på jernhesten- Sam er mand for de mere vanskelige etaper, og vi satser på et solidt resultat til ham i klassementet.
Ved siden af Sam har vi Søren, som er god på enkeltstart og er hurtig på de mere flade etaper, siger sportsdirektør Michiel Elijzen i en pressemeddelelse.
Den 24-årige dansker markerede sig i sidste sæson med flere store resultater.
Ud over sejren i Paris-Tours blev det også til en etapesejr i Schweiz Rundt og syv dage i Tour de Frances hvide ungdomstrøje.
Fem øvrige danskere stiller også til startHan er ikke den eneste dansker blandt de syv ryttere, Sunweb har taget med til Portugal.
Også den tidligere U23-europamester Casper Pedersen er en del af holdet og får dermed debut som World Tour-rytter.
Han kørte i sidste sæson på det nu lukkede prokontinentalhold Aqua Blue Sport.
På startlisten til Volta ao Algarve finder man i alt seks danske navne.
Ud over Sunweb-duoen er der deltagelse af Michael Valgren og Lars Bak (begge Dimension Data), Mads Würtz Schmidt (Katusha) og Mads Pedersen (Trek).
Løbet består af to etaper med bjergafslutning, to sprinteretaper og en 20 kilometer lang enkeltstart.
/ritzau/FacebookTwitterKopier linkEmner:Cykelsport|Michael Valgren (cykelrytter)|Søren Kragh Andersen (cykelrytter)|Portugal|Frankrig




https://www.dr.dk/nyheder/penge/ekspert-falck-brugte-tillidsfolk-som-soldater-i-kamp-mod-bios

Falck-Bios-sagenSe temaPengeEkspert: Falck brugte tillidsfolk som soldater i kamp mod BiosTillidsfolk har svigtet kollegaernes tillid i Falck-kampagne, mener ekspert.
Falck iværksatte en kampagne mod det hollandske selskab Bios, hvor de brugte tillidsrepræsentanterne til at angribe konkurrenten, fastslår afgørelsen fra Konkurrencerådet.
(© colourbox.
com)Af Klaus Buster Jensen og Søren Larsen20.
feb.
2019 kl.
14.
30Bemærk: artiklen er mere end 30 dage gammelLæs opDet er helt usædvanlig og uhørt, at Falck har holdt møde sammen med medarbejdernes tillidsfolk og sammen koordineret angreb på konkurrenten Bios.
Det slår ekspert i arbejdsmarked Laust Høgedahl fast.
Han er lektor ved Aalborg Universitet og har gennemgået afgørelsen fra Konkurrencerådet, der afslører Falcks ulovlige metoder i krigen om kontrakter på ambulancedriften i region Syddanmark.
- Det er aldrig set før, at tillidsfolk har været brugt til at bekæmpe en konkurrent, siger Laust Høgedahl.
Forstå sagen om Falck og BiosKonkurrencerådet har politianmeldt Falck for at have misbrugt sin markedsposition til at presse ambulancekonkurrenten Bios fra Holland ud af det danske marked.
Ambulanceselskabet Bios overtog ambulancedriften i Region Syddanmark fra Falck i 2015.
Bios blev i 2016 erklæret konkurs, da virksomheden ikke kunne skaffe nok ambulancereddere til at få vagtplanerne til at hænge sammen.
Bagmandspolitiet skal nu i gang med at vurdere, om der kan rejses en strafferetlig sag mod Falck.
Den øverste ledelse i Falck lavede i det skjulte en kampagne mod Bios, og her brugte Falck medarbejdernes tillidsrepræsentanter.
- Falck har båret denne her dagsorden ind til tillidsrepræsentanterne og bedt dem om at være soldaterne i marken til at føre denne her kampagne ud i livet, siger eksperten.
"Brød kollegaernes tillid"Konkret afdækker afgørelsen tre problematiske forhold om de valgte 3F-tillidsvalgte:1) Tillidsrepræsentanter tilbageholdte og forhalede oplysninger fra Bios for deres kollegaer, så de ikke fik informationer om vilkårene for tilbud om ansættelse i Bios.
2) Medarbejdernes tillidsvalgte var til møde med Falck og aftalte, hvilke kritiske budskaber og spørgsmål, de skulle rette mod Bios.
3) Og de var med til sprede kampagne-siden på Facebook, som i hemmelighed var sat op af Falcks kommunikationsbureau for at miskreditere Bios.
- Det her er meget, meget unormalt, i forhold til hvad tillidsrepræsentanternes rolle normalt er, mener Laust Høgedahl.
- Hvis man går ud og udelukkende varetager ledelsen interesser, så bryder man den tillid og det mandat, man har fået fra sine kolleger, siger han.
Bios gik konkurs, efter de havde brudt Falcks dominas og vundet kontrakten på hovedparten af ambulancedriften i Region Syddanmark.
Bios gik konkursDen store udfordring for Bios var, at de ikke kunne skaffe nok reddere.
Og der blev det blandt andet et problem, at de ikke kunne kommunikere med redderne gennem deres tillidsrepræsentanter, fastslår rapporten.
- Jeg tror, at de (tillidsfolkene, red.
) er meget loyale overfor virksomheden og gerne vil beskytte virksomheden overfor ting, der kan opfattes som en trussel.
Og i det her tilfælde blev Bios opfattet som en trussel, siger Laust Høgedahl.
Pilen peger tilbage på 3F, som har overenskomsten med Falck.
For tillidsfolkene repræsenterer i høj grad også 3F overfor Falck og de ansatte, mener Laust Høgedahl.
Formanden i 3F’s transportgruppe Jan Villadsen siger, at hverken han eller andre centralt i 3F’s forbund har kendt til tillidsfolkenes rolle.
- Jeg har holdt samtaler med samtlige, der er her i mit hus.
De har ikke vidst det her, siger Jan Villadsen.
3F laver undersøgelseTransportformanden har nu sat gang i en undersøgelse, der skal gennemgå og efterprøve Konkurrencerådets konklusioner internt i fagforeningen.
Ifølge Konkurrencerådet brugte Falck disse metoder til at tilsværte Bios:Etablering og brug af en gruppe på et socialt medieFormidling af negative historier om BiosMobilisering af ambassadører for FalckBrug af interne nyhedsbreveBrugen af stationsledere og tillidsmænd m.
fl.
- Vi er faktisk ved at undersøge, om vi kan finde noget dokumentation for, om der er nogen, der skal have gjort noget modsat i forhold til, hvad vi har sagt, de skulle gøre.
Og det er ikke lykkedes os endnu, siger Jan Villadsen.
Den nuværende administrerende direktør i Falck, Jakob Riis, har flere gange beklaget, at selskabet brugte ulovlige metoder til at bekæmpe deres konkurrent.
- Jeg synes, at vi har rigtig mange måder at vise på, at vi er et helt andet sted i dag, end da de her begivenheder fandt sted i 2014 og 2015.
- De ting der foregik i 2014 og 2015 kommer ikke til at gentage sig i Falck.
Det kan jeg garantere, forklarede Jakob Riis.
FacebookTwitterKopier linkEmner:3F|BIOS Ambulance Service|Laust Høgedahl (samfundsforsker)|Arbejdsmarked|Redningsvirksomhed




https://www.dr.dk/nyheder/penge/15-br-butikker-abner-i-11-byer

Penge15 BR-butikker åbner i 11 byerNogle BR-butikker flytter ind i gamle lokaler, mens andre har fundet nye placeringer.
20.
feb.
2019 kl.
10.
13Bemærk: artiklen er mere end 30 dage gammelLæs opSalling Group har sat navn på de første 15 steder, hvor legetøjskæden BR genopstår.
Kæden, der var en del af den konkursramte Top-toy, bliver drevet videre i 11 byer i første omgang.
I Jylland bliver der åbnet en BR-butik i Aalborg, Aarhus, Vejle, Herning og Sønderborg, mens fynboerne kan handle i en BR-butik i Rosengårdscenteret i Odense.
På Falster åbner en BR-butik i Nykøbing Falster, mens sjællænderne uden for hovedstaden får legetøjskæden i Slagelse, Roskilde og Hillerød.
I København og omegn bliver der en BR-butik på Fisketorvet, Vimmelskaftet, i Frederiksberg Centeret, Fields og i Rødovre.
Ikke alle butikker kommer dog til at ligge, hvor kunderne tidligere har kunnet finde dem.
I Rødovre genopstår BR-butikken eksempelvis ikke i sine gamle lokaler i Rødovre Centrum.
I stedet overtager BR-kæden lokalerne fra den tidligere Toy R"Us andet steds i forstaden.
Var på fallittens randBR-kæden var ellers på fallittens rand, da selskabet bag den og den anden legetøjskæde Toy"R"Us efter et skuffende julesalg måtte opgive en rekonstruktion og drejede nøglen om.
Salling Group, der nok bedst er kendt for Salling Stormagasiner og kæderne Føtex, Netto og Bilka, købte brandet til BR og varelageret ud af ruinerne af Top-Toy.
Selskabet står dog med et brand og inventaret men ingen ansatte.
Tirsdag blev det oplyst, at det bliver Salling Groups Charlotte From, der skal stå i spidsen for at drive kæden.
- Vi arbejder benhårdt på at blive klar med de nye BR-butikker.
Ikke mindst skal vi have ansat mindst 300 nye kolleger, som skal kunne begejstre børn og deres forældre - samtidig med at de leverer service i særklasse, siger hun.
De 300 nye ansatte skal ansættes i 25 butikker, hvor de resterende vil blive præsenteret senere på foråret.
Mere end 700 mistede jobbet, da Top-Toy gik konkurs.
/ritzau/FacebookTwitterKopier link




https://www.dr.dk/nyheder/udland/tre-parlamentsmedlemmer-forlader-mays-parti

UdlandTre parlamentsmedlemmer forlader Mays partiKonservative medlemmer går sammen med tidligere Labour-medlemmer.
Det britiske parlamentsmedlem Anna Soubry (th.
)  har forladt regeringspartiet og vil nu fortsætte som uafhængig.
Af Sean Coogan og Louise Brodthagen Jensen20.
feb.
2019 kl.
13.
04Bemærk: artiklen er mere end 30 dage gammelLæs opTre medlemmer af Det Konservative parti i det britiske parlament forlader partiet, skriver flere britiske medier.
De tre vil tilslutte sig en nyopstået gruppe af uafhængige i det britiske parlament, der består af tidligere Labour-medlemmer, der forleden trak sig fra deres parti i protest.
Det skriver blandt andre BBC og avisen The Guardian.
Læs også:Et ottende parlamentsmedlem fra Labour trækker sig i protestDer er tale om medlemmerne Sarah Wollaston, Heidi Allen og Anna Soubry fra det konservative parti, der nu trækker sig, og ifølge BBC er de alle tilhængere af at blive i EU.
"Katastrofal" håndtering af brexitI et brev til premierminister Theresa May understreger de, hvorfor de ikke længere ser sig selv som en del af partiet, blandt andet fordi det er "i kløerne" på det nordirske parti DUP samt den EU-skeptiske gruppe ERG.
Sarah Wollaston (th.
) ses her med Chuka Umunna (tv.
), der mandag forlod partiet Labour for at blive en del af en uafhængig gruppe i det britiske parlament.
- Brexit har redefineret Det Konservative parti.
Og optrevlet alle tidligere forsøg på at modernisere partiet.
Der har været et trist fejlslagent forsøg på at gå imod ERG-hardlinere, som med deres egen leder og politik tydeligt fungerer som et parti i partiet, skriver de.
De tre nu tidligere konservative kalder i brevet håndteringen af brexit for "katastrofal" og understreger, at der ikke har været et forsøg på at skabe hverken politisk konsensus eller at håndtere årsagerne til, at briterne i 2016 stemte for at træde ud af EU.
- Prioriteringen har i stedet været at optegne klare linjer.
De 48 procent (der stemte for at blive i EU, red.
) er ikke bare blevet kørt ud på et sidespor, de er blevet stødt ud.
Selvom de tre konservative nu vil fortsætte som uafhængige, vil de dog fortsat stemme med regeringen, når det gælder økonomisk politik og sikkerhedspolitik.
Den nye politiske gruppe af uafhængige blev dannet mandag og består af otte tidligere Labour-medlemmer.
Den blev dannet blandt andet som protest mod Labour-ledelsen brexit-politik og en fejlslagen håndtering af antisemitisme indenfor egne rækker, lød begrundelsen mandag.
FacebookTwitterKopier linkEmner:Storbritannien|Theresa May (politiker)|The Labour Party|EU|EU-forhold




https://www.dr.dk/nyheder/udland/ekspert-forventer-ikke-mytteri-i-venezuela-militaeret-er-dybt-fedtet-ind-i-maduro

UdlandEkspert forventer ikke mytteri i Venezuela: Militæret er dybt fedtet ind i MaduroVenezuelas magtfulde militær har klare interesser i at holde præsident Maduro ved magten, siger ekspert.
Det er usandsynligt, at militæret i Venezuela skifter side, mens deres overordnede støtter præsident Maduro, vurderer ekspert .
Af Sean Coogan20.
feb.
2019 kl.
10.
10Bemærk: artiklen er mere end 30 dage gammelLæs op- I vil miste alt.
Sådan lød advarslen i mandags, da USA's præsident Trump advarede Venezuelas militær mod fortsat at støtte landets præsident, Nicolás Maduro.
Men militæret i det kriseramte land støtter fortsat Maduro, lød det i går fra Vladimir Padrino, som er forsvarsminister og leder af landets væbnede styrker.
Læs også:Militæret støtter stadig Maduro: Løfter ikke nødhjælps-blokadeOg det er dårligt nyt for oppositionsleder Juan Guaidó, selv om det var en forventelig udmelding, siger Carlos Salas Lind, ekstern lektor ved CBS og ekspert i latinamerikansk politik.
- Det bliver ikke nemt, men det har aldrig været nemt at skulle af med sådan et regime, siger han.
Militæret er dybt involveretDet kommer ikke bag på Carlos Salas Lind, at militæret fortsat støtter præsident Maduro, for det er nemlig viklet ind i hans regime, siger lektoren.
- Det er helt sikkert, at militæret er dybt involveret i mange af de beslutninger, som regeringen træffer.
Det er derfor, at militæret bliver nødt til at støtte regeringen, siger han.
Militæret i Venezuela er meget magtfuldt - så magtfuldt, at nogle iagttagere peger på, at det er et militærregime, man har i landet, siger Carlos Salas Lind.
Det er helt sikkert, at militæret er dybt involveret i mange af de beslutninger, som regeringen træfferCarlos Salas LindDe højtstående officerer har blandt andet økonomiske interesser i at støtte Maduro, som sørger for, at de har en særligt priviligeret status.
- De har et godt liv.
De lider ikke under de samme forhold som resten af befolkningen.
Det er derfor forkert at tro, at Maduro er alene om at lede landet, siger han.
- Det er en gruppe mennesker, hvor en del af dem er fra militæret.
Og det er ikke hvem som helst fra militæret - det er dem, der har magten over militæret.
Læs også:Ny præsident i Venezuela?
Militæret er den vigtigste faktor i magtspillet- Så på mange måder er det et militærregime, selv om man ikke ser det.
Man ser Maduro, men det er militæret, som regerer landet, siger han.
Kræver økonomisk kollapsDet var Maduros forgænger, Hugo Chavez, der indså nødvendigheden af at gøre militæret til en central del af magtapparatet i landet, påpeger Carlos Salas Lind.
- Det blev tydeligt for ham, at hvis han ikke kontrollerede militæret, så kunne han ikke regere som han gjorde.
Systemet bliver holdt i hævd ved at forfremme loyale generaler og overvåge de kritiske.
Så mens der utvivlsomt er militærfolk, som er imod Maduro og landets situation, så er spørgsmålet, om de har mulighed for og lyst til at sætte sig op mod det magtfulde styre.
- Man har udviklet et utroligt overvågningsapparat, siger lektoren.
De ved absolut alt.
Det er derfor usandsynligt, at militæret vipper landets præsident af pinden foreløbigt, vurderer lektoren.
En mulighed er dog, at landet bliver ramt af et økonomisk kollaps, så Maduro ikke længere har midler til at regere.
Det er højst sandsynligt det, som USA og dets allierede satser på, selv om regeringen håber på at ride stormen af med penge fra Kina og Rusland, vurderer Carlos Salas Lind.
Men det bliver svært for ham at skaffe midler nok de næste måneder.
Derfor kan der godt være dramatiske begivenheder i vente, selv om det virker stille nu, siger han.
FacebookTwitterKopier linkEmner:Donald Trump (politiker)|Militær|Venezuela|USA|Copenhagen Business School




https://www.dr.dk/nyheder/politik/reglerne-om-familiesammenforing-bliver-aendret-efter-udvisning-af-mint

PolitikReglerne om familiesammenføring bliver ændret efter udvisning af MintEfter sagen om den thailandske pige Mint bliver regler om familiesammenføring ændret.
De skal være mere klare.
Hvis man som forælder ønsker at leve og bo i Danmark sammen med sit barn, skal man tage barnet med hertil med det samme, lyder det fra udlændinge- og integrationsminister Inger Støjberg (V).
20.
feb.
2019 kl.
09.
59Bemærk: artiklen er mere end 30 dage gammelLæs opUdlændinge, der vil have deres børn med sig til Danmark, skal fremover søge om det så hurtigt som muligt.
Og senest tre måneder efter, at forælderen selv har fået opholdstilladelse i Danmark.
Til gengæld skal det ikke længere være et krav, at der er udsigt til vellykket integration af barnet.
Det er regeringen, Dansk Folkeparti og Socialdemokratiet blevet enige om, efter at reglerne har været heftigt debatteret i forbindelse med sagen om den thailandske pige Mint.
Hun blev i oktober tvunget til at forlade Danmark.
Begrundelsen var, at hun havde været for længe i sit hjemland til at kunne integreres i Danmark.
Men flere politikere mente, at afgørelsen var urimelig.
Mints stedfar, Frank Thøgersen, har forklaret til B.
T.
, at han havde fået det indtryk, at det var bedst, at Mint blev i Thailand i en periode.
Læs også:Mints stedfar klynger sig til håbet om dispensationsordningMålet med de nye regler er at gøre det mere klart, at man skal søge hurtigt.
- Hvis man som forælder ønsker at leve og bo i Danmark sammen med sit barn, skal man tage barnet med hertil med det samme, fastslår udlændinge- og integrationsminister Inger Støjberg (V) i en pressemeddelelse om de nye regler.
- Man skal altså ikke bare efterlade barnet i hjemlandet i årevis.
De nye regler gælder sager, hvor den ene forælder kommer til Danmark, mens den anden fortsat bor i hjemlandet.
Støjberg skal nu udarbejde et lovforslag om de nye regler.
/ritzau/FacebookTwitterKopier linkEmner:Inger Støjberg (politiker)|Venstre|Dansk Folkeparti|Socialdemokraterne|Thailand




https://www.dr.dk/nyheder/indland/hpv-vaccinen-tiltraekker-igen-de-unge-piger

Hpv-vaccineSe temaIndlandHPV-vaccinen tiltrækker igen de unge pigerNæsten 40.
000 piger blev vaccineret sidste år.
Det er en stigning på 20 procent sammenlignet med 2017.
Betydeligt flere piger takker ja til tilbuddet om gratis hpv-vaccine.
Af Julie Johanne Knudsen20.
feb.
2019 kl.
09.
42Bemærk: artiklen er mere end 30 dage gammelLæs opEfter en del modvind tyder det nu på, at forældre og unge piger igen takker ja til tilbuddet om at få en hpv-vaccine.
Antallet af hpv-vaccinerede i 2018 er netop gjort op, hvor i alt 38.
624 piger påbegyndte vaccinationen.
Det er en stigning på 20 procent fra året før, hvor 31.
714 tog imod tilbuddet.
Det skriver Sundhedsstyrelsen i en pressemeddelelse.
Sundhedsstyrelsen anbefaler, at piger i 12-årsalderen og inden deres seksuelle debut bliver hpv-vaccineret.
Man er derfor tilfreds med den stigende udvikling.
- Det er fantastisk at se, at tilslutningen til hpv-vaccinationen fortsat stiger.
Vaccinen beskytter pigerne mod hpv, som kan medføre celleforandringer, der kan udvikle sig til livmoderhalskræft.
Det budskab er vi lykkedes med at få ud til pigerne og deres forældre, siger Bolette Søborg, overlæge i Sundhedsstyrelsen.
Det er ikke for sentVaccinen har været udskældt, hvor piger fra tidligere årgange valgte at takke nej til tilbuddet om gratis vaccine.
Men de nye tal viser, at piger fra årgange med tilbagegang også vælger at blive vaccineret.
- Det er skønt at se, at pigerne fra de årgange, som ikke nåede at få vaccinen, da de var 12 år, nu også kommer i gang.
Det er nemlig ikke for sent.
Og det er vigtigt at understrege, at hvis man er påbegyndt hpv-vaccinationen, men ikke er blevet færdig, er der stadig tid til at få de sidste doser og dermed sikre sig fuld beskyttelse, påpeger Bolette Søborg.
Ifølge tallene fra Statens Serum Institut er 58 procent af pigerne fra årgang 2003 – de piger, der i år fylder 16 år – nu færdigvaccineret.
For to år siden var denne andel på 28 procent.
Nedenfor ses udviklingen af færdigvaccinerede piger fra årgang 2004.
FacebookTwitterKopier linkEmner:Vaccinationer|Sundhedsstyrelsen|Kræft|Søborg|Statens Serum Institut




https://www.dr.dk/nyheder/indland/fire-maend-udvises-molotovcocktail-angreb-pa-ambassade

IndlandFire mænd udvises for molotovcocktail-angreb på ambassadeTyrkiets ambassade i København blev sidste år angrebet med brandbomber.
Det koster fængsel og udvisning.
Tyrkiets ambassade i Danmark blev udsat for et  attentat med  molotovcocktails i marts sidste år.
20.
feb.
2019 kl.
09.
34Bemærk: artiklen er mere end 30 dage gammelLæs opDer bliver grædt i retssal 27 i Københavns Byret her til morgen.
Årsagen er, at fire unge mænd er blevet idømt fængsel og udvisning af Danmark for at have angrebet den tyrkiske ambassade i København med brandbomber i marts sidste år.
De fire mænd på 19, 22, 23 og 24 år er dømt for at have kastet flere molotovcocktails mod bygningen på Østerbro i København.
Tre af mændene har fået en fængselsstraf på et år og ni måneder, mens den fjerdes dom lyder på et år og seks måneder.
De er alle blevet udvist af Danmark med indrejseforbud i 12 år.
Flere pårørende, der er mødt op for at støtte de fire mænd, bryder sammen i gråd efter domsafsigelsen.
Andre samles foran retslokalet og snakker om dommens udfald.
Del af det kurdiske miljøAngrebet fandt sted natten til 19.
marts sidste år.
De fire mænd er alle fra det kurdiske miljø i København.
En af de tiltalte har tidligere forklaret, at de egentlig skulle have fejret kurdisk nytår i Odense, men droppede festen, da den tyrkiske hær havde indtaget byen Afrin i det nordvestlige Syrien.
Han tog derfor til et kurdisk mødested i Valby, hvor de tre andre tiltalte også var.
De fire kørte lidt rundt i København i den enes bil, og her begyndte de at snakke om ambassaden, og idéen opstod.
I alt havde de syv brandbomber med til ambassaden den nat.
/ritzau/FacebookTwitterKopier linkEmner:København|Hærværk|Udenrigspolitik|Københavns Byret|Odense




https://www.dr.dk/musik/ikke-set-siden-beatles-ariana-grande-tangerer-vild-rekord

MusikIkke set siden The Beatles: Ariana Grande tangerer vild rekordSangerinden ligger i øjeblikket nummer et, to og tre på USA's singlehitliste.
Du kan snart opleve Ariana Grande i Danmark.
Hun spiller koncert i Royal Arena i København den 1.
oktober.
(Foto: ENT/SPLASH / SplashNews.
com © Scanpix)Af Kasper Madsbøll Christensen20.
feb.
2019 kl.
09.
26Bemærk: artiklen er mere end 30 dage gammelLæs op'7 Rings'.
'Break Up With Your Girlfriend, I'm Bored'.
'Thank U, Next'.
Det er ikke bare titlen på de tre seneste singler fra popdronningen Ariana Grande.
Det er også titlen på de tre singler, der i øjeblikket indtager første-, anden- og tredjepladsen på den amerikanske singlehitliste, Billboard Hot 100.
Det skriver musikbladet Rolling Stone.
Dermed har den 25-årige sangerinde tangeret en over 50 år gammel rekord og slået fast med syvtommersøm, hvem der sidder allerøverst på poptronen lige for øjeblikket.
Lyt til 'Break Up with Your Girlfriend, I'm Bored', mens du læser videre.
Ariana Grande - Break Up with Your Girlfriend, I'm BoredDet er nemlig ikke sket siden 1964, at én artist har haft tre singler øverst på Billboard Hot 100 på samme tid.
Dengang stod The Beatles bag bedriften med singlerne 'Can't Buy Me Love', 'Twist and Shout' and 'Do You Want to Know a Secret?
'.
Det er kun seks måneder siden, Ariana Grande udgav albummet 'Sweetener'.
'Thank U, Next'-albummet har været på gaden siden 8.
februar.
Hitter også i DanmarkDet er dog ikke kun i USA, at den 153 centimeter høje sangerinde dominerer hitlisterne.
Læs også:Hitsangerinde vil lave musik som rapperne: 'Hvorfor må de, når jeg ikke må?
'I Storbritannien ligger hun i skrivende stund både nummer ét og to med 'Break Up With Your Girlfriend, I'm Bored' og '7 Rings', ligesom albummet 'Thank U, Next' (der har samme titel som singlen) indtager førstepladsen på albumhitlisten.
Her til lands er 'Thank U, Next'-albummet også gået ind som nummer ét på den officielle hitliste, mens hun i øjeblikket har to singler med i top ti på singlehitlisten, hvor Lady Gaga og Bradley Cooper stadig indtager førstepladsen med 'Shallow' fra 'A Star is Born'-filmen.
Sidstnævnte kan i øvrigt vinde en Oscar-pris for 'Bedste sang', når de gyldne statuetter uddeles natten til mandag, dansk tid.
FacebookTwitterKopier linkEmner:Lady Gaga (musiker)|Billboard|The Beatles|Storbritannien|Pop og rock




https://www.dr.dk/sporten/oevrig/fire-danske-langrendsloebere-kaemper-om-vm-billetter

Øvrig sportFire danske langrendsløbere kæmper om VM-billetterFire danske langrendsløbere skal onsdag eftermiddag forsøge at kvalificere sig til hovedløbene ved VM.
Arkiv 20.
feb.
2019 kl.
08.
31Bemærk: artiklen er mere end 30 dage gammelLæs opVM i nordiske skidiscipliner bliver officielt åbnet i Seefeld i Østrig onsdag aften, men på det tidspunkt har fire danskere allerede været i aktion.
Langrendsløberne Peter Marius Jensen, Joachim Rosboe, Jacob Rosboe og Tue Rømer tyvstarter onsdag eftermiddag med 10 kilometer i klassisk stil.
Top-10 får adgang til at køre de egentlige VM-løb i de kommende knap to uger.
- Det er et kvalifikationsløb for dem, som ikke er direkte kvalificerede.
Her skal vi gå i top-10, hvis vi skal have noget at gøre i de rigtige konkurrencer ved VM, siger Tue Rømer til Danmarks Skiforbunds facebookside.
Læs også:Fire på stribe: Danskere er klar til VM i langrendKvalifikationsløbet skal brede sporten ud til lande, man normalt ikke forbinder med skisport.
Et svingende niveauDet giver løbere fra de mindre langrendsnationer mulighed for at deltage ved VM, og samtidig får man sorteret de dårligste fra, inden de kommer til at stå ansigt til ansigt med verdenseliten.
Niveauet i kvalifikationen er traditionelt svingende.
Ud over mange "seriøse" løbere, der kæmper om billet til det fine selskab, har man tidligere set flere "eksotiske indslag".
For to år siden blev Adrian Solano fra Venezuela berømt, da han udmattet måtte opgive efter 6,1 usikre kilometer.
På det tidspunkt var han 38 minutter efter den hurtigste.
VM varer til 3.
marts.
De store navne træder ind torsdag, hvor det gælder sprint for både mænd og kvinder.
/ritzau/FacebookTwitterKopier linkEmner:Skisport|Danmarks Skiforbund|Østrig|Venezuela




https://www.dr.dk/nyheder/udland/eu-formand-vil-smide-ungarns-regering-ud-af-det-konservative-selskab

Valg til Europa-ParlamentetSe temaUdlandEU-formand vil smide Ungarns regering ud af det konservative selskabDe danske konservative mener fortsat, at det er bedre at beholde Fidesz i den konservative gruppe.
Europa-Kommissionens formand, Jean-Claude Juncker (tv), mener ikke, at den ungarske premierminister, Viktor Orban, og hans Fidesz-parti skal være i den konservative EPP-gruppe længere.
Af Per Bang Thomsen20.
feb.
2019 kl.
09.
46Bemærk: artiklen er mere end 30 dage gammelLæs opUngarns nationalkonservative regeringsparti, Fidesz, hører ikke længere til blandt resten af Europas konservative partier.
Det er budskabet fra Europa-Kommissionens formand, Jean-Claude Juncker, efter at det ungarske parti i en ny reklamekampagne har beskyldt ham for at ville oversvømme Ungarn med migranter og derved "true" landets sikkerhed.
- Man kan ikke gøre meget mod løgne, lød det fra kommissionsformanden, da han tirsdag blev spurgt ind til kampagnen under en debat i Stuttgart, Tyskland.
Hvad er en gruppe i Europa-Parlamentet?
Langt størstedelen af europaparlamentarikerne sidder i politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater for at oprette en gruppe.
De Konservatives gruppe - Det Europæiske Folkeparti (EPP) - er i dag Europa-Parlamentets største med 217 mandater, heriblandt den konservative Bendt Bendtsen.
Derudover sidder den tyske kansler, Angela Merkels, parti også med, og det samme gør Moderaterne fra Sverige.
Jean-Claude Juncker mener ikke, at det ungarske regeringsparti længere har hjemme i Europa-Parlamentets kristenkonservative gruppe, Det Europæiske Folkeparti (EPP), hvor det ellers har været medlem siden 1996.
Jean-Claude Juncker, som selv er konservativ og en del af EPP, opfordrer derfor gruppens formand, Manfred Weber, til at genoverveje, om han "overhovedet har brug for disse stemmer" fra Fidesz og dets leder, premierminister Viktor Orban.
- Der er overhovedet intet overlap mellem Orban og mig selv.
Jeg mener ikke, at han skal være i EPP, sagde han.
Læs også:Konservativ EU-spidskandidat: Ungarn er som en teenager, man ikke smider ud'Det er jo ren Monty Python'I reklamekampagnen fra den ungarske parti ser man Jean-Claude Juncker sammen med den ungarsk-amerikanske milliardær George Soros, som længe har været en torn i øjet på Viktor Orban.
Ifølge Ungarns indvandringskritiske og EU-skeptiske premierminister prøver George Soros bevidst at undergrave Fidesz-regeringen og skabe en ny, global verdensorden, hvor folk frit kan rejse fra det ene land til det andet.
Og i reklamen bliver Jean-Claude Juncker beskyldt for at være styret af George Soros og for at ville lave ”eksperimenterende immigrationsprojekter med afrikanske lande”.
- De vil svække medlemslandenes ret til grænsekontrol og lempe reglerne for migrant-visa.
Alle har ret til at kende til forslagene, der i bund og grund bringer Ungarns sikkerhed i fare, lyder det blandt andet.
Det er ikke kun Jean-Claude Juncker, der har taget afstand fra reklamen.
Det samme har den socialdemokratiske Frans Timmermans, der er EU-Kommissionens første næstformand.
- Den her sag ville have været ironisk, hvis ikke det var, fordi det var så alvorligt.
Det er jo ren Monty Python.
De laver en anklage, som intet har med sandheden at gøre, sagde han tirsdag.
Og ifølge en udtalelse fra Europa-Kommissionen er det "chokerende, at sådan en grotesk konspirationsteori har spredt sig til de etablerede medier".
Danske konservative tager afstandDet er dog ikke første gang, at Viktor Orban og resten af Fidesz lægger sig ud med EU-spidserne.
Partiet er blandt andet blevet beskyldt for at se stort på EU’s retsstatsprincipper og for at indskrænke ytringsfriheden i landet.
De danske konservative sidder også med i EPP og arbejder derved sammen med Fidesz i EU.
Tidligere på ugen undestregede partiets spidskandidat til europaparlamentsvalget, Pernille Weiss, at det er bedre at have Fidesz med i den konservative gruppe frem for at vende dem ryggen.
- Med Ungarn er det ligesom at have en pubertetspræget teenager i familien.
Man kan godt have lyst til at smide ham ud, men man gør det ikke, fordi man ved, at der kun er tale om en overgang, forklarede hun mandag.
Den kurs følger hun stadig.
- Men Orban nærmer sig i den grad den røde linje, understreger hun i dag.
Den konservative spidskandidat til EP-valget, Pernille Weiss, er bestemt ikke begejstret for Viktor Orbans nye kampagne.
- Han er en klaphat, og det er så paranoidt, det skræmmebillede han prøver at tegne.
Både på det indholdsmæssige og formmæssige plan bevæger han sig på en meget problematisk kurve, og vi skal virkelig holde øje med, hvad han gør, siger hun og hæfter sig ved, at EPP-ledelsen har taget kraftigt afstand fra udtalelserne.
En kritik, hun bakker op om.
Og hun understreger, at hvis ledelsen vælger at sige endegyldigt stop, så vil hun bakke op om det.
- Men vi bliver også nødt til at være de fornuftige og moralsk uangribelige i forhold til måden, vi agerer på nu.
Det vil være så nemt for mig at sige, at Fidesz skal smides ud.
Men Europa er i en vanskelig fase, når det kommer til højrepopulister, og vi må gøre alt, hvad vi kan for at få dem neutraliseret og tilbage på den brede, demokratiske landevej, understreger Pernille Weiss.
FacebookTwitterKopier linkEmner:Europa-Kommissionen|George Soros (erhvervsleder)|Jean-Claude Juncker (politiker)|Ungarn|EU-forhold




https://www.dr.dk/sporten/oevrig/kinesiske-skihoppere-paa-3-aarig-norsk-traeningslejr-i-jagten-paa-ol-medaljer

Øvrig sportKinesiske skihoppere på 3-årig norsk træningslejr i jagten på OL-medaljer 7.
000 kilometer fra Beijing er ni kinesiske skihoppere i skarp træning for at sikre Kinas skihopfremtid.
De næste tre år skal ni kinesiske skihoppere bo i Norge og trænes af det norske skihopforbund.
Af Andreas Kraul og Anne Hedegaard Petersen og Indslag af Kresten Mosbæk Gravesen20.
feb.
2019 kl.
07.
25Bemærk: artiklen er mere end 30 dage gammelLæs opForestil dig, at du aldrig før har stået på ski.
Men du så får at vide, at du skal være klar til vinter-OL i Beijing i 2022 og så endda som skihopper.
Det lyder næsten som et umuligt projekt, men det er virkeligheden for en gruppe kinesiske atleter.
De næste tre år skal de bo i Norge og trænes af det norske skihopforbund, så de forhåbentlig kan opfylde Kinas drøm om at vinde OL medaljer på hjemmebane.
FacebookTwitterKopier linkEmner:Skisport|Kina|De Olympiske Lege|Beijing|Norge




https://www.dr.dk/nyheder/indland/operation-oedelagde-soerens-liv-altid-fik-fjernet-tyndtarmen-ved-en-fejl

IndlandOperation ødelagde Sørens liv for altid: Fik fjernet tyndtarmen ved en fejlEksperter vurderer, at overvægt af udenlandske læger påvirkede patienternes sikkerhed på kirurgisk afdelingAf Rikke Dyrberg  og Nikolaj Venge20.
feb.
2019 kl.
08.
48Læs opPå en landejendom lidt uden for Nykøbing Falster er Søren Rasmussen ved at dosere sin medicin.
Et mindre arsenal af pillerHan har svært ved at ernære sig selv ved normal mad.
I 2016 mistede han næsten hele sin tyndtarm ved en fejloperation på kirurgisk afdeling på sygehuset i Nykøbing Falster.
Siden har han ikke kunne passe et arbejde.
- Jeg er egentligt ikke interesseret i, at nogen skal have medlidenhed med mig, fordi det bryder jeg mig egentligt ikke om.
Det er, som det er.
Der kan ikke laves om på det, og så må jeg bare få det bedste ud af det, siger han.
DR Dokumentar har undersøgt forløbet og afdækket, hvordan en kombination af manglende styring og overvægt af udenlandsk uddannede læger på Nykøbing Falster Sygehus lå bag den fejlbehandling, der ødelagde Søren Rasmussens liv.
De udenlandske lægerAntallet af udenlandske speciallæger på de danske sygehuse er tidoblet de senere år, og på flere afdelinger landet over er der flere udenlandske læger end danske.
DR Dokumentar undersøger, hvad udviklingen betyder for patienternes sikkerhed og for behandlingen af dem.
Se andet program af tre af 'De udenlandske læger' nu her på DR TV eller på DR1 mandag d.
18.
februar kl.
20.
45.
Det sidste program i rækken sendes mandag d.
25.
februar.
Se program 1 på DR TV.
Ingen ledende overlæge i fire årAf en aktindsigt fremgår det, at sygehuset i Nykøbing Falster i flere år har haft vanskeligt ved at skaffe lægeligt personale og derfor i stigende grad har ansat udenlandsk uddannede læger.
Ligeledes har afdelingen i fire år manglet en ledende overlæge, hvilket flere kilder kalder helt uacceptabelt.
En af dem er Finn Lasse Kallehave, uddannelsesansvarlig overlæge på Aalborg Universitetshospital:- Det kan betyde, hele strukturen smuldrer.
Hvis ledelsen er svækket, og kommunikationen er svækket i den anden ende på grund af mange nationaliteter, så bliver der meget laissez faire, eller man må klare sig selv.
For dårlig behandlingLedelsen på Nykøbing Falsters Sygehus var på det tidspunkt klar over, at der var problemer med standarden på Kirurgisk Afdeling.
Nabohospitalerne i Køge og Slagelse havde gjort opmærksom på, at nogle af de patienter, de modtog fra Nykøbing Falster, ikke havde modtaget optimal behandling.
Eksempelvis viste tal for galdevejsoperationer, at andelen af komplikationer var over dobbelt så høj, som den må være ifølge normal dansk standard.
Ledelsen blev så bekymret, at den efter et særligt mislykket patientforløb, lukkede for modtagelsen af akutte kirurgiske patienter i Nykøbing Falster.
Søren Rasmussens liv har ændret sig drastisk efter den mislykkede operation:Styrelsen For Patientsikkerhed, der fik en orientering af sygehusledelsen, skrev i et internt notat den 6.
juli 2016:"Afdelingens faglige standard er imidlertid udfordret af lægegruppens sammensætning af læger med en udenlandsk uddannelsesmæssig baggrund og med begrænset introduktion til afdelingens vanlige arbejdsgange.
"Ledelsen på Nykøbing Sygehus tilkaldte eksterne eksperter fra Odense Universitetshospital, som blev bedt om at gennemgå den kirurgiske afdeling.
Ekspertholdet pegede i en rapport på, at afdelingen har manglet en ledende overlæge, men derudover led afdelingen også under, at den store andel af udenlandske uddannede læger ikke fungerede optimalt.
I rapporten står der blandt andet, at lægegruppen var præget af: ”Manglende viden om lægekultur, opgaver, pligter og arbejdsgange (…) i det danske sundhedsvæsen.
”UDDRAG FRA RAPPORT OM DEN KIRURGISKE AFDELING, NYKØBING FALSTER SYGEHUS, AUGUST 2016:"Usikker kirurgi og manglende (…) reaktion, trods kliniske tegn på komplikationer.
""En alt for afventende tilgang til forværringer i patientens tilstand.
""Manglende viden om lægekultur, opgaver, pligter og arbejdsgange (…) i det danske sundhedsvæsen.
""Det er vurderingen, at der er usikkerhed omkring en del af speciallægernes uddannelsesniveau og reelle erfaring sammenholdt med deres CV.
""plejepersonale forsøger at kommunikere kritiske observationer, men lægen forstår det ikke.
"Flere eksperter har over for DR forklaret, hvorfor en overvægt af udenlandsk uddannede læger, kan blive problematisk:- Der er nogle lande, hvis lægeuddannelser ikke er på højde med den danske uddannelse.
Det bliver vi nødt til at acceptere, at det er sådan.
Og det er rigtig svært for lægen, der kommer fra et land, hvor uddannelsen ikke er på højde med den danske.
Det er meget vigtigt, at man hjælper disse læger, siger Else Marie Damsgaard, der har mere end 20 års erfaring i at lede danske og udenlandske læger som ledende overlæge på Aarhus Universitetshospital.
Sørens fejloperationNabohospitalerne i Køge og Slagelse var på dette tidspunkt blevet yderligere utrygge ved situationen.
En aktindsigt viser, at over en periode på ni måneder, fik i alt 22 patienter - ifølge nabohospitalerne - for dårlig behandling på den kirurgiske afdeling i Nykøbing Falster.
En ledende overlæge på hospitalet i Køge var i sommeren 2016 så bekymret, at hun skrev til Styrelsen For Patientsikkerhed:- Vi ser forløb med overflytninger af meget dårlige patienter, der ender med at patienterne dør.
Spørgsmålet, vi ikke kan undgå at stille, er, om dette ville være resultatet - også selvom patienterne var modtaget her i Slagelses Akutafdeling direkte.
Finn Kallehave er ikke i tvivl om konsekvenserne for en afdeling uden ledelse gennem flere år:En af de patienter, der blev behandlet på den kirurgiske afdeling i Nykøbing Falster, var Søren Rasmussen.
Han blev indlagt den 17.
maj 2016 på grund af forstoppelse og smerter i maven.
Under indlæggelsen blev Søren Rasmussen opereret tre gange, uden at problemet blev løst.
Tværtimod.
Ved en af operationerne fjernede en svensk og en polsk læge næsten hele Sørens tyndtarm.
Sundhedsvæsenets Disciplinærnævn, som bedømmer lægers faglige arbejde, konkluderede senere, at begge kirurger: ”handlede under normen for almindelig anerkendt faglig standard” ved deres behandling.
Når man stillede dem et spørgsmål eller havde en dårlig patient, så kunne jeg lige så godt selv give diagnose eller gå stuegang eller ordinere medicin, fordi jeg følte ikke, jeg fik et ordentligt svar.
Mette Møller Johansson, tidl.
sygeplejerske, Nykøbing Falster SygehusFinn Lasse Kallehave, der har gennemgået Søren Rasmussens journal, siger:- Forløbet overrasker ikke i en afdeling, hvor der er mange læger med forskelligt sprog og forskelligt uddannelsesniveau.
Dermed mister man meget fornemmelse af, hvordan man kan støtte op om hinanden i den konkrete situation.
På en afdeling med få udenlandske læger har man meget mere øje for, hvor man skal give en hjælpende hånd.
DR Dokumentar har været i kontakt med seks sygeplejersker, der arbejdede på den kirurgiske afdeling i Nykøbing Falster i sommeren 2016.
Samstemmende beretter de om problemer med den manglende ledelse, men de peger også på, at det ikke fungerede optimalt med den store andel af udenlandsk uddannede læger.
Sygeplejerske Mette Møller Johansson var sygeplejerske på Nykøbing Falster Sygehus, da det var uden ledende overlæge:- Når man stillede dem et spørgsmål eller havde en dårlig patient, så kunne jeg lige så godt selv give diagnose eller gå stuegang eller ordinere medicin, fordi jeg følte ikke, jeg fik et ordentligt svar, siger Mette Møller Johansson, der stoppede som sygeplejerske på afdelingen samme sommer.
Ny strukturI dag mener sygehusets direktør, at kvalitetsproblemerne på afdelingen hang sammen med manglende kompetencer frem for de mange nationaliteter på afdelingen.
- Generelt er det vigtigt med kompetencer frem for baggrund, siger Ricco Dyhr, som er sygehusdirektør på Nykøbing Falster Sygehus.
Selv om Kirurgisk Afdeling i 2016 fik ansat en ledende overlæge, så blev ledelsen i 2018 lagt ind under Sjællands Universitetshospital.
Der behandles nu igen akutte kirurgiske patienter på afdelingen i Nykøbing Falster.
FacebookTwitterKopier link




https://www.dr.dk/nyheder/politik/lokke-vil-aendre-sundhedsreform-og-give-mere-magt-til-kommunerne

SundhedsreformSe temaPolitikLøkke vil ændre sundhedsreform og give mere magt til kommunerneRegeringen vil onsdag fremlægge en række justeringer af sit udspil til en sundhedsreform efter skarp kritik.
Statsminister Lars Løkke Rasmussen melder sig klar til at give en økonomisk håndsrækning til kommunerne, der med regeringens justeringer også vil få mere indflydelse i de nye sundhedsfællesskaber.
(Arkivfoto) 20.
feb.
2019 kl.
07.
49Bemærk: artiklen er mere end 30 dage gammelLæs opAllerede inden forhandlingerne om en reform af sundhedsvæsnet er gået i gang, lægger regeringen op til at lave flere ændringer i sit oprindelige udspil.
I et interview med avisen Danmark siger statsminister Lars Løkke Rasmussen (V), at man vil give de kommunale politikere mere indflydelse, end man indledningsvis lagde op til.
- Der er forskellige modeller for, hvordan man kan sikre en stærkere repræsentation, og det skal vi så i de videre forhandlinger finde den eksakte model for, siger statsministeren.
I regeringens udspil vil man nedlægge de fem regioner og erstatte dem med fem nye sundhedsforvaltninger.
Jeg gør mig ikke de store forhåbninger om, at regeringen kommer til at ændre ved sin position om, at man mener, at regionerne og regionsrådene er overflødige.
Men jeg håber selvfølgelig, at man kommer til fornuft i sidste øjeblik.
Stephanie Lose, formand for Danske RegionerI stedet for folkevalgte politikere skal forvaltningerne drives af en udpeget bestyrelse.
Og regeringens plan var, at kommunerne kun ville få én plads i bestyrelsen inden for de enkelte sundhedsforvaltningers geografiske område.
Det er blevet skarpt kritiseret af Venstres lokalpolitiske bagland og af fagfolk for at mindske den demokratiske kontrol med sundhedsvæsnet.
Og statsministeren siger nu, at man har lyttet til kritikken og nu vil sikre "større kommunal repræsentation".
- Det er da klart, at det (kritikken, red.
) er en del af det.
Det er nogle af de argumenter, der har sat sig.
Jeg har jo selv været rundt i landet og tale med folk.
Læs også:Løkkes sundhedsreform: Ny milliardfond, flere sygeplejersker og nyt lægevagtnummerFire præciseringer klarI forlængelse af udmeldingerne fra Lars Løkke siger sundhedsminister Ellen Trane Nørby (V) og innovationsminister Sophie Løhde (V) til Politiken, at regeringen onsdag vil præsentere fire præciseringer og justeringer af det oprindelige udspil.
- Alle anerkender, at det er godt, vi får knyttet kommuner, sygehuse og praktiserende læger bedre sammen.
Det er en stærk motor for at skabe mere sammenhæng i det sundhedsvæsen, der ikke altid hænger godt sammen i dag.
Men nogle har rejst tvivl, om der er tilstrækkeligt med tilførelse af benzin, så den kan køre for fuld kraft, siger Sophie Løhde til Politiken.
Til avisen Danmark siger statsministeren, at man desuden er klar med en økonomisk håndsrækning til kommunerne.
Den kommer for at imødekomme kritik af, at de nye sundhedsfællesskaber ikke har nok økonomisk muskelkraft.
- Der kan være brug for at løbe noget i gang.
Det kan være, at man skal opkvalificere noget personale.
At man skal udvikle noget teknologi.
Der er brug for nogle smørepenge, der kan smøre maskinen, så den kan komme ordentlig i gang, siger Lars Løkke Rasmussen til avisen.
Men selv om regeringen har justeret i sit oplæg til en reform af sundhedssystemet, er formanden for Danske Regioner, Stephanie Lose (V), ikke blevet mere fortrøstningsfuld.
- Jeg gør mig ikke de store forhåbninger om, at regeringen kommer til at ændre ved sin position om, at man mener, at regionerne og regionsrådene er overflødige.
Men jeg håber selvfølgelig, at man kommer til fornuft i sidste øjeblik, siger hun.
De indledende forhandlinger om sundhedsreformen starter onsdag i Finansministeriet.
/ritzau/FacebookTwitterKopier linkEmner:Lars Løkke Rasmussen (politiker)|Sophie Løhde (politiker)|Venstre|Danske Regioner|Lokalpolitik




https://www.dr.dk/sporten/fodbold/klopp-haefter-sig-ved-rent-bur-uden-forsvarsgeneralen-efter-brag-uden-mal

FodboldKlopp hæfter sig ved rent bur uden forsvarsgeneralen efter brag uden målIkke mange havde regnet med, at Liverpool kunne holde nullet uden Virgil van Dijk, mener Jürgen Klopp.
Liverpool-manager Jürgen Klopp er godt tilfreds med, at Bayern München blev holdt væk fra målet.
20.
feb.
2019 kl.
07.
02Bemærk: artiklen er mere end 30 dage gammelLæs opFlere defensive profiler manglede i tirsdagens Champions League-brag mellem Liverpool og Bayern München.
Alligevel endte kampen uden mål, og alt er fortsat åbent før returopgøret i München om tre uger.
Hos Liverpool var den karantæneramte forsvarsspiller, Virgil van Dijk, på forhånd udset som et stort tab.
Men englænderne formåede alligevel at holde Bayern fra fadet til Liverpool-manager Jürgen Klopps store tilfredsstillelse.
- Vi holdt målet rent uden den store mand (van Dijk, red.
).
Mange havde regnet med, at det ikke kunne lade sig gøre, siger han ifølge BBC til BT Sport.
- Forsvarsspillet var godt.
Der var mange gode ting at tage med.
Jeg er ikke helt på månen over præstationen, men jeg er fint tilfreds med kampen, siger Klopp.
I store perioder lignede første halvleg med undtagelse af mål det festfyrværkeri, som mange havde set frem til.
Returopgør 13.
martsAnden halvleg blev omvendt en taktisk låst affære, hvor hverken Liverpool eller Bayern München var specielt interesseret i at satse på en scoring.
- I første halvleg havde vi de største chancer.
Jeg kan ikke huske, at nogen af holdene havde chancer i anden halvleg.
Set i det lys var det ikke en Champions League-aften.
- Når man kigger på resultatet, er det fint.
Det er ikke et drømmeresultat, men det er et godt resultat, siger tyskeren.
Champions League-topscorer Robert Lewandowski havde svært ved at finde huller i defensiven.
Men Bayern havde også mest fokus på at være godt organiseret, fortæller han.
- Det var en svær kamp.
Måske kunne vi have scoret.
- Liverpool er et virkelig farligt hold.
Vi skulle stå kompakt i 90 minutter.
- Vi bliver nødt til at score for at gå videre.
Jeg håber, vi kan spille bedre på hjemmebane, siger Lewandowski til BT Sport ifølge BBC.
Returopgøret spilles på Allianz Arena 13.
marts.
/ritzau/FacebookTwitterKopier linkEmner:Jürgen Klopp (fodboldtræner)|Robert Lewandowski (fodboldspiller)|FC Bayern München|England|Fodbold




https://www.dr.dk/nyheder/indland/nye-hackerangreb-i-europa-danske-politikere-bliver-advaret-om-russisk-cybertrussel

IndlandNye hackerangreb i Europa: Danske politikere bliver advaret om russisk cybertrusselPartier og organisationer skal rustes bedre mod hackerangreb forud for folketingsvalget, siger Microsoft.
Der er en reel risiko for, at hackere fra fremmede magter vil forsøge at påvirke det kommende Folketingsvalg.
 Scanpix)Af Maja Lærke Maach20.
feb.
2019 kl.
07.
45Bemærk: artiklen er mere end 30 dage gammelLæs opIt-virksomheden Microsoft har for nylig opsporet tre nye hackerangreb rettet mod større politiske organisationer i Europa, og det får nu firmaet til at advare danske politiske organisationer og partier.
Disse skal være bedre klædt på til at modstå eventuelle forsøg på at påvirke det kommende valg til Folketinget og Europaparlamentet.
- Vi opsporer hele tiden cyberangreb.
Det nye er så, at det er rettet mod politiske organisationer.
Vi ved allerede, at politiske processer er blevet påvirket op til valg i USA og senere Storbritannien, og nu kan vi se, at det rykker mod resten af Europa, siger Marianne Dahl, der administrerende direktør i Microsoft Danmark, til DR Nyheder.
Ifølge Microsoft fandt angrebene sted mellem september og december og ramte ansatte i de tre tænketanke German Council on Foreign Relations, European offices of Aspen Institute samt German Marshall Fund.
Vi ved også fra PET, at Rusland gennemfører målrettede påvirkningskampagner i Vesten og dermed også i Danmark, og der er en risiko for, at det kan ske ved de kommende Folketings- og EuropaparlamentsvalgFolketingets formand, Pia Kjærsgaard'Fancy Bear' står bagMarianne Dahl fortæller, at det ene hackerangreb blandt andet blev udført af den russiske hackergruppe Strontium - der også er kendt som Fancy Bear eller ATP28, og som tidligere har ramt amerikanske politiske organisationer.
selvom ingen af de tre angreb var rettet mod Danmark, finder Microsoft det alligevel nødvendigt at opruste på sikkerheden herhjemme og i 11 andre europæiske lande.
Læs også:Ekspert om valg-trussel: 'Vi er en slikbutik for hackere'Sidste år lancerede man beskyttelsesprogrammet 'Defending Democracy' efter hackeres forsøg på at påvirke blandt andet det amerikanske præsidentvalg, og nu bliver programmet derfor udvidet til også at gælde i Danmark, således at forsøg på hacking kan bremses.
- Vi tager proaktivt fat i de politiske tænketanke, ngo'er og partier i Danmark, og så håber vi, at vi undgår, at vores demokratiske processer bliver påvirket, siger Marianne Dahl.
Pia Kjærsgaard: Vi må ruste os før valgetI Folketinget er der en reel frygt for, at hackere vil forsøge at påvirke de kommende valg, som skal finde sted senest til sommer.
Derfor er man løbende i dialog med både Forsvarets og Politiets Efterretningstjeneste, fortæller Folketingets formand, Pia Kjærsgaard.
Derudover skal repræsentanter fra de forskellige partier mødes i den kommende tid for at finde fælles forebyggende løsninger.
- Vi ved også fra PET, at Rusland gennemfører målrettede påvirkningskampagner i Vesten og dermed også i Danmark, og der er en risiko for, at det kan ske ved de kommende Folketings- og Europaparlamentsvalg.
Vi er nødt til at ruste os, siger Pia Kjærsgaard.
Center for Cybersikkerhed og Politiets Efterretningstjeneste har i denne måned afholdt to workshops for politikerne på Christiansborg i et forsøg på at forberede dem på de mulige cybertrusler ved valget.
FacebookTwitterKopier linkEmner:Pia Kjærsgaard (politiker)|Politiets Efterretningstjeneste|Europa-Parlamentet|IT-kriminalitet|Rusland




https://www.dr.dk/nyheder/regionale/syd/bryllupsturisme-falder-efter-stramning-omsaetningen-er-smadret

Syd- og SønderjyllandBryllupsturisme falder efter stramning: ’Omsætningen er smadret’Dansk telefonsvarer og forlænget ventetid skræmmer udenlandske bryllupsturister væk, mener kommuner.
Flere bryllupskommuner oplever et fald i antallet af vielser i årets første måned.
Det sker efter en lovændring, der skal forhindre proformaægteskaber, trådte i kraft 1 januar i år.
Af Louise Mandrup (interview), Anne-Marie Lindholm, Trine Rødkær og Mai Jessen20.
feb.
2019 kl.
07.
00Bemærk: artiklen er mere end 30 dage gammelLæs opDer er blevet meget længere mellem ja’erne på rådhusene i flere af de såkaldte bryllupskommuner.
Siden nytår er antallet af udenlandske par, der bliver godkendt til at blive gift i Danmark, faldet mærkbart.
Det bekymrer en række af de kommuner, som tjener gode penge på de udenlandske gæster.
Blandt andet Tønder, Sønderborg, Ærø og Langeland, hvor par fra udlandet traditionelt er rejst til for at blive viet.
Faldet kommer, efter at reglerne og kravene til dokumentation blev strammet, og opgaven samtidigt overgik fra kommunerne til Statsforvaltningens nye enhed i Odense.
(© (c) DR)(© (c) DR)Tønder Kommune viede i januar sidste år 125 udenlandske par.
I år er der gennemført én vielse af et udenlandsk par.
I alt har kun 67 par fra udlandet i januar søgt om at blive gift i Tønder.
Samlet set blev 1.
800 udenlandske par gift i Tønder sidste år, og derfor er borgmester Henrik Frandsen (V) bekymret over det drastiske fald.
- Næsten 4.
000 mennesker plus familie og venner besøgte Tønder-området og lagde mange penge i vores butik.
Dem frygter vi at komme til at mangle, hvis ikke vi lynhurtigt får det her til at virke, siger han.
Læs også:Udenlandske par strømmer til for at blive gift: Kommuner lukker nu for flere vielserBorgmester: Ødelæggende udviklingI maj besluttede et flertal i Folketinget, at en central enhed i Statsforvaltningen skal godkende ansøgninger om vielser, hvor begge parter er udenlandske statsborgere for at undgå proformaægteskaber.
Den omsætning, det har givet os, har man faktisk smadret fra den ene dag til den anden.
Tonni Hansen (SF), borgmester, Langelands KommuneDen nye procedure trådte i kraft 1.
januar i år.
Men når de udenlandske par ringer ind for at få hjælp til ansøgningen, bliver de mødt af en dansktalende telefonsvarer og lang ventetid.
Og det giver panderynker på borgmesterkontoret i Tønder.
Henrik Frandsen kalder det en ødelæggende udvikling.
- Det fortæller mig, at den centrale enhed ikke fungerer.
At de (udenlandske par red.
) simpelthen ikke henvender sig og ikke kommer igennem.
Tønder Kommune har sendt flere sager retur, fordi statsforvaltningen har lavet fejl, fortæller han.
Også Langelands borgmester, Tonni Hansen (SF), er bekymret for bryllupsturismen i hans område, efter Statsforvaltningen har overtaget.
- Den omsætning, det har givet os, har man faktisk smadret fra den ene dag til den anden.
Dermed forringer man beskæftigelsesmulighederne i vores områder.
PrøvelsesattestInden et par kan indgå ægteskab, undersøger kommunen, om parret opfylder betingelserne for at blive gift.
Herefter udstedes en prøvelsesattest.
Udenlandske par, der ønsker at blive viet i Danmark, skal betale et prøvelsesgebyr på 1.
600 kroner, der går til staten.
Før 1.
januar 2018 var gebyret på 870 kroner – dengang fik kommunen pengene.
Langeland havde i den første måned af 2018 50 par, der var godkendt til at blive viet - i år havde de tre.
Sagsbehandlingen tager længere tidMen i Statsforvaltningen maner kontorchef Britt Egeskov til besindighed.
- Vi ser ikke, at antallet af ansøgninger er faldet så drastisk.
Hvis man ønsker at blive viet i Danmark og opfylder betingelserne - og der ikke er tale om et proformaægteskab, er der ikke nogen grund til bekymring, siger hun.
Britt Egeskov erkender dog, at deres sagsbehandlingstid er længere, men det skyldes, at Statsforvaltningen foretager langt grundigere undersøgelser af parrene, forklarer hun.
Ifølge Britt Egeskov er der en engelsktalende kollega på vej til den danske telefonsvarer i Statsforvaltningen.
Alligevel mener Tønders borgmester, Henrik Frandsen, at det er forkert at lade en central enhed i Statsforvaltningen foretage godkendelserne af de udenlandske par.
- Den optimale løsning havde været at lade kommunerne screene for proformaægteskaber, siger han.
Børne- og Socialminister Mai Mercado (K) afviser, at kommunerne kan få lov til at overtage screeningerne af de udenlandske brudepar.
FacebookTwitterKopier linkEmner:Det Konservative Folkeparti|Henrik Frandsen (politiker)|Mai Mercado (politiker)|Tønder|Lokalpolitik




https://www.dr.dk/nyheder/politik/lars-loekke-lover-whistleblower-ordning-vi-har-set-frygtelige-eksempler

PolitikLars Løkke lover whistleblower-ordning: 'Vi har set frygtelige eksempler'Tibet-sagen og Britta Nielsens formodede svindel skæmmer tilliden til det offentlige, mener landets statsminister.
Regeringen vil indføre en whistleblowerordning i hele staten.
Fra 1.
marts skal den indføres i Justitsministeriet, PET og politiet.
Af Emil Søndergård Ingvorsen20.
feb.
2019 kl.
08.
57Bemærk: artiklen er mere end 30 dage gammelLæs opFørst så vi, hvordan Tibet-demonstranter fik frataget deres flag og blev skærmet af under flere kinesiske statsbesøg.
Siden ramte udbyttesagen landet, hvor en gruppe af udenlandske forretningsmænd er mistænkt for at svindle den danske statskasse for mindst 12,7 milliarder kroner.
Og senest ramte den tidlige medarbejder i Socialstyrelsen Britta Nielsen forsiderne, efter at det var kommet frem, at hun er mistænkt for at have svindlet for mindst 111 millioner kroner, som skulle være gået til nogle af landets allersvageste borgere.
Disse sager har gjort et stort indtryk på landets statsminister, Lars Løkke Rasmussen (V), der i en kronik i Berlingske med regeringens to andre partiledere, Anders Samuelsen (LA) og Søren Pape Poulsen (K), skriver, at man vil indføre en whistleblowerordning i hele staten.
Altså en ordning, hvor medarbejderne kan indberette kritisable forhold helt anonymt.
Vi tager det meget alvorligt, når tilliden til de offentlige institutioner, som det danske samfund hviler på, bliver brudt.
Det har vi set nogle frygtelige eksempler på i den seneste tid.
Lars Løkke Rasmussen- Vi tager det meget alvorligt, når tilliden til de offentlige institutioner, som det danske samfund hviler på, bliver brudt.
Det har vi set nogle frygtelige eksempler på i den seneste tid, siger Lars Løkke Rasmussen til DR Nyheder.
- De alvorlige sager, vi her set, gør jo noget ved vores samfund, som vi er nødt til at tage alvorligt.
En whistleblowerordning er ikke hele svaret på det her, men der kunne formentlig have været nogen rundt omkring, som havde vidst, at der var noget galt, fortsætter han.
Du taler om tillid.
Kan man genoprette tillid ved en whisteblowerordning?
- Der er ikke noget alternativ.
Tillid tager rigtig lang tid at bygge op, og det kan forsvinde på et splitsekund, siger statsministeren, der pointerer, at tilliden til de offentlige institutioner i Danmark generelt er meget høj.
Politiformand frygter ordningDet er planen, at whistleblowerordningen træder i kraft i Justitsministeriet, politiet og PET fra 1.
marts.
Efter sommerferien skal den så rulles ud til hele det statslige område.
Hos politiets fagforening jubler man dog ikke ved tanken om, at betjentene nu kan få lov til at indberette sager anonymt.
Jeg håber, at hvis der er store, kontroversielle ting, der kan have en samfundsmæssig betydning, at man så har mod og mandshjerte til selv at fortælle, at det har man oplevet, og at det behøver man ikke at gøre anonymt.
Politiformand Claus OxfeldtForbundsformand Claus Oxfeldt frygter nemlig, at ordningen fører til, at folk i politiet kigger skævt til hinanden, og derfor håber han, at ordningen bliver brugt mindst muligt.
- Jeg håber, at hvis der er store kontroversielle ting, der kan have en samfundsmæssig betydning, at man så har mod og mandshjerte til selv at fortælle, at det har man oplevet, og at det behøver man ikke at gøre anonymt, siger han til Ritzau.
Læs også:Regeringen lover whistleblowerordning på statens områdeAnderledes positive toner er der hos Dansk Magisterforening, som har cirka 10.
000 medlemmer på statslige arbejdspladser.
Formand Camilla Gregersen fortæller, at hun har set en række sager - heriblandt Tibetsagen - der har vist, at det ikke er tilstrækkeligt, at man kan gå til sin chef med ens bekymringer.
- Derfor er det vigtigt, at der er en whistleblowerordning, hvor ansatte og ledelse kan komme frem med ting, der kan være ulovlige, siger hun.
Står det så skidt til i staten, at der er ansatte, som ikke tør at kritisere det, som foregår?
- Jeg tror ikke, at det er særligt slemt på statens område, og det er ikke værre end på andre områder.
Jeg synes, at det er et godt supplement til, at du selvfølgelig skal kunne gå til din ledelse, siger Camilla Gregersen.
Når ordningen træder i kraft, er det regeringens tanke, at det skal være muligt at give indberetninger til de enkelte myndigheder via en it-løsning.
Den skal sikre, at whistlebloweren ikke får afsløret sin identitet.
Til gengæld skal det være muligt for modtageren af informationerne at spørge ind til detaljer og uddybninger, mens anonymiteten stadig bevares.
FacebookTwitterKopier linkEmner:Claus Oxfeldt (fagforeningsleder)|Lars Løkke Rasmussen (politiker)|Venstre|Virksomhedsdrift|Tibet




https://www.dr.dk/nyheder/udland/alle-kandidaterne-kodeboks

UdlandAlle kandidaterne - kodeboksAlle kandidaterne - kodeboksAf Per Bang Thomsen20.
feb.
2019 kl.
06.
25Bemærk: artiklen er mere end 30 dage gammelLæs opALl kandidaterne:FacebookTwitterKopier link




https://www.dr.dk/nyheder/udland/et-ottende-parlamentsmedlem-fra-labour-traekker-sig-i-protest

UdlandEt ottende parlamentsmedlem fra Labour trækker sig i protestJoan Ryan slutter sig til syv andre Labour-medlemmer, der har forladt partiet i protest og dannet ny gruppe.
De otte medlemmer har trukket sig fra det gamle arbejderparti i protest mod Labour-leder Jeromy Corbyn.
20.
feb.
2019 kl.
06.
55Bemærk: artiklen er mere end 30 dage gammelLæs opEt ottende medlem af Storbritanniens oppositionsparti Labour trækker sig fra partiet i protest over partileder Jeremy Corbyn.
Det britiske parlamentsmedlem Joan Ryan har annonceret sit valg på Twitter.
- Efter fire årtier har jeg truffet et utroligt svært valg om at trække mig fra Labour-partiet, skriver hun.
I stedet slutter hun sig til en ny uafhængig gruppe, der mandag er blevet dannet af nu syv tidligere medlemmer af det gamle arbejderparti.
Mandag meddelte de syv parlamentsmedlemmer på et pressemøde, at de ville trække sig fra Labour og stifte deres egen gruppe.
Det er historisk, at så mange medlemmer har forladt partiet på en gang.
Deres kritik er ikke blot rettet mod ledelsen af Labour-partiet, men også mod det manglende lederskab i forhold til brexit generelt.
De syv medlemmer har beskrevet sig selv som uafhængige, hvorfor de ikke nødvendigvis vil stemme det samme.
I forhold til det helt store spørgsmål i britisk politik er de dog enige.
/ritzau/ReutersFacebookTwitterKopier linkEmner:Jeremy Corbyn (politiker)|Storbritannien|The Labour Party|Twitter




https://www.dr.dk/nyheder/kultur/film/streaming-krigen-er-brudt-ud-populaer-disney-serie-stopper-paa-netflix

Film og serierStreaming-krigen er brudt ud: Populær Disney-serie stopper på Netflix Netflix stopper to successerier.
'Disney Sjov' på dansk tv kan også være i fare, vurderer ekspert.
Marvel-serien 'Jessica Jones' har stadig én kommende sæson til gode, men så er det også slut.
Dermed bliver serien den sidste nyproducerede Marvel-serie hos Netflix.
Af Marie Ravn Nielsen20.
feb.
2019 kl.
06.
30Bemærk: artiklen er mere end 30 dage gammelLæs opHvis du er blevet glad for superhelte-serierne 'The Punisher' og 'Jessica Jones' på Netflix, så er her dårligt nyt.
Netflix har nemlig besluttet at stoppe de to Marvel-serier, der begge er skabt i samarbejde med Disney.
Det skriver branchebladet Variety.
Den populære 'The Punisher' fik derfor kun to sæsoner, og den kommende tredje sæson af 'Jessica Jones' bliver seriens sidste.
De to serier bliver dog liggende på Netflix, men der kommer altså ikke mere fra den kant.
Læs også:Serieekspert: Er der udbrudt superheltekrig mellem Netflix og Disney?
Netflix' beslutning om at lukke serierne kommer, fordi Disney, der ejer Marvel-universet, er ved at varme godt og grundigt op til at lancere deres egen kommende streamingtjeneste Disney+.
Det vurderer Jakob Stegelmann fra Troldspejlet.
Hvis man søger på The Netflix Killer på nettet, så dukker artikler om Disney+ op.
Det er blevet sådan et udtryk, man bruger i branchen.
Jakob Stegelmann, Troldspejlet- Disney er i den grad i færd med at nærme sig et monopol.
De har længe ejet både Marvel, Pixar og Lucasfilm med 'Star Wars' – og for nylig også 20th Century Fox.
Det kan godt virke skræmmende, siger Jakob Stegelmann og tilføjer:- Hvis man søger på The Netflix Killer på nettet, så dukker artikler om Disney+ op.
Det er blevet sådan et udtryk, man bruger i branchen.
Netflix' Marvel-serie 'The Punisher' får ikke flere sæsoner, fordi Disney fremover vil satse på sin egen streamingtjeneste.
'Det her er bare det første tegn'Jakob Stegelmann var selv især begejstret for 'The Punisher' – der tidligere har været udsat for 'så mange dårlige filmatiseringer' – og derfor er han da skuffet over, at serien ikke fortsætter i sin nuværende ramme på Netflix.
- Det her er bare det første tegn, og det kan også komme til at ramme Disney-programmer på alle andre stationer og platforme, men vi kender jo ikke deres eksakte strategi endnu, så vi må vente at se.
Det er analytiker og medieekspert i streaming, Claus Bülow Christensen, enig i.
Han vurderer tilmed, at Disney fremover vil samle alle sine produktioner på den kommende Disney+ og at det kan ramme os mere herhjemme, end vi måske lige regner med:- Det her handler om, at Disney kan selv, og hvad skal de så med Netflix, Yousee og DR for den sags skyld?
Det skulle ikke undre mig, at Disney også trækker rettigheder til et lille program som 'Disney Sjov' også, men nu må vi jo se.
Læs også:Disney ville ændre legendarisk juleshow: Jakob Stegelmann kæmpede imodDer er krig om talenterne – og dine pengeClaus Bülow Christensen forklarer, at det spøjst nok er Netflix selv, der har været med til at starte streaming-krigen om dine abonnementspenge.
- Netflix har været gode og hurtige til at opbygge en effektiv distributionsordning, og det er netop den gode idé, som Disney nu snupper, siger han om den kommende Disney+.
- Det er ikke epokegørende, at en serie lukker efter to sæsoner, men det er tankevækkende, at så god en serie lukker, siger Jakob Stegelmann om 'The Punisher'.
Selvom Netflix vinker farvel til flere nye afsnit af deres Marvel-serier, så er de med den anden hånd allerede godt i gang med at ruste sig til kampen om brugerne.
- Der går jo ikke en uge uden, at der dukker nye Netflix-produktioner op.
Så den krig, der er på markedet lige nu, handler i høj grad om at skaffe de gode historier og kapre film- og tv-branchens bedste talenter, siger Claus Bülow Christensen og fortsætter:- Når man siger farvel til historier som dem fra Marvel-universet, må man til at lave dem selv og ud og finde talentet – og det er præcis det, Netflix har brugt otte milliarder dollars på sidste år.
Lige nu ser det ud til, at Disney lancerer sin nye tjeneste, Disney+, til efteråret.
FacebookTwitterKopier linkEmner:Netflix|Pixar|YouSee|Erhverv




https://www.dr.dk/nyheder/viden/klima/storstilet-klimaloesning-forsker-vil-plante-1200-milliarder-co2-sugende-traeer

KlimaStorstilet klimaløsning: Forsker vil plante 1.
200 milliarder CO2-sugende træer Både en schweizisk forsker og Australiens premierminister har netop fremlagt ideer om at plante massevis af træer for at suge CO2 ud af atmosfæren.
I Brasilien voksede skovrydningen med 29 procent fra 2015 til 2016.
Dermed forsvandt også en del af klodens CO2-lager.
Af Maria Lise Behrendt20.
feb.
2019 kl.
06.
29Bemærk: artiklen er mere end 30 dage gammelLæs opDet lyder som en simpel løsning: Plant træer og lad dem opfange CO2.
Jo mere CO2 træerne lagrer, desto mindre CO2 er der i atmosfæren.
Om tallene og Thomas Crowther Thomas Crowther står bag det såkaldte Crowther Lab, der hører under universitetet ETH Zürich.
Crowther Lab forsker i globale klimaforandringer og tab af biodiversitet.
I 2015 udgav Thomas Crowther og kolleger en artikel i tidsskriftet Nature, som anslår antallet af træer på jorden til at være tre billioner - altså 3000 mia.
Tallet er omdiskuteret, fordi det - ikke overraskende - er enormt svært at estimere.
Nu anslår Thomas Crowther, at der er plads til endnu 700-1300 mia.
træer på jorden.
For få dage siden fortalte den britiske professor med speciale i økosystemer, Thomas Crowther, til britiske The Independent, at der er plads til at plante op mod 1,2 billioner (tusind milliarder) flere træer på jordkloden, end der er i dag.
Det vil, ifølge hans beregninger, være nok til at udligne et årtis menneskeskabte udledninger af CO2.
I Australien har premierminister Scott Morrison netop fremført en plan om at plante en milliard nye træer frem mod 2050.
Først og fremmest for at skabe jobs inden for skovindustri og produktion af trævarer, men også for at opfange CO2 fra atmosfæren.
Træer skal hjælpe Australien med at nå klima-forpligtelser Ifølge den australske regering vil dens plan om at plante en milliard træer føre til, at der fra år 2030 bliver opsuget 18 mio.
tons ekstra CO2 om året.
Det skal hjælpe landet med at nå sine internationale forpligtelser ift.
at reducere CO2-udledning.
18 mio.
er dog relativt lidt ift.
de mere end 500 millioner tons CO2, Australien udleder årligt i dag.
De to eksempler er langt fra første gang, at træer bliver hevet frem fra kassen med løsninger på de menneskeskabte klimaforandringer, som skyldes, at vi har udledt enorme mængder CO2 (og andre drivhusgasser) til atmosfæren.
Men hvor realistisk er det at plante sig ud af klimakrisen?
- Mange ting er realistiske, hvis man vil det nok.
Skovrejsningsprogrammer i bl.
a.
Kina har vist, at det er muligt at få plantet rigtig, rigtig mange træer.
Det er også en god idé.
Hvis viljen er der, siger Thomas Nord Larsen, som er seniorforsker ved Institut for Geovidenskab og Naturforvaltning på Københavns Universitet.
Ny forskning: Skovrydning går den gale vejOmkring 20-25 procent af den menneskeskabte CO2 i atmosfæren kommer fra skovrydning.
- Det er klart, at hvis vi rejser skov, der svarer til det, vi har ryddet, så lagrer vi de 20-25 procent igen.
Men der er jo en grund til, at der er blevet afskovet, siger Thomas Nord-Larsen.
På tværs af hele kloden er store skovarealer over mange år blevet ryddet for at gøre plads til flere mennesker og for at producere stadig flere fødevarer.
I dag er vi i Europa - og andre dele af især den vestlige verden - så effektive til at producere fødevarer, at der ikke er nogen undskyldning for at rydde nye skovarealer til dyrkning af afgrøder.
Andre steder i verden, hvor man gerne vil opnå samme gode levestandard, er det sværere at argumentere for ikke at rydde skovbrug og give plads til blandt andet landbrug.
Ny forskning viser da også, at det stadig går den gale vej med skovrydningen.
Især i Brasilien, hvor præsident Jair Bolsonaro direkte har lovet at speede skovrydningen op for at tjene penge.
Og i lande som Indonesien og Peru må skovområder vige for at give plads til plantager, som producerer palmeolie til en uendelige række af produkter på hylderne i supermarkedet.
Australien går den rigtige vejAustraliens plan om at plante en milliard træer er ifølge Thomas Nord-Larsen “absolut den rigtig vej at gå”.
Tørke rammer hårdt Klimaforandringer har allerede forårsaget store problemer i Australien.
Blandt andet har landet siden august sidste år været ramt af en række langvarige tørkeperioder, som har efterladt landbruget og naturen i krise.
Derfor forudser Thomas Nord-Larsen, at det kan blive vanskeligt for australierne at få rejst de mange træer, som regeringen foreslår:- Tørken kan betyde, at træerne vil få svært ved at etablere sig, siger han.
Især fordi det er en del af planen, at træerne skal indgå i en cyklus, hvor de bliver brugt til produkter, når de bliver fældet.
Så længe træet lever videre som eksempelvis et møbel eller bygningsmateriale, binder det CO2.
Så køber du eksempelvis et stort, solidt egetræsbord, har du altså et lille kulstof-lager.
- Træer har en sjov dobbeltrolle, fordi de på den ene side kan lagre CO2 og på den måde nedbringe indholdet i atmosfæren.
Samtidig kan træ også erstatte andre materialer - for eksempel i byggeriet - og på den måde spare klimaet for de store mængder CO2, det eksempelvis koster at producere beton, siger Thomas Nord-Larsen.
Australiens regering har planer om at plante en milliard nye træer.
Det svarer faktisk næsten til det samlede antal af træer i Danmark (tælling, KU 2017).
Her er billede fra Store Økssø i Rold Skov i Himmerland.
Træer løser ikke vores klimaproblemerEn anden løsning er at gøre som Danmark og flere andre europæiske lande: at omstille sine kraftvarmeværker til at køre på biomasse - eksempelvis træ og halm - frem for kul og på den måde få en CO2-neutral energiproduktion.
Hvis det gøres rigtigt.
Mens træerne vokser, vil de binde en helt masse CO2, men hvis vi tror, at det løser vores klimaproblemer, tager vi fejl.
Thomas Nord-Larsen, seniorforsker, KU.
- Biomasse må aldrig komme fra afskovning eller andre kilder, hvor det ikke er bæredygtigt.
Så er vi lige vidt, siger Thomas Nord-Larsen.
Det betyder blandt andet, at træet skal komme fra skove, der fortsat vokser, og hvor biodiversiteten opretholdes.
Og så skal vi brænde rest- og affaldstræ, der ikke kan bruges til andet.
Thomas Crowthers beregninger med de 1,2 billioner træer rummer ingen tanker om træernes anvendelse.
Det er derfor en engangsgevinst, når han estimerer, at de mange træer opsuger et årtis værdi af menneske-udledt CO2, understreger Thomas Nord-Larsen:- Mens træerne vokser, vil de binde en helt masse CO2, men hvis vi tror, at det løser vores klimaproblemer, tager vi fejl.
For i den periode træerne binder CO2, fortsætter vi med at udlede CO2 fra fossile brændsler.
Og den udledning stiger stadig, som det ser ud nu, forklarer han.
FacebookTwitterKopier linkEmner:Jair Bolsonaro (politiker)|Scott Morrison (politiker)|Australien|Københavns Universitet|Videnskab




https://www.dr.dk/nyheder/udland/militaeret-stotter-stadig-maduro-lofter-ikke-nodhjaelps-blokade

UdlandMilitæret støtter stadig Maduro: Løfter ikke nødhjælps-blokadeVenezuelas militær vil fortsat adlyde præsident Maduros ordre om at blokere landets grænser for nødhjælp.
20.
feb.
2019 kl.
05.
45Bemærk: artiklen er mere end 30 dage gammelLæs opMilitæret i Venezuela har i aftes dansk tid genbekræftet sin ubetingede loyalitet til landets siddende præsident, Nicolás Maduro.
Det sker, efter at USA's præsident, Donald Trump, i en tale tirsdag opfordrede militæret til at skifte side og anerkende den venezuelanske oppositionsleder, Juan Guaidó, som præsident.
Maduro nægter at lade nødhjælp komme ind i landet og har derfor beordret militæret til at blokere landets grænser.
Samtidig arbejder Guaidó på at samle en million frivillige, som lørdag den 23.
februar skal forsøge at bryde blokaden og få nødhjælp ind i det kriseramte land.
Militæret agter at følge Maduros ordre og er "opmærksom" på landets grænser, bekræfter militæret tirsdag aften.
- De bevæbnede styrker vil fortsat være sat ind og opmærksom ved grænserne for at forhindre overtrædelser af den territoriale integritet, siger Venezuelas forsvarsminister, Vladimir Padrino.
Derudover gentager han militærets "ubetingede lydighed og loyalitet" til præsident Maduro.
Ramt af medicin- og fødevaremangelDer er oplagret både mad og medicin nær grænsen til Venezuela, hvor også flere amerikanske fly lørdag har leveret yderligere nødhjælp.
Men Maduro mener ikke, at Venezuela befinder sig i en humanitær krise.
I stedet mener han, at der er tale om en "politisk forestilling", der skal give USA en undskyldning for at indlede en invasion i landet.
USA og omkring 50 andre lande har fordømt Maduro og erklæret deres støtte til Guaidó.
Venezuela er ramt af medicin- og fødevaremangel samt hyperinflation, og iagttagere frygter, at den politiske uro i landet kan udvikle sig voldeligt.
I de seneste uger er den politiske krise i det sydamerikanske land forværret, efter at Guaidó i sidste måned erklærede, at han og ikke Maduro var landets legitime præsident.
/ritzau/AFPFacebookTwitterKopier link




https://www.dr.dk/nyheder/udland/fejlplaceret-loyalitet-og-benaegtelse-katolske-ordener-undskylder-svigt-af-sexofre

UdlandFejlplaceret loyalitet og benægtelse: Katolske ordener undskylder for svigt af sexofreDen familiære kultur i den katolske kirke har gjort religiøse ordener blinde over for overgreb, mener ordener.
De katolske ordener har haft en fejlplaceret loyalitet, lavet forkerte vurderinger og til tider mørklagt sager om sexmisbrug, lyder det fra paraplyorganisationer.
20.
feb.
2019 kl.
05.
50Bemærk: artiklen er mere end 30 dage gammelLæs opKatolske ordener verden over undskylder for at have svigtet ofrene for seksuelt misbrug i den katolske kirke.
Det erklærer to paraplyorganisationer, der repræsenterer størstedelen af katolske ordener på verdensplan, i en fælles pressemeddelelse.
Religiøse ordener er fællesskaber, der er anerkendt af den katolske kirke, og som traditionelt har rod i klostre.
Ordenerne mener, at den familiære kultur i den katolske kirke har gjort dem blinde over for forekomsten af seksuelt misbrug af børn.
- Det har medført fejlplaceret loyalitet, forkerte vurderinger, langsom handling, benægtelse og til tider mørklægning af sager, lyder det i meddelelsen.
- Vi har fortsat brug for dialog, og vi ønsker at ændre os.
Vi vil handle med ydmyghed og se vores blinde vinkler.
Vi vil udpege ethvert magtmisbrug.
Præster rykket fra sogn til sognUndskyldningen bliver givet forud for et topmøde i Vatikanet, der begynder i morgen.
Her vil topfolk fra den katolske kirke drøfte forebyggelse af seksuelt misbrug.
Med få undtagelser er religiøse ordener gået under radaren i de seneste årtiers skandaler om seksuelle krænkelser af børn i den katolske kirke.
Fokus har derimod været rettet mod biskopper, der har dækket over pædofile præster.
De er blevet rykket fra sogn til sogn, hvor de har kunnet genoptage deres overgreb.
Men også i de religiøse ordener er krænkere blevet flyttet rundt fra stilling til stilling, hvor de har haft nem adgang til unge ofre, fordi mange ordener specialiserer sig i undervisning.
Den ene af de to paraplyorganisationer er The Union of Superiors General, der repræsenterer ledere af religiøse ordener for mænd, som i alt tæller omkring 133.
000 præster verden over.
Den anden er International Union of Superiors General, som repræsenterer omkring 500.
000 søstre i den katolske verden.
Begge organisationer sender en delegation til denne uges topmøde i Vatikanet, hvor Pave Frans har indkaldt kirkens ledere og organisationer for at diskutere krisen med de mange seksuelle overgreb i kirken.
/ritzau/APFacebookTwitterKopier linkEmner:Den Katolske Kirke|Pave Frans (religiøst overhoved)|Religion|Kirkeforhold|Vatikanstaten




https://www.dr.dk/nyheder/penge/tusindvis-af-andelshavere-kan-blive-ofre-i-politisk-offensiv-mod-ejendomsspekulanter

Dyre lejlighederSe temaPengeTusindvis af andelshavere kan blive ofre i politisk offensiv mod ejendomsspekulanterTusindvis af andelshavere kan opleve prisfald, hvis der gribes ind over for aggressive ejendomsspekulanter.
Flere partier er bekymrede for udviklingen i landets største byer, hvor udenlandske kapitalfonde foretager 'gennemgribende renoveringer', hvorved huslejen kan fordobles.
Af Mathias Sommer og Søren Nielsen20.
feb.
2019 kl.
06.
30 | opdateret 20.
feb.
2019 kl.
11.
59Bemærk: artiklen er mere end 30 dage gammelLæs opUdenlandske kapitalfondes indtog på ejendomsmarkedet har skabt bekymring på Christiansborg.
Derfor er et politisk flertal nu klar med en række forslag, der skal gøre det mindre interessant at spekulere i beboelsesejendomme i landets største byer.
- Vi er meget optagede af, at byerne er for os allesammen, og at vi har en stærk sammenhængskraft i byerne, hvor almindelige mennesker med almindelige indtægter har råd til at bo, siger Socialdemokratiets formand, Mette Frederiksen til DR Nyheder.
- Lige nu ser vi en udvikling, der går stik imod den hensigt.
Vi ser helt almindelige gode lejligheder blive opkøbt af for eksempel en stor udenlandsk kapitalfond, som laver en renovering af lejligheden med det resultat, at huslejen stiger eksplosivt, siger hun.
10-dobling på fem årUdenlandske investorer har opsnuset en indbringende fidus: Ved at renovere en lejlighed for i gennemsnit 250.
000 kroner, når en lejer fraflytter, kan huslejen skrues op til det dobbelte, fordi lejemålet løftes over i et andet regelsæt, det såkaldte 'lejedes værdi' i lejeloven.
§5.
2-renoveringer• Paragraf 5 stk.
2 giver mulighed for, at boliger, der bliver gennemgribende renoveret, kan reguleres efter ’det lejedes værdi’ (lejeloven) i stedet for ’omkostningsbestemt leje’ (boligreguleringsloven).
I praksis kan det fordoble huslejen.
Ifølge boligreguleringsloven skal der foretages en 'gennemgribende renovering' på cirka 2.
500 kroner per kvadratmeter, før et lejemål kan reguleres efter lejeloven.
Muligheden for at fordoble afkastet på beboelsesejendomme har gjort en investering i særligt københavnske beboelsesejendomme til en lækkerbisken for udenlandske pengetanke.
Alene i 2017 købte udenlandske investorer danske investeringsejendomme for over 50 milliarder kroner, hvilket er mere end en ti-dobling på fem år, ifølge tal fra rådgivningsfirmaet Cushman and Wakefield.
Blackstone købte ejendomme for 5,2 milliarderI første omgang ønsker et politisk flertal bestående af S, DF, SF og Enhedslisten at hæve beløbsgrænsen for istandsættelser, før huslejen kan skrues i vejret.
Konkret skal det ikke længere koste en kvart men en halv million kroner at lave 'en gennemgribende renovering', så huslejen kan stige til det dobbelte, lyder forslaget:- Vi ser en udvikling, hvor blandt andet kapitalfonden Blackstone på få år har købt knap 2.
000 primært københavnske lejemål, og der kan konsekvensen være nogle store huslejeforhøjelser, som igen er med til at presse almindelige mennesker ud af byen, siger Mette Frederiksen.
Alene sidste år købte den amerikanske kapitalfond Blackstone, der er verdens største ejendomsforvalter, beboelsesejendomme i København for 5,2 milliarder kroner.
Prisstigninger på 10 til 20 procentMen politikerne skal være forberedte på voldsomme prisfald, hvis de skruer bissen på og hæver beløbsgrænsen for renoveringer af lejligheder.
Socialdemokratiets firepunktsplanUd over at hæve moderniseringsgrænsen, så det bliver dyrere at istandsætte et lejemål og flytte det over på vilkårene i lejeloven, foreslår Socialdemokratiet i dag en firepunktsplan, der skal gøre det mindre interessant at spekulere i investeringer i beboelsesejendomme:Huslejen må maksimalt være 10 pct.
over den gennemsnitlige husleje for almene boliger i kommunen efter en § 5 stk.
2-renovering.
Der indføres en ny afgift på fortjenesten på udlejningsejendomme med boliger, som købes og sælges igen inden for en kort periode.
Huslejestigningen som følge af § 5 stk.
2-renoveringer skal være midlertidig, så huslejestigningen bortfalder efter en periode.
At § 5 stk.
2-renoveringer kun kan anvendes, hvis det forbedrer ejendommens energiklasse, så omfanget af ordningen begrænses.
Der er flertal for at hæve istandsættelsestærsklen, mens firepunktsplanen er Socialdemokratiets eget forslag.
Sådan lyder vurderingen fra Nicholas Thurø, der er direktør for den danske afdeling af rådgivningsvirksomheden Cushman & Wakefield:- Hvis grænsen bliver fordoblet fra de nuværende 250.
000 til 500.
000 kroner, så vil det få en effekt på værdien af bygningerne.
Nicholas Thurø har regnet på tallene.
Han vurderer, at et politisk indgreb kan give prisfald på op til 20 procent på markedet for investeringsejendomme:- Vores vurdering er, at dem, der bliver hårdest ramt, vil opleve et prisfald på 20 procent.
Men for majoriteten af ejendommene, der ligger vi nok i et prisfaldsniveau på mindst 10 procent på værdien i forhold til i dag, siger han.
Andelsboliger kan blive ramtOg da andelsboliger værdisættes efter værdien af en tilsvarende udlejningsejendom, vil et prisfald på investeringsejendomme også ramme andelsboligmarkedet, som udgør 33 procent af alle boliger i København.
- Nye regler vil betyde, at andelsboligforeninger, som får lavet valuarvurderinger også vil falde 10 til 20 procent, siger Nicholas Thurø.
Der er godt 200.
000 andelsforeninger i Danmark.
Heraf er omkring 150.
000 ifølge Andelsboligforeningernes Fællesrepræsentation (ABF) enten valuarvurderet eller offentligt vurderet.
Det er de valuarvurderede andelsboliger, som vil blive påvirket af et prisfald, fordi de værdisættes efter en tilsvarende udlejningsejendom.
Og da halvdelen af disse formentlig er valuarvurderet, kan omkring 75.
000 andelsboliger blive berørt af et politisk indgreb.
- Desværre er det ikke kun private udlejningsejendomme, man rammer.
Det her vil have konsekvenser for tusindvis af private andelsboliger, hvor prisen simpelthen vil gå ned, siger Jan Hansen, der er direktør for ABF.
Konkret vil andelsboligforeninger blive tvunget til at nedskrive værdierne på deres ejendomme.
Det stiller de enkelte andelshavere med et tab og gør det sværere for foreningerne at låne penge i banken, lyder det fra ABF.
- Dels bliver det dyrere at belåne ejendommen, hvilket kan være nødvendigt, hvis ejendommen skal vedligeholdes.
Dels mister andelsboligerne værdi.
Dermed risikerer man jo at blive stavnsbundet, og i værste fald får man problemer med bankfinansieringen, siger Jan Hansen.
Ifølge Andelsboligportalen er der i øjeblikket en kraftig vækst i antallet af andelsboligforeninger, som skifter til valuarvurderinger.
Det skyldes, at de offentlige vurderinger har ligget stille siden 2012.
Indkalder til forhandlingerMette Frederiksen afviser, at indgrebet over for ejendomsspekulanter skal gå ud over andelsboliger.
Derfor er hun klar til at forsøge at finde andre løsninger:- Vores mål er ikke, at det her skal ramme andelsboligmarkedet.
Andelsboliger er en meget vigtigt brik i det samlede boligudbud i især København.
- Vi vil gå langt for at sikre, at andelsboligen bliver ved med at være en mulighed for almindelige mennesker, og derfor har vi ikke lagt os fuldstændig fast på løsningerne.
Men vi er nødt til at samle os om at få skabt en by for alle, siger hun.
Boligminister Ole Birk Olesen (LA) henviser til et forlig, der i 2014 blev indgået på lejeområdet.
Ovenpå Socialdemokraternes udspil vil han nu indkalde til drøftelser:- Forliget kan ikke ændres, medmindre der er enighed blandt alle partierne i forligskredsen.
Jeg vil indkalde til et møde med partierne, så vi kan drøfte Socialdemokraternes forslag, men der skal være enighed i hele forligskredsen, hvis forslagene skal kunne gennemføres.
- Jeg kender Socialdemokratiet som et parti, der respekterer indgåede forlig, og det regner jeg med også er tilfældet her, siger Ole Birk Olesen i en skriftlig kommentar.
Den amerikanske kapitalfond Blackstone har ikke ønsket at stille op til interview.
Præcision: Der er uenighed om, hvor stort et antal andelsboliger, som vil blive berørt af politisk indgreb.
DR Nyheder har modtaget tal og vurderinger på mellem 75.
000 og 200.
000 andelsboliger.
Efter en gennemgang af talmaterialet, har DR Nyheder skønnet, at 75.
000 andelsboliger formentlig er det mest retvisende tal.
Tidligere fremgik det af artiklen, at 150.
000 andelsboliger kunne blive berørt.
Det er nu rettet.
FacebookTwitterKopier linkEmner:Bolig|Mette Frederiksen (politiker)|Socialdemokraterne|København|Økonomi




https://www.dr.dk/nyheder/indland/fem-personer-er-flygtet-fra-faengsel-i-nykobing-falster

IndlandFem personer er flygtet fra fængsel i Nykøbing FalsterPolitiet har ikke fået nogen henvendelser fra borgere efter flugten i går aftes.
20.
feb.
2019 kl.
06.
04Bemærk: artiklen er mere end 30 dage gammelLæs opFem frihedsberøvede udlændinge af mellemøstlig herkomst er flygtet fra Nykøbing Falster Arrest ved at klatre over en fængselsmur.
Det oplyser Sydsjællands og Lolland-Falsters Politi i en pressemeddelelse.
Politiafdelingen modtog lidt før klokken 22 tirsdag en anmeldelse om, at de fem personer var flygtet.
Politiet anser ikke de flygtede som farlige.
Efter de klatrede over muren, flygtede de ifølge politiet i forskellige retninger.
Sydsjællands og Lolland-Falsters Politi leder i øjeblikket efter de fem personer med en større politistyrke.
Vagtchefen ved Sydsjællands og Lollands-Falsters Politi siger til Ritzau, at man ikke har flere kommentarer på nuværende tidspunkt.
Tidligt onsdag morgen har politiet endnu ikke fundet de fem på flugt, ligesom at de heller ikke har modtaget nogen henvendelser fra borgere.
Hvis nogen har oplysninger om sagen eller mener at have set de undvegne fanger, kan politiet kontaktes på telefon 114.
/DR Nyheder/FacebookTwitterKopier link




https://www.dr.dk/nyheder/indland/mors-vaccine-virker-ikke-godt-nok-maeslinger-kan-ramme-spaedborn

IndlandMors vaccine virker ikke godt nok: Mæslinger kan ramme spædbørnEt nyt forskningsprojekt undersøger, om børn med fordel kan vaccineres tidligere mod mæslinger.
Forskere mener, at MFR-vaccinen måske skal ske allerede efter seks måneder af sikkerhedsmæssige årsager.
20.
feb.
2019 kl.
06.
10Bemærk: artiklen er mere end 30 dage gammelLæs opSpædbørn er det første år af deres liv dårligere beskyttet mod mæslinger, end lægerne har vidst.
I dag får spædbørn MFR-vaccine som omkring 15 måneder gamle for at beskytte dem mod mæslinger, røde hunde og fåresyge.
Men et nyt forskningsprojekt på Rigshospitalet sætter nu spørgsmålstegn ved, om det er tidligt nok.
- I dag er de fleste mødre selv blevet vaccineret mod mæslinger som børn.
Men den beskyttelse, som deres vaccine giver barnet med i fosterstadiet, er ikke så stærk som fra de mødre, der selv har haft mæslinger, siger børnelæge og forskningsleder Lone Graff Stensballe fra BørneUngeKlinikken på Rigshospitalet.
Det lavere indhold af antistoffer fra moren forsvinder hurtigt.
Dermed er barnet dårligere beskyttet mod mæslinger og andre infektioner, indtil de får MFR-vaccinationen i 15-måneders alderen.
Undersøger tidligere vaccineEt nyt forskningsprojekt skal nu undersøge, om MFR-vaccinen bør gives allerede i seks måneders-alderen for at mindske risikoen for mæslinger i de ni måneder, hvor børnene ellers er dårligt beskyttede.
- Vi ser igen epidemier med mæslinger dukke i Europa.
Det er en ekstremt smitsomt sygdom og især hård ved små børn og svækkede voksne.
Vi har bare glemt, hvor alvorlig den er på grund af vaccinerne, siger Lone Graff Stensballe.
- Vi kender bivirkningerne ved vaccinen og ved, at de er rimelige i forhold til risikoen ved at lade være.
Hvor man ud over at lade sit barn ubeskyttet usolidarisk udsætter resten af befolkningen for en risiko.
For svækkede børn, voksne og ældre kan mæslinger faktisk være en dødsdom.
6.
500 mødre og deres børn skal indgå i forsøget.
- Virker vaccinen bedre på seks måneder gamle babyer end ved 15-måneders alderen, skal Sundhedsstyrelsen beslutte, om børnevaccinationsprogrammet skal laves om, så børnene ikke behøver den tredje vaccine ved fireårsalderen, men i stedet kan vaccineres ved 6- og 15-måneders alderen, siger Lone Graff Stensballe.
Forsøget foregår i et samarbejde mellem Rigshospitalet, Herlev Hospital og Institut for Immunologi og Mikrobiologi på Københavns Universitet.
Innovationsfonden støtter projektet med 23 millioner kroner.
/ritzau/FacebookTwitterKopier linkEmner:Vaccinationer|Børnesygdomme|Rigshospitalet|Horsens|Københavns Universitet




