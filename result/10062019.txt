https://www.dr.dk/sporten/fodbold/landsholdet/landstraeneren-tilfreds-med-maalkongen-dolberg-har-faaet-et-lille

LandsholdetLandstræneren tilfreds med målkongen Dolberg: 'Har fået et lille landsholdsgennembrud'Kasper Dolberg greb chancen mod Georgien, siger Åge Hareide om Danmarks dobbelte målscorer i 5-1-sejren.
Danmarks Landstræner Åge Hareide kan være glad for, at han gav Kasper Dolberg chancen fra starten.
11.
juni 2019 kl.
00.
00Bemærk: artiklen er mere end 30 dage gammelLæs opLandstræner Åge Hareide er glad for, at angriberen Kasper Dolberg mandag viste sig frem i målscorerens rolle to gange i Danmarks 5-1-sejr over Georgien.
Før kampen havde han kun scoret et mål på landsholdet, men mandag takkede han for Hareides tillid ved at score til 1-0 og 3-1 i storsejren, da han på klassisk angribermaner stod det rigtige sted to gange.
- Man kan godt sige, at det var et lille gennembrud for ham på landsholdet, hvis man måler ham på mål.
Landsholdsfodbold er specielt.
- Man skal tage chancen, når man får den, og jeg er meget glad for Dolbergs mål, siger Hareide.
Kasper Dolberg og Åge Hareide takker fansene for støtten sammen med resten af landsholdet.
Han påpeger, at der i Danmark er et stort fokus på at have en målscorende angriber, og det kan være med til at sætte angriberne på landsholdet under pres.
Det er en forventning skabt på baggrund af landsholdshistorien, der rummer frontløbere som Preben Elkjær, Ebbe Sand, Jon Dahl Tomasson og Nicklas Bendtner.
Hareide har ikke selv fundet en angriber, der vedvarende scorer mål.
- Der har været et hav af gode landsholdsangribere i Danmark, og jeg har spillet mod nogle af dem.
Min assistent (Tomasson, red.
) var også en fremragende 9'er, og måske kan Kasper Dolberg lære noget af ham.
- 9'ere bliver hårdt kritiserede i Danmark, fordi de ikke laver mål, og derfor er jeg meget glad for Kasper Dolbergs scoringer.
- Jeg er også glad for Nicolai Jørgensen, der har kvalitet i sig og blev topscorer i Holland for to år siden, siger Hareide.
Fire nye mand fra startHan havde skiftet fire mand ud i startopstillingen i forhold til 1-1-kampen mod Irland i fredags, men det var ikke et udtryk for en ny taktik.
Åge Hareide sammen med Peter Ankersen (tv.
) som fik chancen fra start.
Martin Braithwaite (th.
) røg derimod en tur på bænken.
- Vi spillede på same måde som mod Irland.
Vi ledte efter de samme rum, og vi skabte de samme chancer.
- Jeg er mest tilfreds med, at vi scorede fem mål.
Det er svært i international fodbold.
Georgien var ikke så dårlige, men vi spillede godt, og det gjorde vi også mod Irland.
Vi kunne have scoret flere mål mod Georgien, men vi er fornøjede med fem mål, siger Hareide.
Danmarks andet mål blev scoret af Christian Eriksen efter et tvivlsomt straffespark, mens Kasper Dolberg scorede til 3-1, da målmanden ifølge georgierne blev ulovligt forhindret i at nå frem til en tværbold.
Det ryster Hareide på hovedet over.
- Jeg synes, at dommeren havde den bedste vinkel til at se situationerne i forhold til os på bænken, siger Hareide.
/ritzau/FacebookTwitterKopier linkEmner:Åge Hareide (fodboldtræner)|Kasper Dolberg (fodboldspiller)|Georgien|Irland|Fodbold




https://www.dr.dk/sporten/fodbold/landsholdet/danmark-knuser-georgien-og-faar-pligtsejr-i-em-kvalifikationen

LandsholdetDanmark knuser Georgien og får pligtsejr i EM-kvalifikationenGeorgierne blev sendt hjem fra Parken med en lussing på 5-1.
Kasper Dolberg med nummer 12 på trøjen scorede to af de danske mål i 5-1-sejren.
10.
juni 2019 kl.
22.
38Bemærk: artiklen er mere end 30 dage gammelLæs opDet danske fodboldlandshold har fået sin første sejr i kvalifikationen til EM 2020.
Mandag aften vandt Danmark med 5-1 over Georgien i Parken, og Danmark står dermed noteret for fem point efter tre gruppekampe.
Danskerne viste meget større skarphed foran målet end i fredagens 1-1-kamp mod Irland, men de 15.
387 tilskuere kunne være blevet forkælet med flere scoringer mod Georgien.
Kasper Dolberg scorede to gange, mens Christian Eriksen, Yussuf Poulsen og Martin Braithwaite lavede et mål hver.
Danskerne agerede dåseåbnereAllerede fra første minut tegnede sig en tydelig tendens, hvor Georgien stod med alle 11 mand dybt nede på egen banehalvdel og overlod det til danskerne at agere dåseåbnere.
De danske spillere havde ikke de store vanskeligheder ved at spille sig frem til skudmuligheder, men i første halvleg blev det farligst efter dødbolde.
I det 13.
minut forlængede Simon Kjær et hjørnespark fra Christian Eriksen, og tæt under mål kunne Dolberg styre bolden i kassen til 1-0.
En god start på kampen for angriberen, der var en af fire nye spillere i startopstillingen sammenlignet med kampen mod Irland.
Kasper Dolberg greb den chance, han havde fået af landstræneren.
Med kampbilledet in mente kunne det ligne en tidlig afgørelse, men efter 25 minutter gik det galt for danskerne - også her spillede et dansk hjørnespark en rolle.
Georgierne afviste hjørnesparket, og midt på Georgiens banehalvdel tabte Peter Ankersen en hovedstødsduel, så Valeriane Gvilia og Saba Lobjanidze løb alene ned mod en ensom Jens Stryger Larsen.
På det helt rigtige tidspunkt stak Gvilia bolden til Lobjanidze, og køligt sendte Randers-teknikeren bolden ind bag Kasper Schmeichel.
Fem minutter senere svarede danskerne tilbage på den uventede udligning.
Simon Kjær gik i græsset efter et hjørnespark, og kampens østrigske dommer pegede på pletten.
Via målmandens hånd og stolpen gik Christian Eriksens straffespark i mål.
Anføreren blev skiftet udTi minutter før pausen blev Åge Hareide tvunget til at tage en skadet Simon Kjær ud, og Mathias "Zanka" Jørgensen kom ind i stedet.
Udskiftningen fik ingen nævneværdig betydning.
Superligatopscorer Robert Skov var blandt Hareides nye folk i startopstillingen.
Han fik to gode muligheder fra kanten af feltet, men venstrebenet var uvant uskarpt hos debutanten.
Et kvarter inde i anden halvleg måtte Skov så forlade banen, og Daniel Wass kom i stedet ind til sin første landskamp siden 2016.
Han skulle kun bruge et minut på at lave en afgørende aktion.
Fra den ene stolpe headede Wass bolden på tværs til Kasper Dolberg ved modsatte stolpe, og silkeborgenseren kunne let score sit andet mål i kampen og sit tredje i alt på landsholdet.
Georgiens målmand Giorgi Loria protesterede vildt.
Han følte, at han ulovligt blev forhindret i at komme frem til Wass' hovedstødsaflevering.
HattrickjagtDolberg jagtede et hattrick, og han kom tæt på i forbindelse med scoringen til 4-1.
Dolbergs hårde afslutning blev reddet af Loria, men Yussuf Poulsen var over returen og kronede en god arbejdsindsats med et mål, inden han blev udskiftet med Martin Braithwaite.
Yussuf Poulsen fik scoret til 4-1 i storsejren.
Selv om sæsonen har været lang, viste de danske spillere, at de havde kræfter til en sidste anstrengelse inden sommerferien.
I sidste minut af tillægstiden kunne indskiftede Braithwaite således øge til 5-1 efter endnu et oplæg af Wass.
Forinden havde danskerne brændt en stribe store chancer.
/ritzau/FacebookTwitterKopier linkEmner:Åge Hareide (fodboldtræner)|Daniel Wass (fodboldspiller)|Fodbold|Georgien|Parken (stadion)




https://www.dr.dk/nyheder/udland/demokrater-far-lov-til-se-mueller-beviser

UdlandDemokrater får lov til at se Mueller-beviserOp til en høring om Mueller-rapporten går justitsministerium på kompromis og udleverer materiale til Demokraterne.
Demokraten Jerrold Nadier, formand for retsudvalget i Repræsentanternes Hus, har vundet en halv sejr.
Dele af Muellers efterforskning udleveres.
10.
juni 2019 kl.
23.
45Bemærk: artiklen er mere end 30 dage gammelLæs opDet amerikanske justitsministerium er gået med til at udlevere noget af bevismaterialet fra den særlige anklager Robert Muellers såkaldte Rusland-undersøgelse til demokratiske politikere i Kongressen.
Beviserne har at gøre med præsident Donald Trumps forsøg på at blande sig i Muellers efterforskning.
Retsudvalget i Repræsentanternes Hus får fortsat ikke udleveret den fulde og uredigerede rapport, som udvalgsformand Jerrold Nadler har bedt om.
Men de vil få adgang til notater fra afhøringer og andre beviser, herunder 'førstehåndsberetninger om fejltrin', siger Nadler.
Det vil blive delt med medlemmer af retsudvalget, siger Nadler.
Justitsministeriet kom med meddelelsen, umiddelbart inden at retsudvalget tog hul på en høring om, hvad man kan lære af Mueller-rapporten.
Blandt andet skal udvalget lytte til John Dean, et vigtigt vidne i Watergate-sagen.
Læs også:Her er de vigtigste ting, du skal vide om Mueller-rapportenDean siger til CNN, at han ikke har spillet nogen rolle i Mueller-efterforskningen, men at han vil tale om ligheder med den skandale, der endte med at fælde præsident Richard Nixon.
Trump kritiserede på Twitter, at Demokraterne har indkaldt sådan et 'kryb af en advokat'.
Mueller har brugt knap to år på at undersøge, om der var en forbindelse mellem Trumps kampagnestab op til præsidentvalget i 2016, og om Trump forsøgte at blande sig i efterforskningen af dette.
Konklusionen var, at der ikke var beviser for et samarbejde.
Derimod indeholder rapporten ti konkrete eksempler på, at Trump har forsøgt at blande sig i efterforskningen.
/ritzau/FacebookTwitterKopier linkEmner:Donald Trump (politiker)|Richard Nixon (politiker)|Folketingets Retsudvalg|USA|Retspolitik




https://www.dr.dk/nyheder/politik/i-koege-vil-de-savne-bysbarnet-henrik-sass-larsen-jeg-er-knust

PolitikI Køge vil de savne bysbarnet Henrik Sass Larsen: 'Jeg er knust'Henrik Sass Larsens sygemelding bliver modtaget med både respekt og tristhed.
Af Sally Frydenlund Larsen10.
juni 2019 kl.
23.
21Bemærk: artiklen er mere end 30 dage gammelLæs opTidligere i dag meddelte Socialdemokratiets Henrik Sass Larsen, at han sygemelder sig med en depression.
I samme omgang meddelte han, at han ikke stiller op til næste folketingsvalg.
Både politiske fæller og frænder har stået i kø for at ønske ham god bedring, men S-profilens sygemelding er ikke kun et tab for hans parti og kolleger på Christiansborg.
Det er også et stort tab for køgenserne.
Henrik Sass Larsen er nemlig fra Køge, og de borgere, DR møder på gaden i dag, er kede af at miste en af byens markante repræsentanter i Folketinget.
Men mest af alt har de respekt for politikerens beslutning.
- Jeg har dyb respekt for, at han tager den beslutning.
Når man er syg, så har jeg dyb repekt for, at han ikke går linen ud.
Det kan være en svær beslutning, siger Leon Høiberg, som DR Nyheder møder i byen.
Håber han vender tilbageOg den respekt bliver ikke mindre af, at man ikke er politisk enig, fortæller Leon Høiberg.
- Jeg har altid godt kunnet lide Henrik Sass Larsen.
Jeg stemmer ikke socialdemokratisk, men han er en af de politikere, der er sympatisk på alle måder og har nogle gode holdninger, siger han.
- Jeg har altid godt kunnet lide Henrik Sass Larsen, siger Leon Høiberg fra Køge.
- En gang imellem skal man tænke lidt mere på sit helbred end sit arbejde, siger Anne-Marie Beaustier.
Henrik Sass Larsens ansigt hænger over hele byen - her på Køge Station.
1 / 3- Jeg har altid godt kunnet lide Henrik Sass Larsen, siger Leon Høiberg fra Køge.
1 / 3- En gang imellem skal man tænke lidt mere på sit helbred end sit arbejde, siger Anne-Marie Beaustier.
2 / 3Henrik Sass Larsens ansigt hænger over hele byen - her på Køge Station.
3 / 3En anden køgeborger - Anne-Marie Beaustier - synes, det er modigt og inspirerende, at Henrik Sass Larsen har meldt åbent ud om grunden til sin sygemelding.
- Han er bare en endnu stærkere person nu, og jeg vil håbe, han kommer stærkt tilbage, når han er raskmeldt.
Han vil blive savnet, siger hun.
Kredsformand er knustEn af dem, der har arbejdet tæt sammen med Henrik Sass Larsen om de lokale spørgsmål, er Jesper Hesselberg Andersen, som ses i videoen øverst i artiklen.
Han er kredsformand for Socialdemokratiet i Køge, og byen har meget at takke Henrik Sass Larsen for, siger han og beskriver sin partikollega som "dristig, modig og skarp på alle måder.
"Især den højhastighedsbane mellem København og Ringsted over Køge, som blev indviet den 31.
maj, har Henrik Sass Larsens fingeraftryk på sig, siger han:- Hver gang jeg kører med den, vil jeg altid tænke på Henrik.
Henrik Sass Larsen (S) på Køge Nord Station, som han har været en af kræfterne bag opførslen af.
S-profilen er et stort tab for området, siger han.
- Jeg er knust over, at jeg ikke får lov at arbejde sammen med ham mere.
Det er et hårdt slag for Socialdemokratiet i Køge og for Socialdemokratiet i det hele taget, siger Jesper Hesselberg Andersen.
Henrik Sass Larsen var Socialdemokratiets gruppeformand, da han sygemeldte sig.
Han har været politisk aktiv hele sit voksne liv, og han var blandt andet formand for Danmarks Socialdemokratiske Ungdom, før han kom i Folketinget.
FacebookTwitterKopier linkEmner:Henrik Sass Larsen (politiker)|Socialdemokraterne|Køge|Folketinget|Sygdomme og lidelser




https://www.dr.dk/nyheder/udland/helikopter-har-ramt-en-bygning-i-new-york-1-person-dod

UdlandHelikopter har ramt en bygning i New York - 1 person dødEn helikopter er i regnvejr forulykket under landing på en bygning på Manhattan.
Piloten meldes død.
Et område tæt ved Rockefeller Center og Times Square i New York, hvor en helikopter forulykkede, er afspærret.
10.
juni 2019 kl.
21.
09Bemærk: artiklen er mere end 30 dage gammelLæs opEn helikopter er forulykket under landing på en bygning på Seventh Avenue på Manhattan i New York City, oplyser byens brandvæsen.
En person er ifølge brandvæsenet omkommet, og flere medier oplyser, at der er tale om helikopterens pilot.
Guvernøren i New York, Andrew Cuomo, siger til CNN, at piloten i helikopteren, som var den eneste om bord, forsøgte at foretage en nødlanding på taget af en bygning.
Styrtet er sket i heftigt regnvejr.
Det vides ikke, om regnvejret er årsagen til styrtet.
Brændstof lækker fra helikopterenOver 100 brandmænd og adskillige brandbiler er til stede ved bygningen, hvor styrtet skete.
Brandvæsenet skriver på Twitter, at branden er blevet slukket, og at mandskab på stedet håndterer brændstof, der lækker fra helikopteren.
Tv-billeder fra CNN viser, at der stadig står røg op fra toppen af bygningen.
Ifølge Det Hvide Hus er præsident Donald Trump blevet briefet om situation og holder øje med den.
/ritzau/FacebookTwitterKopier linkEmner:Donald Trump (politiker)|New York|CNN|Twitter|Ulykker




https://www.dr.dk/sporten/ridning/daniel-og-hans-halvblinde-hest-vinder-dm-i-dressur-foerste-gang

RidningDaniel og hans halvblinde hest vinder DM i dressur for første gangPå hesten Blue Hors Zack slog Daniel Bachmann Andersen den forsvarende vinder Cathrine Dufour.
Af Kasper Heide Lund10.
juni 2019 kl.
19.
48Bemærk: artiklen er mere end 30 dage gammelLæs opCathrine Dufour har de sidste tre år siddet på tronen ved DM i dressur.
Men søndag måtte hun og hesten Bohemian vige pladsen øverst på podiet til fordel for Daniel Bachmann Andersen.
Sammen med sin hest Blue Hors Zack dansede han sig til sit første Danmarksmesterskab i dressur, efter dommerne honorerede ham med en score på 85,2.
Dermed lykkedes det endelig for Daniel Bachmann Andersen at vinde det DM, han har jagtet i flere år.
Læs også:Dansk rytter rider mod verdenstoppen på halvblind hest- Det føles megafedt.
Det er stort, og jeg er stolt – der er rigtig mange følelser i kroppen lige nu, siger han til DR Sporten.
Levede op til favoritværdighedenDaniel Bachmann Andersens største konkurrent til mesterskabet var netop vinderen gennem de seneste tre år, Cathrine Dufour, som fik 82,45% af dommerne på sin hest Bohemian og tog sølvmedaljen.
Netop Bohemian er en yngre hest, som Dufour er ved at ride til, efter hun i både 2016, 2017 og 2018 vandt på sin mangeårige makker Cassidy.
Derfor ankom Daniel Bachmann Andersen også som favorit til DM i dressur.
- Det lå ligesom i kortene, at jeg ville have bedst chance for at vinde med min hest, som er lidt mere erfaren.
Det var fedt at kunne følge det til dørs.
Den nykårede Danmarksmester red på Blue Hors Zack, og det er ikke nogen helt almindelig hest.
Den er nemlig blind på det højre øje.
Nedenfor kan du se et indslag om Blue Hors Zack, som DR Sporten lavede i 2018:Blue Hors Zack mistede synet i den ene side for cirka otte år siden, efter en ulykke i stalden, hvor en kæde sprang, og en karabinhage knuste øjet.
- Jeg har drømt om det, men jeg må ærligt indrømme, at det var ikke noget, jeg troede ville komme så vidt.
Jeg havde virkelig ikke regnet med, at vi kunne blive så gode, lyder det fra en meget glad DM-guldvinder.
Du kan se Daniel Bachmann Andersen og Blue Hors Zack i aktion i vidoen over artiklen.
FacebookTwitterKopier link




https://www.dr.dk/nyheder/udland/10-kandidater-er-klar-til-overtage-brexit-kaos-og-premierministerpost

Udland10 kandidater er klar til at overtage brexit-kaos og premierministerpostEn af kandidaterne bliver både leder af det britiske konservative parti og premierminister for 65 millioner mennesker.
Theresa May meddelte i slutningen af maj, at hun ville træde tilbage.
Nu skal 10 kandidater kæmpe om at blive leder af Det Konservative Parti og Storbritanniens premierminister.
Af Sofie Dyjak10.
juni 2019 kl.
19.
28Bemærk: artiklen er mere end 30 dage gammelLæs op10 kandidater skal kæmpe om at overtage Theresa Mays plads som leder af Det Konservative Parti og som Storbritanniens premierminister.
Det viser listen over kandidater, som Det Konservative Parti har fremlagt her til aften.
Blandt kandidaterne er den tidligere udenrigsminister Boris Johnson, som flere medier kalder favoritten.
Flere bliver dog beskrevet som stærke modstandere.
Det gælder blandt andre udenrigsminister Jeremy Hunt, Miljøminister Michael Gove og sundhedsminister Matt Hancock.
Se alle kandidaterne her: Udenrigsminister Jeremy Hunt går efter at tage over efter Theresa May.
Hunt stemte i 2016 for at blive i EU og talte umiddelbart efter folkeafstemningen om at holde en ny afstemning.
Han er dog siden blevet stadig mere EU-skeptisk.
Jeremy Hunt bliver af flere medier beskrevet som en stærkt kandidat til posten.
 Tidligere udenrigsminister Boris Johnson har også meldt sig på banen.
Johnson har kritiseret Mays brexit-plan, som han blandt andet har kaldt udemokratisk og "en politisk ydmygelse".
Han var 2008-2016 borgmester i London.
Flere medier mener, Johnson er favorit.
 International udviklingsminister Rory Stewart vil også gerne overtage premierministerposten og være leder for Det Konservative Parti i Storbritannien.
 Den tidligere brexit-minister Dominic Raab annoncerede sit kandidatur kort efter Theresa Mays slog fast, at hun vil træde tilbage.
Han gik af som brexit-minister i november sidste år i protest.
Han støtter et hårdere brexit end May.
 Miljøminister Michael Gove er blandt kandidaterne, der skal kæmpe om at overtage Theresa Mays post.
Han har været fortaler for Mays brexit-plan og er blevet kaldt en af de stærke kandidater til at overtage efter May.
 Sundhedsminister Matt Hancock er også med i spillet om at blive premierminister og leder af Det Konservative Parti.
Han er af flere medier blevet beskrevet som en af de stærke kandidater til posten.
 Indenrigsminister Sajid Javid vil også være partileder.
Han stemte i 2016 for at blive i EU, men er i lighed med Hunt blevet stadig mere EU-skeptisk.
Han støtter Mays aftale.
 Mark Harper er med i formandsfeltet.
Han har ifølge BBC kaldt sig selv en underdog, men han mener dog, at den position giver ham en endnu større kampgejst.
 Andrea Leadsom er endnu engang klar til at tage kampen op.
Hun har tidligere været kandidat til premierministerposten i 2016.
Der kæmpede hun mod Theresa May.
Leadsom tilhører den mere højreorienterede del af partiet.
 Esther McVey er også en del af feltet.
Hun mener, at Storbritannien skal forlade EU den 31.
oktober - med eller uden en aftale.
1 / 10Udenrigsminister Jeremy Hunt går efter at tage over efter Theresa May.
Hunt stemte i 2016 for at blive i EU og talte umiddelbart efter folkeafstemningen om at holde en ny afstemning.
Han er dog siden blevet stadig mere EU-skeptisk.
Jeremy Hunt bliver af flere medier beskrevet som en stærkt kandidat til posten.
1 / 10Tidligere udenrigsminister Boris Johnson har også meldt sig på banen.
Johnson har kritiseret Mays brexit-plan, som han blandt andet har kaldt udemokratisk og "en politisk ydmygelse".
Han var 2008-2016 borgmester i London.
Flere medier mener, Johnson er favorit.
2 / 10International udviklingsminister Rory Stewart vil også gerne overtage premierministerposten og være leder for Det Konservative Parti i Storbritannien.
3 / 10Den tidligere brexit-minister Dominic Raab annoncerede sit kandidatur kort efter Theresa Mays slog fast, at hun vil træde tilbage.
Han gik af som brexit-minister i november sidste år i protest.
Han støtter et hårdere brexit end May.
4 / 10Miljøminister Michael Gove er blandt kandidaterne, der skal kæmpe om at overtage Theresa Mays post.
Han har været fortaler for Mays brexit-plan og er blevet kaldt en af de stærke kandidater til at overtage efter May.
5 / 10Sundhedsminister Matt Hancock er også med i spillet om at blive premierminister og leder af Det Konservative Parti.
Han er af flere medier blevet beskrevet som en af de stærke kandidater til posten.
6 / 10Indenrigsminister Sajid Javid vil også være partileder.
Han stemte i 2016 for at blive i EU, men er i lighed med Hunt blevet stadig mere EU-skeptisk.
Han støtter Mays aftale.
7 / 10Mark Harper er med i formandsfeltet.
Han har ifølge BBC kaldt sig selv en underdog, men han mener dog, at den position giver ham en endnu større kampgejst.
8 / 10Andrea Leadsom er endnu engang klar til at tage kampen op.
Hun har tidligere været kandidat til premierministerposten i 2016.
Der kæmpede hun mod Theresa May.
Leadsom tilhører den mere højreorienterede del af partiet.
9 / 10Esther McVey er også en del af feltet.
Hun mener, at Storbritannien skal forlade EU den 31.
oktober - med eller uden en aftale.
10 / 10For overhovedet at få lov at stille op som kandidat, som 10 altså har gjort, skal man have opbakning fra otte konservative medlemmer af det britiske parlament.
Det Konservative Parti sidder på regeringsmagten, og derfor bestemmer partiet helt selv, hvem der skal overtage roret og overtage brexit-kampen, hvor May slap.
May meddelte i slutningen af maj, at hun ville træde tilbage.
Se her, hvad hun sagde:May bliver til afløser er fundetTheresa May bliver på posten som premierminister til en afløser er fundet.
Man regner med, at det formentlig sker sidst i juli.
Processen er nemlig rimelig kompliceret, så den tager noget tid.
På torsdag vil den første afstemning om Mays afløser finde sted blandt de konservative medlemmer af Underhuset.
Alle kandidater, der får mindre end fem procent af stemmerne eller under 17 stemmer, ryger ud i første runde.
Læs også:OVERBLIK Briternes nye premierminister skal vælges af et parti i kriseAnden runde er sat til at gå i gang ugen efter, og her forhøjes bundgrænsen til ti procent for fortsat at deltage i kapløbet.
Herefter begynder afstemninger om de resterende kandidater.
Efter hver runde bliver kandidaten med færrest stemmer sorteret fra.
Til sidst ender man med to kandidater, som partiets menige medlemmer så skal vælge mellem ved en urafstemning.
Der er cirka 124.
000 medlemmer af Det Konservative Parti, skriver BBC.
De to finalister skal, inden den endelig afstemning, ud i en form for valgkamp mod hinanden.
Den slutter af med, at medlemmerne af partiet kan brevstemme på deres favorit.
Ny premierminister får travltDen nye leder kommer til at overtage et parti i dyb krise.
Det Konservative Partis nuværende medlemstal på lidt over 120.
000 medlemmer er blot en skygge af medlemstallet i partiets storhedstid.
I 1950'erne kunne partiet eksempelvis bryste sig af knap tre millioner medlemmer.
Læs også:Vil afløse May: Topkandidat beklager kokainfortidBrexit har de seneste år kastet partiet ud i en krise, det ikke har været i tidligere.
Det fortalte Ole Helmersen, lektor på CBS med speciale i moderne britisk politik, forleden til DR Nyheder:- Brexit er grundlæggende skabt af intern splid i Det Konservative Parti.
Premierminister David Camerons beslutning om at udskrive et folkevalg om brexit i 2016 var hverken en politisk nødvendighed eller et resultat af et stort folkeligt pres.
Det var i stedet en meget EU-skeptisk fløj i partiet, der fik ham til det i et forsøg på dæmme op for uroen, siger han.
Theresa May har mange gange forsøgt at overbevise Underhuset om at gå med den brexit-plan, hun har forhandlet på plads med EU.
Afstemningen endte i et nej til EU-medlemskab, Cameron trådte tilbage, og May har siden forsøgt at løse brexit-hårknuden og få det britiske parlament til at blive enige om en brexit-aftale.
Storbritannien forlader efter planen EU senest den 31.
oktober.
Og den nye leder vil derfor kun have omkring tre måneder til at forsøge at levere det, som May ikke har kunne levere på flere år.
Her er et overblik over den proces, der venter Mays efterfølger:FacebookTwitterKopier linkEmner:Boris Johnson (politiker)|David Cameron (politiker)|Storbritannien|EU|EU-forhold




https://www.dr.dk/nyheder/vejret/dmi-varsler-skybrud-flere-steder-i-landet

VejretDMI varsler skybrud flere steder i landetDMI varsler natten til tirsdag kraftig regn og skybrud på Bornholm, Møn, Falster og Østsjælland.
Luk kældervinduerne, for i nat kommer regnen, oplyser DMI (arkivfoto).
10.
juni 2019 kl.
20.
33 | opdateret 10.
juni 2019 kl.
20.
55Bemærk: artiklen er mere end 30 dage gammelLæs opForåret kan vise sig fra sin våde side i nat.
Det melder DMI, som varsler skybrud i store dele af Østdanmark.
Der kan falde mellem 25 og 35 millimeter inden for en seks timers periode, og lokalt kan der komme skybrud med mere end 15 millimeter regn på 30 minutter, oplyser DMI.
Og et skybrud kan medføre vand i kældre og andre oversvømmelser rundt omkring i landet.
Det fortæller vagtchef ved DMI Erik Hansen til Ritzau.
- Det kan godt give lidt oversvømmelser rundt omkring lokalt, siger han.
Varslet har fået Beredskabsstyrelsen til at dele et par godt råd til at undgå oversvømmelser på Twitter:Kommer sydfraIfølge DR's meteorolog Mikael Jarnvig slås tyskerne lige nu imod de regnbyger, der i nat vil ramme Danmark.
- Der kommer meget varm luft op over Danmark sydfra, og nede i Tyskland har der her i eftermiddag været voldsomt vejr med både lyn og torden, regn og haglbyger med hagl så store som hønseæg, siger han.
Mikael Jarnvig fortæller også, at selv om DMI's skybrudsvarsel gælder for Bornholm, Møn, Falster og Østsjælland, kan store dele af resten af landet også se frem til en omgang regn.
Og det stopper ikke der, oplyser DMI, som skriver, at der er risiko for kraftig regn og skybrud igen tirsdag aften og natten til onsdag - denne gang for hele landet.
/DR Nyheder/FacebookTwitterKopier linkEmner:Danmarks Meteorologiske Institut|Vejret|Twitter|Sjælland|Bornholm




https://www.dr.dk/sporten/fodbold/landsholdet/krauls-karakterer-dolberg-stormer-ind-som-landsholdets-9er

LandsholdetKRAULS KARAKTERER: Dolberg stormer ind som landsholdets 9’erDanmark fandt en førsteangriber i sejren på 5-1 over Georgien, mener DR Sportens Andreas Kraul, der har Kasper Dolberg som bedste dansker.
Kasper Dolberg stjal fokus med to scoringer for Danmark.
Af Andreas Kraul10.
juni 2019 kl.
23.
40Bemærk: artiklen er mere end 30 dage gammelLæs opDanmark fik her til aften sin første sejr i kvalifikationen til EM 2020.
Georgien blev sendt hjem med en ordentlig lussing på 5-1 i en kamp, hvor flere af spillerne vist deres værd efter det skuffende 1-1-resultat mod Irland fredag.
Især én spiller viste sig særligt frem, vurderer DR Sportens Andreas Kraul.
Åge Hareide 7Tog chancen og skiftede fire mand.
Alle fire slog til, og han fik nogle klare svar til de kommende kampe.
Kasper Schmeichel 4Kasper Schmeichel havde ikke meget at lave ud over ved Georgiens scoring til 1-1.
Den danske målmand lukkede for fjerde kamp i træk mål ind i 2019, men kan ikke klandres ret meget for Georgiens kontrascoring.
Stod sikkert i en kamp, hvor der ellers kun var et par andre udfordringer.
Peter Ankersen 7FCK-backen var en af fire nye i startopstillingen i forhold til kampen mod Irland, og han gik godt i spænd med sin normale holdkammerat Robert Skov på højrekanten.
Var tæt på at score et flot mål i anden halvleg og tilbød sig generelt godt offensivt.
Lagde pres på det normale førstevalg, Henrik Dalsgaard.
Simon Kjær 4Simon Kjær blev udskiftet med en skade i første halvleg.
Anføreren var offensivt afgørende ved begge mål i første halvleg, først som oplægger til Dolberg og derefter som manden, der fremtvang straffespark.
Defensivt så det knapt så godt ud med et par fejlplaceringer, inden Kjær måtte lade sig udskifte med en skade 10 minutter før pausen.
Andreas Christensen 7Endnu en startplads til stopperen fra Chelsea, der løste sine opgaver med enorm ro og stort overblik.
Var med fremme på hjørne, da Georgien scorede, så kan ikke lastes i den situation.
Jens Stryger Larsen 2Backen i venstre side af forsvaret fik ikke ryddet op i kontrasituationen ved Georgiens 1-1 mål og blev ofte udstillet med sine manglende venstrebensevner i offensiven.
Især efter pausen savnede alle på stadion undtagen georgierne en dansk venstrekant, der kunne udnytte et gigantisk frirum.
Pierre Emile Højbjerg 7Pierre Emile Højbjerg leverede endnu en energifyldt indsats.
Efter tre gode og vigtige indhop var Højbjerg belønnet med en startplads.
Han kan ikke sige sig fri for at være lidt medansvarlig for det manglende restforsvar ved Georgiens 1-1 mål, men derudover var der det ønskede drive og vildskab over Pierre Emile.
Kørte en anelse træt til sidst i kampen, men havde langt flere gode end negative aktioner.
Thomas Delaney 7Midtbanespilleren skulle oppe sig efter en skuffende indsats i kampen mod Irland, og det lykkedes.
Delaney var langt mere konsekvent og omhyggelig med bolden og leverede samtidig sin normale arbejdsindsats.
En fin indsats.
Christian Eriksen 7Christian Eriksen efter 2-1-målet, han scorede på straffe.
Den danske 10’er lå lidt dybere som boldfordeler end andre gange, og det fungerede ofte godt med hurtig dansk boldomgang til følge.
Scorede til 2-1 på straffe på et afgørende tidspunkt og leverede mange fine pasninger især efter pausen.
Yussuf Poulsen 4Efter flere brændte chancer mod Irland kom Leipzig-angriberen igen med scoringen til 4-1, men havde ellers en svær kamp, hvor teknikken af og til svigtede, mens kampen blev spillet på andre præmisser, end hvad Poulsen er bedst til.
Robert Skov 4Første minutter nogensinde på A-landsholdet for Robert Skov var i startopstillingen mod Georgien, hvor han i første halvleg fik affyret venstrebenskanonen et par gange over mål.
Havde et par andre udmærkede aktioner, men fik ikke sat sig helt igennem inden udskiftningen af ham efter en god time.
Kasper Dolberg 10Kasper Dolberg var kampens bedste spiller mod Georgien.
DR Sportens korrespondent og kommentator Andreas KraulAndreas Krauls primære stofområde er fodbold, og han har gennem mere end 20 år dækket Superligaen, herrelandsholdet og de internationale turneringer fra nedrykningskampe på Herfølge Stadion til VM-finaler i Berlin, Johannesburg, Rio de Janeiro og Moskva.
Læs mereDet var kun tredje gang, Kasper Dolberg startede inde for landsholdet, men han takkede for tilliden med en fremragende første halvleg.
En tidlig scoring og utallige teknisk fremragende berøringer og aflæg til medspillerne, der blev fulgt op i anden halvleg med endnu en scoring og afslutningen, der førte til Yussuf Poulsens mål.
Var kun et mål mere og hattrick fra topkarakteren 12.
Mathias ’Zanka’ Jørgensen 7Kom pludselig i aktion efter 36 minutter, da anfører Simon Kjær måtte udgå, men den tidligere FCK-stopper kom ind på sin gamle hjemmebane med pondus og gode afleveringer fremad banen.
Daniel Wass 7Et for mange længe ventet comeback til Valencia-spilleren, der virkelig trådte tilbage på landsholdsscenen med et markant indhop.
Flere oplæg, assist og gode aktioner.
Martin Braithwaite UBNåede trods kort spilletid at score til 5-1 med sit fjerde landskampsmål for Danmark.
FacebookTwitterKopier linkEmner:Åge Hareide (fodboldtræner)|Daniel Wass (fodboldspiller)|Georgien|Irland|Fodbold




https://www.dr.dk/nyheder/penge/30-udenlandske-investorer-vil-sagsoge-danske-bank

Hvidvask i Danske BankSe temaPenge30 udenlandske investorer vil sagsøge Danske BankInvestorer fra USA, Storbritannien og Tyskland agter at sagsøge Danske Bank efter sagen om hvidvask.
30 investorer vil sagsøge Danske Bank for mindst 750 millioner kroner.
(Arkivfoto).
)10.
juni 2019 kl.
22.
17Bemærk: artiklen er mere end 30 dage gammelLæs opI løbet af sommeren eller tidligt på efteråret bliver Danske Bank sagsøgt af endnu en gruppe udenlandske institutionelle investorer på grund af sagen om hvidvask.
Det ligger fast, efter at den umiddelbare frist for at tilmelde sig som sagsøger hos det belgiske konsulenthus Deminor Recovery Services udløb 1.
juni, skriver Børsen.
Ifølge partner Edouard Fremault har omkring 30 store kapitalforvaltere og pensionskasser indtil videre meldt sig.
De kommer primært fra USA, Storbritannien og Tyskland.
Han påpeger, at flere sagsøgere kan komme til senere.
Investorerne vil ifølge Fremault højst sandsynligt kræve erstatning på "et mindre nicifret beløb - i euro", selv om den præcise tabsopgørelse endnu ikke foreligger, skriver Børsen.
Læs også:Danske Bank sagsøgt af aktionær i USADermed står de 30 institutionelle investorer til at ville sagsøge Danske Bank for mindst 750 millioner kroner.
Det er som følge af de tab, de mener at have haft på deres aktiepost i banken.
Det kursfald mener de, skyldes bankens ansvarspådragende handlinger i forbindelse med hvidvasksagen.
Danske Bank ønsker ikke at drøfte sagerne i pressen.
Ifølge Fremault vil søgsmålet blive rettet mod banken og dens tidligere ledelse.
Hvilke ledelsesmedlemmer, investorerne går efter, er endnu usikkert.
/ritzau/FacebookTwitterKopier linkEmner:Danske Bank|Storbritannien|Virksomhedsøkonomi|Pengeinstitutter|Tyskland




https://www.dr.dk/sporten/fodbold/landsholdet/minut-minut-maalfest-i-parken-danmark-faar-storsejr-paa-5-1-over






https://www.dr.dk/sporten/atletik/rusland-kritiserer-det-internationale-atletikforbund-efter-udelukkelse

AtletikRusland kritiserer Det Internationale Atletikforbund efter udelukkelseRussiske udøvere kan fortsat ikke stille op for Rusland ved internationale stævner, fastslår atletikforbundet.
Det Internationale Atletikforbund (IAAF) har i weekenden stemt for at opretholde udelukkelsen af russiske udøvere, som blev indført i 2015, fordi der var fundet beviser for doping af sportsfolk i landet.
10.
juni 2019 kl.
18.
17Bemærk: artiklen er mere end 30 dage gammelLæs opRuslands Olympiske Komité (ROC) er ikke tilfreds med, at Det Internationale Atletikforbund (IAAF) i weekenden stemte for at opretholde udelukkelsen af russiske udøvere.
Udelukkelsen, som blev indført i 2015, kom, fordi der var fundet beviser for omfattende doping af sportsfolk i landet.
Men ifølge ROC's præsident, Stanislav Pozdnyaov, har landet opfyldt IAAF's krav.
- IAAF's beslutning er beklagelig.
Selv om Rusland til fulde har opfyldt dets forpligtelser, så har det internationale forbund skiftet standpunkt, siger han til det russiske nyhedsbureau Tass.
Nordmanden Rune Andersen, der er leder af specialgruppen for dopingspørgsmål i IAAF, oplyste søndag, at han anbefaler at fastholde karantænen.
Norske Rune Andersen er leder af specialgruppen for dopingspørgsmål i IAAF.
Det internationale forbund er bekymret for, om russerne er begyndt at falde af på den i forhold til at rette op på mangler i landets dopingbekæmpelse.
Rapport gav udtryk for fremgangDen seneste rapport fra specialgruppen berettede ellers om en positiv udvikling fra russisk side.
Blandt andet har landet tilbagebetalt de 3,2 millioner dollar (godt 21 millioner kroner), som det har kostet IAAF at hente oplysninger fra det laboratorium i Moskva, som var en stor del af den omfattende snyd med doping fra 2011 til 2015.
Men rapporten peger også på, at flere russiske trænere, som har været suspenderet i forbindelse med dopingsagen, fortsat har trænet atleter.
IAAF's overvågningsenhed, Athletics Integrity Unit, er desuden i gang med en undersøgelse af, om Ruslands Atletikforbund (Rusaf) har været med til at dække over højdespringeren Danil Lysenkos dopingforseelse.
Lysenko blev sidste år udelukket for ikke at indgive whereabout-oplysninger.
/ritzau/AFPFacebookTwitterKopier linkEmner:International Association af Athletics Federation|Rusland|Doping|Atletik|Moskva




https://www.dr.dk/sporten/tennis/den-mest-dominerende-i-historien-kongen-af-grus-er-en-freak-nature

TennisDen mest dominerende i historien: Kongen af grus er en ’freak of nature’Ingen tennisspiller har domineret en enkelt grand slam-turnering, som Rafael Nadal siden 2005 har domineret French Open.
Rafael Nadal vandt søndag sin 12.
French Open-titel.
Af Johan Haarløv10.
juni 2019 kl.
18.
05Bemærk: artiklen er mere end 30 dage gammelLæs opMåske burde den største tennisarena i French Open-anlægget i Paris, Phillipe Chartrier, bare tage navn efter Rafael Nadal.
Den spanske tennisstjerne har siden 2005 gjort det imposante stadion i Paris til en slags andet hjem.
Over de sidste 14 år har spanieren blot tabt to kampe på det røde underlag midt i den franske hovedstad, og med sejren søndag over østrigske Dominic Thiem kunne han fejre sin 12.
triumf i French Open.
Der er ingen, der spiller som Nadal.
Han er som en slags ’freak of nature’.
Tenniskommentator Anders Haahr RasmussenIngen tennisspiller har vundet den samme grand slam-turnering så mange gange i karrieren, som Nadal har vundet den franske turnering.
Tidligere delte han tronen med australske Margaret Court, der fra 1960-1973 vandt Australien Open 11 gange.
Ser man udelukkende på herresiden bliver Nadals dominans endda endnu klarere.
Nummer to på listen er Nadals nemesis Roger Federer med otte triumfer i Wimbledon.
Men hvordan er det lykkedes tennismaskinen fra Mallorca at sætte sig så solidt på tronen i Paris?
Det simple svar er at pege på underlaget: Gruset.
Den grove overflade får bolden til at hoppe højere end på tennissportens andre underlag og gør spillet langsommere.
Det udnytter Nadal ifølge tenniskommentatoren Anders Haahr Rasmussen til fulde ved at sende sine slag over nettet med uhørt meget topspin, der gør bolden næsten umulig at returnere.
Raphael Nadal slog østrigske Dominic Thiem i fire sæt i finalen ved French Open.
 Tennis - French Open - Roland Garros, Paris, France - June 9, 2019.
Spain's Rafael Nadal celebrates after his final match against Austria's Dominic Thiem REUTERS/Benoit Tessier  Tennis - French Open - Roland Garros, Paris, France - June 9, 2019.
Spain's Rafael Nadal celebrates after his final match against Austria's Dominic Thiem.
REUTERS/Benoit Tessier TPX IMAGES OF THE DAY  Spain's Rafael Nadal celebrates after winning against Austria's Dominic Thiem during their men's singles final match, on day fifteen of The Roland Garros 2019 French Open tennis tournament in Paris on June 9, 2019.
(Photo by Kenzo TRIBOUILLARD / AFP)  Spain's Rafael Nadal returns the ball to Austria's Dominic Thiem during their men's singles final match, on day fifteen of The Roland Garros 2019 French Open tennis tournament in Paris on June 9, 2019.
(Photo by CHRISTOPHE ARCHAMBAULT / AFP) 1 / 5Raphael Nadal slog østrigske Dominic Thiem i fire sæt i finalen ved French Open.
1 / 5Tennis - French Open - Roland Garros, Paris, France - June 9, 2019.
Spain's Rafael Nadal celebrates after his final match against Austria's Dominic Thiem REUTERS/Benoit Tessier 2 / 5Tennis - French Open - Roland Garros, Paris, France - June 9, 2019.
Spain's Rafael Nadal celebrates after his final match against Austria's Dominic Thiem.
REUTERS/Benoit Tessier TPX IMAGES OF THE DAY 3 / 5Spain's Rafael Nadal celebrates after winning against Austria's Dominic Thiem during their men's singles final match, on day fifteen of The Roland Garros 2019 French Open tennis tournament in Paris on June 9, 2019.
(Photo by Kenzo TRIBOUILLARD / AFP) 4 / 5Spain's Rafael Nadal returns the ball to Austria's Dominic Thiem during their men's singles final match, on day fifteen of The Roland Garros 2019 French Open tennis tournament in Paris on June 9, 2019.
(Photo by CHRISTOPHE ARCHAMBAULT / AFP) 5 / 5- Nadals bolde spinner helt vildt, når de rammer jorden.
Derfor bliver man sendt helt op på tilskuerpladserne, hvis man lader den hoppe, inden man returnerer den.
- Modstanderne er ofte nødt til at returnere oppe i hovedhøjde, mens det gode tennisslag jo egentlig slås i hoftehøjde.
Teknisk set er Nadals topspundne slag små mirakler, der ikke burde kunne lade sig gøre.
- Som barn slog han sin forhånd forkert.
Han slog til bolden for sent.
Man skal helst ramme bolden foran kroppen, men han rammer den nærmest på siden af sin krop og trækker ketcheren op over hovedet.
Det er en slags fejl, som en træner måske normalt ville have rettet.
Men han har fået det udviklet til et vanvittigt hybrid af et slag, fortæller Anders Haahr Rasmussen.
’Freak of nature’Nadal kommer ud af en fodboldfamilie – hans onkel er Miguel Nadal, der blandt andet spillede sammen med Michael Laudrup i FC Barcelona – og det er til at se på hans benarbejde.
Jeg tror ikke, at min indre glæde bliver bedre, hvis jeg kommer op på siden af Federer.
Jeg har allerede opnået mere i min karriere, end jeg turde håbe på.
Rafael Nadal om at komme op på siden af Roger FedererNadal kan ikke bare løbe solen sort, hans glideteknik på gruset er også uovertruffen.
Han er en mur at stå over for.
- Det er vildt svært at slippe af med ham på gruset.
En type som Federer skal jo nærmest slå tre vinderslag i hver duel for at vinde en enkelt bold mod Nadal, og så er der jo større risiko for at lave fejl, siger Anders Haahr Rasmussen.
Kombinationen af Nadals topspundne slag og hans nærmest selvudslettende defensive arbejdsraseri har ført ham til 59 turneringssejre på grus – 11 flere end argentinske Guillermo Vilas, der er nummer to på listen over spillere med flest sejre på det røde underlag.
Men det er netop også den kombination, der gør, at Rafael Nadals spillestil ikke er blevet kopieret af konkurrenterne.
Den er uforlignelig.
- Der er nogen, der opfinder deres helt egen teknik, der ikke danner skole, siger Anders Haahr Rasmussen.
- Der er ingen, der spiller som Nadal.
Han er som en slags ’freak of nature’.
Med den 12.
sejr i Paris har 33-årige Nadal nu vundet fire grand slam-titler i sine 30’ere.
Han deler nu rekorden med Roger Federer og Rod Laver for flest sejre i sit fjerde årti.
En bemærkelsesværdig bedrift, når man tænker på, hvor store veksler Nadals spillestil trækker på hans fysik.
- Allerede i hans 20’ere snakkede man om, hvor længe han kunne blive ved.
Der er jo ingen lethed over ham.
Mange af de dygtigste spillere får det svære til at se let ud, men det gør Nadal ikke.
Det ser overdrevet aparte og umuligt ud det, han gør, men han bliver alligevel ved, siger Anders Haahr.
Kan han nå op på siden af Federer?
Nadal er nu bare to grand slam-sejre fra at tangere Roger Federers 20 triumfer.
Men selvom spanieren efter sejren over Thiem ikke lagde skjul på, at det er et mål at komme op på siden af Federer, er det ikke det, der får ham ud på træningsbanen hver dag:- Det er en motivation, men jeg er ikke besat af at skulle slå Federer, sagde Nadal ved sejrsceremonien i Paris.
- Jeg tror ikke, at min indre glæde bliver bedre, hvis jeg kommer op på siden af Federer.
Jeg har allerede opnået mere i min karriere, end jeg turde håbe på.
Nadal vandt French Open allerede i sin første optræden på grusset i Paris.
Siden har han kun lidt to nederlag: Til Robin Söderling i 2009 i fjerde runde og til Novak Djokovic i kvartfinalen i 2015.
(I 2016 måtte han trække sig i anden runde med en skade.
) En ydmyg reaktion, der ifølge Anders Haahr Rasmussen hører med til fortællingen om en usædvanlig serievinder.
- Nadal jagter hele tiden at gøre det, han er god til.
Han bruger ord, som man slet ikke hører fra andre tennisspillere.
Han kan for eksempel finde på at sige, at ’jeg har spillet ærlig tennis.
’ Han er meget fokuseret på at være i tennissportens konkurrencerum, og alle titlerne er så afledte effekter af, at han gør det så godt i de små rum.
Men det helt store spørgsmål er, om han kan nå op på siden af Federer med 20.
grand slam-titler?
- Han bliver jo ved med at overgå vores forventninger.
Jeg har regnet ham ude adskillige gange i karrieren.
- Men lige i det regnskab bliver det forestående Wimbledon meget udslagsgivende.
Federer vil være en af favoritterne, og hvis han vinder den og kommer op på 21 titler, så begynder det at se svært ud.
Jeg har svært ved at se Nadal vinde tre grand slams mere, siger Anders Haahr Rasmussen.
Rafael Nadal er med sine i alt 82 titler tennishistoriens fjerdemest vindende herrespiller.
Foran Nadal ligger Ivan Lendl med 94 titler, Roger Federer med 101 titler og på førstepladsen Jimmi Connors, der nåede at vinde svimlende 109 titler.
FacebookTwitterKopier linkEmner:Michael Laudrup (fodboldtræner)|Rafael Nadal (tennisspiller)|Tennis|Paris|FC Barcelona




https://www.dr.dk/nyheder/udland/frankrig-og-holland-henter-nu-ogsaa-boern-af-foraeldre-hjem

UdlandFrankrig og Holland henter nu også børn af IS-forældre hjem Flere lande er begyndt at hente børn af Islamisk Stat-krigere hjem.
I dag skete det for 14 forældreløse IS-børn.
Mange børn befinder sig lige nu i lejren al-Hol i det nordøstlige Syrien Af Sofie Dyjak10.
juni 2019 kl.
16.
29Bemærk: artiklen er mere end 30 dage gammelLæs op14 børn er i dag blevet bragt fra overfyldte lejre i Syrien tilbage til deres hjemland i Frankrig og Holland.
Det oplyser det franske udenrigsministerium.
Fælles for dem er, at de er forældreløse og børn af krigere fra den militante gruppe Islamisk Stat (IS) med fransk eller hollandsk statsborgerskab.
Børnene blev overdraget til franske og hollandske embedsfolk af de kurdiske myndigheder i det nordlige Syrien.
Det oplyser Abdelkarim Omar, en højtstående kurdisk embedsmand, ifølge nyhedsbureauet Ritzau.
På det seneste er flere forældreløse IS-børn blevet hentet hjem fra de syriske flygtningelejre.
Flere lande følger tropBåde Norge, Tyskland og Sverige arbejder på at hente børn af IS-krigere med norsk, tysk eller svensk statsborgerskab hjem fra Syrien.
I Norge har statsminister Erna Solberg åbnet for, at både forældreløse børn og børn, hvis forældre stadig er i live, også skal hentes hjem.
Og der er tilsyneladende allerede blevet udleveret fem forældreløse børn, som har opholdt sig blandt de omkring 75.
000 mennesker i al-Hol-lejren.
Der skriver det norske medie NRK.
I Tyskland har regeringen indvilliget i at hente børn af IS-krigere hjem.
Udlændinge- og integrationsminister Inger Støjberg (V) har tidligere blandt andet til Politiken afvist at hjælpe danske børn, som er i lejre i det nordøstlige Syrien.
Hun vil ikke sætte danske soldaters liv på spil for at hente børnene ud.
Men ifølge TV2 forhandler de kurdiske myndigheder med de danske myndigheder om at hjemtage en 12-årig dansk statsborger af humanitære årsager.
Tyrkiet, Tadsjikistan, Kasakhstan og Kosovo har hentet børn af IS-krigere hjem til Syrien, skriver Jyllands-Posten.
FacebookTwitterKopier linkEmner:Erna Solberg (politiker)|Inger Støjberg (politiker)|Islamisk Stat|Venstre|Syrien




https://www.dr.dk/sporten/stil-spoergsmaal-hvordan-vinder-danmark-over-georgien






https://www.dr.dk/sporten/haandbold/herrelandsholdet/ingen-tid-til-guldfest-haandboldlandstraener-kritiserer-stramt

HerrelandsholdetIngen tid til guldfest: Håndboldlandstræner kritiserer stramt programSeks spillere skal møde op i landsholdslejren, mindre end 24 timer efter at de har vundet et mesterskab.
Der var fest i Aalborg søndag aften, da Aalborg Håndbold havde sikret sig mesterskabet efter en finalesejr over GOG.
10.
juni 2019 kl.
16.
57Bemærk: artiklen er mere end 30 dage gammelLæs opNår man vinder titler, skal det fejres.
Og alle, som kan huske Nikolaj Jacobsens humør efter håndboldlandsholdets VM-guld i januar, ved, hvad landstrænerens holdning er til guldfester: Den slags skal man tage alvorligt.
Derfor har Jacobsen svært ved at forstå, hvorfor både det danske og det tyske håndboldmesterskab skulle afgøres søndag, dagen før en stor del af spillerne skulle tilslutte sig forskellige landshold, der spiller EM-kvalifikation i denne uge.
- Det er ikke i orden, at man slutter en søndag, når man skal møde mandag til landsholdssamling.
Så er det fordi, nogen ikke har forståelse for, hvad det er, spillere går igennem i en lang sæson, siger Nikolaj Jacobsen.
Nikolaj Jacobsen fejrede selv Danmarks verdensmesterskab for fuld udblæsning i januar.
Seks spillere på det danske landshold vandt guld søndag eftermiddag.
Henrik Møllgaard og René Antonsen tog den danske titel med Aalborg, mens Simon Hald, Rasmus Lauge, Lasse Svan og Anders Zachariassen vandt det tyske mesterskab med Flensburg-Handewitt.
Mandag klokken 17 skal de stille til landsholdstræning i København.
- Det er jo synd for både Flensburg- og Aalborg-spillerne, at de står i en situation, hvor de stort set ikke har noget tid efter have vundet mesterskabet.
- Jeg vil gå så langt som til at sige, at dem, der planlægger turneringerne, de burde skamme sig, siger Nikolaj Jacobsen.
Ukraine venter danskerneTirsdag formiddag rejser landsholdet til Kijev for at forberede sig til onsdagens EM-kvalifikationskamp mod Ukraine.
Læs også:Aalborg Håndbold knuser GOG og vinder DM-guldLandstræneren forventer at se de seks nyslåede guldvindere i en fin tilstand, men han ærgrer sig over, at spillerne ikke har haft tid til at få en ordentlig sæsonafslutning i klubberne.
- For mange holds vedkommende starter sæsonen midt i juli, og så kæmper de frem til midt i juni.
Derefter får man lige lov til at få seks timer sammen, og så er det slut, og man går hvert til sit.
- Som hold er det noget at det værste.
Det er ærgerligt, at man ikke har et par dage sammen, hvor man lige kan nyde det, inden man skal videre til næste opgave.
- I Tyskland kunne vi sagtens have spillet den sidste runde i torsdags.
Det var der intet til hinder for, siger Nikolaj Jacobsen.
Landstrænerne får opbakningOgså Magnus Landin har svært ved at forstå planlægningen.
Han spillede søndag sæsonens sidste kamp for THW Kiel og levede i håbet om mesterskabet til det sidste.
Magnus Landin med sin bror Niklas Landin (tv.
) og VM-trofæet.
Mandag eftermiddag har han indfundet sig på landsholdets hotel på Vesterbro i København.
- Det er rigtig ærgerligt, specielt for dem der vinder mesterskabet.
Jeg synes, det er dybt underligt, at man spiller sin sidste kamp, og så mindre end 24 timer senere skal du stå til en landsholdssamling.
- Nogle har lige vundet et mesterskab, de har kæmpet for i et helt år.
Og så får de ikke mulighed for at fejre det ordentligt.
Det er rigtigt underligt, siger Magnus Landin.
/ritzau/FacebookTwitterKopier linkEmner:Anders Zachariassen (håndboldspiller)|Henrik Møllgaard (håndboldspiller)|København|SG Flensburg-Handewitt|Håndbold




https://www.dr.dk/mitliv/tvaers/maria-paa-23-har-udsat-sin-kaereste-overgreb-jeg-blev-helt-hysterisk-hvis-han-ikke

TværsMaria på 23 har udsat sin kæreste for overgreb: Jeg blev helt hysterisk, hvis han ikke ville have sexMaria er flov over, at hun udsatte sin ekskæreste gennem halvandet år for sexovergreb.
© Oliver SeppoFortalt til Silas Bay Nielsen og Oliver Seppo (grafik)10.
juni 2019 kl.
18.
59Læs opVi var begge 14, og han var min første kæreste.
Jeg havde ikke selv haft sex, og jeg valgte ham, fordi han havde prøvet det før.
Når jeg ser tilbage på den tid, så var jeg én, der havde utrolig meget sex, drak meget alkohol og gik til mange fester.
Jeg skulle prøve meget af – også i forholdet med ham.
Vi var kærester i halvandet år, og jeg ved, at jeg har udsat ham for overgreb.
Han sagde ikke nej, men der var flere gange, hvor han forsøgte at gøre modstand.
Men jeg tvang ham.
Jeg skrev til Tværs, fordi jeg lyttede til podcasten om pigers overgreb på fyre.
Særligt en af fyrenes historie gav mig et chok, fordi det var sådan, jeg var over for min ekskæreste.
Jeg frygtede, at den næste fyr i programmet ville være min ekskæreste.
Det fik mig til at føle mig som en kæmpe idiot, og jeg ville sindssygt gerne gøre det om, hvis jeg kunne.
(© Oliver Seppo)Når jeg ville have sex med ham, og han hellere ville sove, kunne jeg blive fuldstændig hysterisk.
Dengang tænkte jeg, at det jo kun drejede sig om ti minutter, og så var det klaret.
Men nu ved jeg, at det jo er et fuldstændigt sindssygt syn at have, fordi jeg var fuldstændig ligeglad med hans følelser.
Hvis han faldt i søvn, forsøgte jeg at vække ham for at plage om sex.
Jeg kunne slet ikke klare, hvis han faldt i søvn før mig, og vi ikke havde haft sex.
Vi kunne ikke tage til fester sammen, uden jeg tiggede ham om, at vi skulle sove sammen, for jeg kunne ikke klare tanken om, at jeg skulle tage hjem, uden at vi havde haft sex.
Når vi havde sex, var det nærmest hver anden gang, at jeg overtrådte hans grænser.
Det handlede for mig om at gøre noget fysisk for at give ham lyst.
Jeg gav ham blowjobs og satte mig oven på ham, mens han sov, så han vågnede af det, så vi kunne have sex, selvom han ikke virkede som om, at han egentlig ville.
(© Oliver Seppo)Jeg ville have sex hele tiden, og det ville han slet ikke.
Men mange gange gjorde han det blot for at gøre mig glad.
Når han ikke ville, har jeg kørt psykisk på ham og spurgt ham, om der var noget galt med mig, siden han ikke ville.
Det gjorde jeg mest for at få ham til at få dårlig samvittighed, så vi alligevel kunne have sex.
Jeg tænkte slet ikke over, at det var forkert, fordi jeg var for ung.
Jeg var så besat af at have sex.
For jeg kunne få helt ondt i maven og tænke, at der var noget galt med mig, hvis han ikke ville.
Det gik først rigtig op for mig, hvad jeg har gjort, da jeg lyttede til podcasten.
Når man bliver mere voksen, bliver man klogere, og man begynder at lære, hvad der er okay seksuelt.
Så det er først nu, at jeg virkelig fortryder, hvad jeg har gjort.
Jeg tror, jeg gjorde det for at få bekræftelse.
Mine veninder, der for manges vedkommende var ældre, havde kærester, og de fortalte, hvad de gjorde af vilde ting med deres kærester.
Jeg ville nok også have de berømte five seconds of fame, hvis jeg også kunne fortælle nogle vilde historier om min kæreste og mig.
Det handlede for mig om at positionere mig socialt og være én af de mere seje piger.
(© Oliver Seppo)Det var først i slutningen af vores forhold, at han sagde, at jeg også skulle respektere hans sexbehov.
Da tænkte jeg: 'Hold da op'.
Det havde jeg overhovedet ikke sat mig ind i.
Det gjorde ondt at høre, fordi det var jo ikke min hensigt, at han skulle tvinges til det.
Kort tid efter gik vi fra hinanden.
Jeg har stort ikke fortalt det her til nogen.
Jeg er bange for mit ry, hvis det kom ud.
Så ville andre måske tænke, at jeg er lidt slutty, nem og billig, selvom det er lang tid siden, og jeg aldrig ville gøre det samme mod en fyr, som jeg gjorde dengang.
TværsTværs er en podcast, hvor der er plads til alle livets svære episoder.
Sara Bovin er vært, og den kan høres her.
Programmet sendes også hver mandag på P3.
Tværs-dokumentarerne bliver sendt på DR3, og kan ses på DR TV.
Hvis du har lyst til at fortælle din historie til Tværs, så besøg facebookgruppen Tværs - du er ikke alene.
Jeg har senere været i et forhold, hvor det var mig, der var ofret – og det var et vildt chok.
Jeg følte, jeg skulle lægge mig fladt ned, når han ville.
Det har virkelig lært mig, at sex ikke bare er noget, der skal være en pligt, men at begge parter også skal have lyst.
Jeg tror, der er mange piger derude, som ikke tænker over, at de begår overgreb mod mænd, fordi de tror, det kun kan ske for kvinder, og at enhver fyr vil være taknemmelig for at have sex med en pige.
Men sådan har alle fyre det jo ikke.
Der er flere fyre derude, der har oplevet det samme, som min ekskæreste oplevede, og som fyrene i podcasten fortalte om.
Noget af det værste, man kan opleve, er, når ens grænser bliver overtrådt.
Og jeg har virkelig lyst til at undskylde for min opførsel og det, jeg har udsat ham for.
Maria har ikke ønsket at få sit fornavn eller fulde navn offentliggjort.
Marias rigtige navn er redaktionen bekendt.
(© Oliver Seppo)FacebookTwitterKopier linkEmner:Seksualitet




https://www.dr.dk/nyheder/indland/elisabeth-havnede-ufrivilligt-paa-valgplakat-i-dag-kan-hun-ikke-staa-inde-budskabet

IndlandElisabeth havnede ufrivilligt på valgplakat – i dag kan hun ikke stå inde for budskabetFolkebevægelsen mod EU brugte i 1972 en tegning af 6-årige Elisabeth Wagner som valgplakat.
Af Johan Haarløv og Ulrik Kongsgaard10.
juni 2019 kl.
17.
19Bemærk: artiklen er mere end 30 dage gammelLæs opLige så længe 59-årige Elisabeth Wagner kan huske, har hun været vant til at se portrætter af sig selv og sine søskende på væggene i deres barndomshjem.
Som børn blev de portrætteret af den nu afdøde tegner Ib Spang Olsen, der var en god bekendt af familien.
I dag når vi ser plakaten, tænker vi, at den sender et signal om, at vi i Danmark vil isolere os og lukke grænserne.
Det får mig til at reagere, for det er nok det eneste, jeg ikke er tilhænger af.
Elisabeth WagnerMen i 1972 blev hun alligevel chokeret, da hun så en tegning af sit seksårige jeg.
Tegningen hang nemlig ikke længere kun i hjemmet i Gentofte, men var derimod blevet plastret op i den ene lygtepæl efter den anden.
Ufrivilligt var hun blevet ansigt på modstanden mod Den Europæiske Union, der dengang hed Det Europæiske Fællesskab (EF).
Uden tilladelse fra hverken Elisabeth Wagner selv eller hendes forældre havde partiet Folkebevægelsen mod EU brugt et portræt af Elisabeth, som tegneren Ib Spang Olsen få år forinden havde lagt blyant til.
Sjovt og bizartBudskabet, der supplerede tegningen, lød: ’Jeg vil være dansker, når jeg bliver stor - derfor nej til EF’.
- Pludselig hang jeg rundt omkring i lysmasterne i Gentofte, og det var lidt bizart for mine forældre, men jeg syntes selv, det var lidt sjovt, siger Elisabeth Wagner.
- Det mærkelige ved plakaten er at blive brugt til noget, som man hverken har givet lov til eller kunne stå inde for.
Dengang havde jeg jo ikke nogen holdning til EF, men der er alligevel noget grænseoverskridende ved at se sig selv hænge offentligt, når nu det ikke var efter aftale.
Dengang reflekterede hun ikke over plakatens budskab, men i dag kan hun resolut konstatere, at hendes holdning til EU ikke flugter med plakatens ordlyd:- Personligt synes jeg, at det lugter lidt af noget, Dansk Folkeparti kunne finde på at skrive.
Det sender nogle spøjse signaler.
Jeg tror, at tredje verdenskrig skulle bryde ud, før jeg bliver modstander af EU.
Elisabeth Wagner- I dag, når vi ser den, tænker vi, at den sender et signal om, at vi i Danmark vil isolere os og lukke grænserne.
Det får mig til at reagere, for det er nok det eneste, jeg ikke er tilhænger af.
- Vi bliver ved med at være danskereElisabeth Wagner havde nærmest glemt alt om Folkebevægelsen mod EU’s valgplakat fra 1972, da hun for nylig så et genoptryk af plakaten i en artikel i Weekendavisen.
- Jeg troede simpelthen, at den plakat var afgået ved døden for mange år siden.
Det gav mig et flashback at se den nu, hvor jeg er et helt andet sted i livet.
I dag er hun stor tilhænger af EU.
- Jeg tror, at tredje verdenskrig skulle bryde ud, før jeg bliver modstander af unionen, siger hun.
Både den originale tegning og valgplakaten, som Elisabeth Wagner aldrig havde set, før den hang i byens lygtepæle, hænger i dag i hjemmet i Gentofte.
Folkebevægelsen blev stiftet i 1972 som Folkebevægelsen mod EF.
I 1979 fik partiet første gang stemt fire af sine kandidater i Europa-Parlamentet, hvor partiet helt ind til valget i år har været repræsenteret.
Men ved europaparlamentsvalget i maj fik partiet for første gang i 40 år ikke nok stemmer til at kunne sende nogle af sine kandidater til Bruxelles.
For Elisabeth Wagner er det dog ikke overraskende at se partiet ryge ud af parlamentet.
Selvom hun anerkender, at der i flere lande i Europa er en del skepsis mod unionen, mener hun, at tiden er løbet fra den protestbevægelse mod EU, som folkebevægelsen siden 1972 har været garant for.
- Plakaten havde sikkert sin berettigelse dengang, fordi folkebevægelsen virkelig var stor.
Men nu kan vi jo se, at de er røget ud.
Vi er blevet internationale.
Vi styrter rundt i hele verden, og vi uddanner os alle mulige steder i verden.
- I dag skulle jeg slet ikke være på en plakat, der er imod EU.
Vi bliver ved med at være danskere, også selvom vi er medlemmer af EU, slutter hun.
FacebookTwitterKopier linkEmner:EU|Ib Spang Olsen (forfatter)|Europa-Parlamentet|Valg og folkeafstemninger|Gentofte




https://www.dr.dk/nyheder/kultur/film/verdens-bedste-science-fiction-serie-er-tilbage-her-er-den-ultimative-guide-til

BingeSe temaFilm og serierVerdens bedste science fiction-serie er tilbage!
Her er den ultimative guide til galskabenFemte sæson af Netflix-serien 'Black Mirror' har netop haft premiere.
Miley Cyrus medvirker i femte og seneste sæson af 'Black Mirror'.
(© Graham Bartholomew/Netflix)Af Frederik Dirks Gottlieb10.
juni 2019 kl.
20.
30Bemærk: artiklen er mere end 30 dage gammelLæs opHvis ikke du allerede ser den britiske satiriker Charlie Brookers geniale science fiction-serie, så er det bare med at komme i gang, nu hvor femte sæson af 'Black Mirror' er landet med tre spritnye afsnit.
Black Mirror, som først så dagens lys på britiske Channel 4 i 2011 og senere blev opkøbt af Netflix, er det man kalder en antologi-serie - et format, hvor hvert afsnit er en selvstændig, afsluttet historie.
Det eneste, der binder afsnittene sammen, er en underliggende tematik, der ligger satiriker og showrunner Charlie Brooker nært: menneskehedens relativt ukritiske fascination af den digitale udvikling og konsekvenserne deraf.
De fleste afsnit af Black Mirror foregår i en nærliggende fremtid, hvor ny teknologi lægger grobund for Brookers dystopiske fremtidssyn.
Alt lige fra indopererede chips, der gør det muligt at overvåge sin kæreste, et ratingsystem for menneskelig adfærd og computerspil, der tager udgangspunkt i det virkelige liv, er alle mere eller mindre virkelighedstro fortællinger, som er med til at udgøre Black Mirror.
Hvis ikke du har set Black Mirror, er den gode nyhed, at du kan nøjes med at se de afsnit, du synes lyder mest interessante.
Derfor har jeg ranglistet samtlige afsnit - inklusiv de tre nye, hvis du som garvet Black Mirror-seer er nysgerrig efter at se, om de holder niveau.
1The Entire History of You (Sæson 1, afsnit 3)(© Netflix)I et af de bedste - og mest ubehagelige - serieafsnit, jeg nogensinde har set, følger vi et ungt par, hvis forhold er plaget af jalousi.
Mange har sikkert oplevet lysten til at tjekke kærestens sms'er eller Messenger-beskeder, men i denne verden sat i en nær fremtid, har næsten alle fået indopereret en chip, der gør dem i stand til at optage alt, hvad øjet ser.
Det lyder smart, men det giver også anledning til at snage på et helt nyt niveau i kærestens omfattende oplevelseskartotek.
Som altid i de bedste Black Mirror-episoder formår Brooker og co.
, at belyse en genkendelig, begyndende digital problematik - i det her tilfælde om lagring af data, jalousi og overvågning - på en uigenkendelig og underholdende måde.
2USS Callister (sæson 4, afsnit 1)(© Jonathan Prime/Netflix)Black Mirror-afsnit kan variere fra de helt realistiske til de enormt fantasifulde og urealistiske fremtidsscenarier, og USS Callister tilhører helt klart den sidste kategori.
Det gør dog hverken underholdningen ringere eller problematikken mindre relevant i det her Emmy-vindende afsnit, som på en anden given dag sagtens kunne rangere som nr.
1.
Vi følger den sky og socialt akavede computerspil-programmør Robert, der i sin fritid stjæler DNA fra sine kolleger for at genskabe dem i et 'Star Trek'-lignende computerspil.
I dette spil er Robert en handlekraftig og ombejlet rumskibskaptajn, og hans ellers selvsikre kolleger er reduceret til ydmyge undersåtter.
Afsnittet kommenterer på raffineret vis sexisme på arbejdspladsen og belyser, hvordan ensomhed i kombination med digitale paralleluniverser kan være en farlig cocktail.
3White Christmas (sæson 2, afsnit 4)(© Netflix)Forestil dig en verden, hvor du ikke bare kan blokere folk på de sociale medier, men rent faktisk blokere folk, du ikke gider længere i den virkelige verden.
Eller en verden, hvor man kan klone sin personlighed og sælge den, så den kan blive installeret i et Siri-lignende AI-system.
Flere historier flettes sammen på fineste vis af selveste Jon Hamm, der i klassisk 'Twilight Zone'-stil og med en god portion humoristisk timing, hjælper os igennem et af de mest skræmmende Black Mirror-afsnit nogensinde.
4Playtest (sæson 3, afsnit 2)(© Laurie Sparham/Netflix)Der går ren gyserfilm i det her afsnit, hvor backpackeren Cooper havner som forsøgsperson i en test af et nyt, banebrydende computerspil.
Her bruges barndomstraumer, fobier og andet ubehageligt som indhold i et individuelt, skræddersyet computerspil.
Jeg var ved at tisse i bukserne af skræk, da jeg så 'Playtest' og uden at afsløre for meget, kan jeg sige, at skulle man lide af araknofobi, så skal man måske overveje at springe dette afsnit over!
5San Junipero (sæon 3, afsnit 4)(© Laurie Sparham/Netflix)Det er ikke ofte, at Charlie Brooker formidler de positive historier om de muligheder, som ny teknologi åbner op for.
Det er dog tilfældet i 'San Junipero' - en smuk, velspillet 80'er-pastiche om digitalt liv efter døden.
Der er en bevidst nostalgisk tone og masser af følelsesladet 80'er-musik med i denne kærlighedshistorie mellem to kvinder, der i en simuleret virkelighed udlever sider af dem selv, som de ikke længere er i stand til.
En smuk, poetisk og positiv Black Mirror-afviger, som du sent vil glemme.
6The National Anthem (sæson 1, afsnit 1)(© Netflix)I dette afsnit befinder vi os i nutidens Storbritannien, hvor premierministeren får sit livs værste opkald.
Terrorister har kidnappet den britiske prinsesse, og de vil kun løslade hende hvis…Premierministeren dyrker sex med en gris, mens seancen bliver filmet og streamet ud i hele Storbritannien!
Det er et vanvittigt afsnit fyldt med kulsort humor og et dilemma, der stadig rider mig som en mare.
.
.
7Nosedive (sæson 3, afsnit 1)(© David Dettmann/Netflix)Det skræmmende præmis i dette afsnit er blot ét af eksemplerne, hvor Charlie Brookers vanvittige hjerne forudså fremtiden.
I 'Nosedive' følger vi den usikre kvinde Lacie, der desperat prøver at imponere sin veninde ved at score sociale point i en fiktiv app, der rangerer alle borgere i ét stort forkromet pointsystem.
Selvom det minder lidt om den status en succesfuld Facebook- eller Instagram-profil kan medføre, så tog man det i Kina skridtet videre i 2017.
Her indførte man et system, der minder om det i 'Nosedive', og hvor man via den Mobile Pay-lignende app Zhima Credit kan score sociale point ud fra transaktioner, job og andre statussymboler.
8Hang the DJ (sæon 4, afsnit 4)(© Jonathan Prime/Netflix)Datingapps er et oplagt fænomen for Brooker at kritisere, men måske han ikke er så bange for kærlighed på nettet?
I 'Hang the DJ' følger vi Frank og Amy, som begge leder efter kærligheden i verdens mest effektive datingapp, hvor udviklerne har fundet et system, der med uhyggelig matematisk præcision kan udpege din udkårne.
Det er fascinerende tv, og man står tilbage med tanken, at hvis en app kan parre dig med en, der deler alle dine interesser og livssyn, hvorfor så egentlig romantisere de gammeldags scorevaner?
9Striking Vipers (sæson 5, afsnit 1)(© Netflix)Så kom vi endelig til den nye sæson!
Som du måske har gættet, eftersom dette er det afsnit fra den nye sæson, som placerer sig højest på listen, så er jeg en anelse skuffet over flere af de nye afsnit.
Men selv når Black Mirror er middelmådig, så indeholder den stadig flere kreative idéer og mere fortællemæssigt overskud end 90% af resten af serierne derude.
'Striking Vipers' er dog Brooker i topform.
Her møder vi de to venner Danny og Karl, som altid har knyttet bånd ved at spille computerspil, nærmere bestemt det Street Fighter-lignende Striking Vipers.
Efter ikke at have set hinanden i flere år, mødes de igen i en ny, opdateret version af Striking Vipers, hvor man via en hidtil uset avanceret version af virtual reality kan leve sig HELT ind i spillet.
Jeg vil ikke spoile resten af historien, men de to venner begiver sig ud på en uventet færd, som i den grad tester deres venskab.
10Arkangel (sæson 4, afsnit 2)(© Christos Kalohoridis/Netflix)Enhver forældres største frygt er at miste sit barn.
At man pludselig står der på legepladsen og råber sit barns navn, uden at kunne lokalisere hvor han/hun er henne.
Men ville du overveje at få indopereret en chip i dit barn, hvis det gav dig muligheden for at overvåge dit barn 24/7?
Og hvad vil det gøre ved dit barn konstant at blive overvåget og leve et unaturligt, trygt liv?
Det er vedkommende og interessante spørgsmål, der bringes på banen i 'Arkangel', hvor moderen Marie efter en forskrækkelse med datteren vælger at 'installere' et overvågningssystem, der gør, at hun altid kan komme i kontakt med sin datter.
11Be Right Back (sæson 2, afsnit 1)(© Netflix)Stemningsfyldt afsnit om en kvinde, der får sin afdøde mand klonet via data fra hans digitale spor.
12White Bear (sæson 2, afsnit 2)(© Netflix)Et spændingsafsnit om en kvinde, der på mystisk vis forfølges af legemeliggjorte internet-trolls.
13Black Museum (sæson 4, afsnit 6)(© Netflix)Et afsnit, hvor flere historier om fejlslagen teknologi bindes sammen i en gyser-agtig fortælling.
14Men Against Fire (sæson 3, afsnit 5)(© Netflix)Hvordan skaber man den perfekte soldat?
Interessant historie, der stadig efterlader én lidt tom ud fra et filmisk standpunkt.
15Shut up and Dance (sæson 3, afsnit 3)(© Netflix)En ung mand tvinges ud i kriminalitet, efter en anonym person via hans egen computer har filmet ham onanere til internetporno.
16Rachel, Jack and Ashley Too (sæson 5, afsnit 3)(© Netflix)Miley Cyrus spiller en fiktiv popstjerne, som sælger sin personlighed i en avanceret dukke markedsført til usikre teenagepiger.
Et udmærket afsnit, der vidner om, at Brooker stadig har en masse gode idéer her på femte sæson.
Desværre er afsnittet for ufokuseret og en anelse for langt.
17Crocodile (sæson 4, afsnit 3)(© Netflix)Tager spørgsmålet om ekstrem overvågning for egen beskyttelse op til overvejelse i et smukt filmet afsnit optaget på Island.
18Metalhead (sæson 4, afsnit 5)(© Netflix)Det korteste Black Mirror-afsnit og den mest simple historie: En kvinde er jagtet af en sagesløs robot i én lang sort/hvid horror-scene.
19Bandersnatch (separat interaktivt afsnit i spillefilmslængde)(© Netflix)Sidste års interaktive film føltes mere som et forsøg end som et helstøbt afsnit.
Mange sjove idéer og ny brug af de interaktive muligheder, gør dog afsnittet særdeles underholdende.
20Hated in the Nation (sæson 3, afsnit 6)(© Netflix)Hvad hvis droner forklædt som bier kunne fjernstyres og bruges som dræberrobotter?
Tja, det ville ikke være rart, og meget mere er der vist ikke at sige om det.
21Smithereens (sæson 5, afsnit 2)(© Netflix)Satirisk afsnit sat i nutiden om en gidseltagning, der involverer en Mark Zuckerberg-ligenende type.
22The Waldo Movement (sæson 1, afsnit 3)(© Netflix)Hvad hvis du kunne stemme på en populær, animeret tv-figur ved det næste valg?
Det her afsnit er i udgangspunktet genialt - ikke mindst, hvis man medregner, at det udkom inden Trump blev USA's præsident - men udførelsen er ikke vitterligt raffineret.
23Fifteen Million Merits (sæson 1, afsnit 2)(© Netflix)Mange elsker dette afsnit.
Selv synes jeg, at det er et banalt kommentarspor om den sygelige fascination, vi har af reality- og talent-tv.
Læs også:Sidste sæson af Game of Thrones er i gang - og særligt én af karaktererne stjæler overskrifterneFacebookTwitterKopier linkEmner:Mark Zuckerberg (erhvervsleder)|Miley Cyrus (musiker)|Storbritannien|Netflix|Computerspil




https://www.dr.dk/nyheder/politik/folketingsvalg/analyse-en-sass-i-topform-havde-vaeret-en-meget-vigtig-partner-mette

FolketingsvalgANALYSE: En Sass i topform havde været en meget vigtig partner for Mette FrederiksenMed Sass Larsens sygemelding skal S-formanden finde en ny til den næstvigtigste post i en mulig S-regering.
Efter to årtier på Christiansborg har Henrik Sass Larsen i dag meddelt, at han sygemelder sig med depression og derfor ikke står til rådighed for en mulig ny S-regering.
Af Rikke Gjøl Mansø10.
juni 2019 kl.
17.
08Bemærk: artiklen er mere end 30 dage gammelLæs opDet seneste årti har han været med til at lægge strategien og udvikle Socialdemokratiets politik, men i dag har Henrik Sass Larsen sygemeldt sig med depression og meddelt, at han derfor ikke er til rådighed for en mulig ny S-regering.
Dermed har Mette Frederiksen mistet et af sine stærkeste kort, fortæller politisk analytiker Jens Ringberg.
- En Henrik Sass Larsen i topform havde været en meget vigtig og stærk partner for Mette Frederiksen, hvis hun bliver statsminister.
Men det har et stykke tid været tydeligt, at han ikke var i topform, siger Jens Ringberg.
Læs også:Henrik Sass Larsen bliver ikke minister i ny regering - melder sig sygEn Henrik Sass Larsen i topform havde været en meget vigtig og stærk partner for Mette Frederiksen, hvis hun bliver statsminister.
Men det har et stykke tid været tydeligt, at han ikke var i topform.
Jens Ringberg, DR's politiske analytikerHenrik Sass Larsen sad i sidste uge med om forhandlingsbordet til de første møder om dannelsen af en mulig ny socialdemokratisk regering.
Her var han tiltænkt den helt centrale rolle som finansminister på et muligt nyt ministerhold, fortæller Jens Ringberg:- Henrik Sass Larsen har været en helt central skikkelse i Socialdemokratiet de seneste ti år.
Både i forhold til strategi, som leder og først og fremmest i arbejdet med udviklingen af partiets politik.
Han har været med til at formulere næsten alle de store politiske udspil, partiet er kommet med de seneste år.
© ScanpixBlå bog: Henrik Sass LarsenFødt 29.
maj 1966 i Virum.
Formand for Danmarks Socialdemokratiske Ungdom 1992-1996.
Folketingsmedlem for Socialdemokratiet siden 2000, herunder blandt andet politisk ordfører og gruppeformand.
Erhvervs- og vækstminister 2013-2015.
Statsrevisor fra 2017.
Kilde: Ft.
dkHvem skal nu være finansminister?
Med Henrik Sass Larsens sygemelding har Mette Frederiksen derfor en ny kabale, der skal gå op, hvis hun inden længe skal sætte et ministerhold.
Mette Frederiksen skal nu tage en meget stor beslutning – nemlig hvem der skal have den næstvigtigste post i den kommende regering, finansministerposten, som Sass var tiltænkt.
Jens Ringberg, DR's politiske analytiker- Mette Frederiksen skal nu tage en meget stor beslutning – nemlig hvem der skal have den næstvigtigste post i den kommende regering, finansministerposten, siger Jens Ringberg og tilføjer:- Finansministeriet er omdrejningspunktet i næsten alle vigtige politiske forhandlinger, og det sted, hvor alle strandede forhandlingsforløb skal samles op og gøres færdige.
Umiddelbart er det nærliggende, at politisk ordfører Nicolai Wammen bliver finansminister, vurderer Jens Ringberg.
- Han har også tidligere været finansordfører.
Men han er også i spil som udenrigsminister, så andre kan komme på tale.
Først skal det afklares, om Mette Frederiksen overhovedet får opfyldt sit ønske om en ren S-regering.
- Dernæst skal der lægges et stort puslespil, hvor både ministerposter, posterne som gruppeformand og politisk ordfører og måske formandsposten i Folketinget indgår.
Og hun skal også finde en dansk EU-kommissær, siger Jens Ringberg.
En meget hård lederVed valget den 5.
juni opnåede Henrik Sass Larsen kun lige akkurat genvalg til Folketinget, da han næsten fik halveret sit personlige stemmetal og blev valgt som den ottende og sidste socialdemokrat i Sjællands Storkreds.
- Valget var rigtigt dårligt for Henrik Sass Larsen.
Jeg er sikker på, at det ramte ham hårdt, og det har nok været medvirkende til hans beslutning, siger Jens Ringberg.
Valget var rigtigt dårligt for Henrik Sass Larsen.
Jeg er sikker på, at det ramte ham hårdt, og det har nok været medvirkende til hans beslutning.
Jens Ringberg, DR's politiske analytikerSom gruppeformand udsendte Henrik Sass Larsen midt i valgkampen en mail til sine partifæller på Christiansborg, hvor han indskærpede, at ingen måtte udtale sig, "heller ikke på eget ordførerområde - medmindre det er aftalt med Christiansborg forinden".
Mailen, som Politiken kom i besiddelse af, er med til at tegne et billede af, at Henrik Sass Larsen har været en meget hård leder som gruppeformand for den socialdemokratiske folketingsgruppe.
- Men han har været det med Mette Frederiksens godkendelse.
De har slået hårdt ned på alle afvigere.
Det ramte for eksempel Mette Gjerskov, der fik frataget sit ordførerskab, fordi hun ikke ville stemme for burkaforbuddet sammen med resten af partiet, siger Jens Ringberg.
Læs også:Mette Frederiksen om Sass Larsens sygemelding: 'Det er den rigtige beslutning'Strategen SassS-formand Mette Frederiksen kalder det "den rigtige beslutning", at Henrik Sass Larsen har sygemeldt sig.
Hun tilskriver ham samtidig en stor del af æren for, at Socialdemokratiet lige nu kan forhandle om en ny regering, og kalder ham "en af sin generations vigtigste politikere".
Da Mette Frederiksen blev formand, knyttede hun straks Henrik Sass Larsen tæt til sig.
De har været helt enige om, at partiet skulle flytte sig til højre i udlændingepolitikken for at trække vælgere over midten – og det er lykkedes.
Jens Ringberg, DR's politiske analytikerJens Ringberg giver partiformanden ret i, at Henrik Sass Larsen netop er en af de politikere, der tænker ud i fremtiden og lægger de store strategier.
- Han var med til at formulere den strategi, som skabte Helle Thorning-Schmidts S-SF-R-regering, men det viste sig også at have sine begrænsninger, og regeringen holdt kun fire år, siger Jens Ringberg og tilføjer:- Da Mette Frederiksen blev formand, knyttede hun straks Henrik Sass Larsen tæt til sig.
De har været helt enige om, at partiet skulle flytte sig til højre i udlændingepolitikken for at trække vælgere over midten – og det er lykkedes.
Sass har også været med til at beslutte, at man skal gå efter en ren S-mindretalsregering.
- Et af problemerne med den strategi, Henrik Sass Larsen har stået for, er måske hans temmelig anstrengte forhold til De Radikale.
Det kom til at koste dyrt i Thorning-perioden, og nu står Socialdemokratiet igen i en situation, hvor vejen til magten går via De Radikale, siger Jens Ringberg.
FacebookTwitterKopier linkEmner:Helle Thorning-Schmidt (politiker)|Henrik Sass Larsen (politiker)|Socialdemokraterne|Sygdomme og lidelser|Sjælland




https://www.dr.dk/sporten/cykling/fuglsang-viser-tour-form-snupper-tredjepladsen-paa-regnfuld-dauphine-etape

CyklingFuglsang viser Tour-form:  Snupper tredjepladsen på regnfuld Dauphiné-etape2.
etape af cykelløbet Critérium du Dauphiné blev vundet af belgieren Dylan Teuns.
Jakob Fuglsang har gang i en rigtig god sæson for Astana.
10.
juni 2019 kl.
16.
29Bemærk: artiklen er mere end 30 dage gammelLæs opDen danske cykelrytter Jakob Fuglsang (Astana) blev nummer tre, da 2.
etape af det franske cykelløb Critérium du Dauphiné mandag blev kørt.
Tredjepladsen giver fire bonussekunder til danskeren, der dermed lægger lidt afstand til flere af løbets favoritter og samtidig rykker op på tredjepladsen i det samlede klassement.
Etapen blev vundet af den belgiske rytter Dylan Teuns (Bahrain-Merida), der spurtede sig til sejren foran franske Guillaume Martin (Wanty).
Bahrain-Merida-rytteren Dylan Teuns vinder anden etape.
De to ligger også nummer et og to i det samlede klassement.
Hvor flere danskere på søndagens 1.
etape viste sig frem, var de danske farver mere neutrale på det meste af den 180 kilometer lange 2.
etape.
Den blev kørt på en småkølig og regnfuld gråvejrsdag i det sydøstlige Frankrig fra Mauriac, hvor rytterne skulle igennem et kuperet terræn, inden de kunne køre over målstregen i Craponne-sur-Arzon.
Kampen om bjergpointEn 13-mands-gruppe kom af sted kort efter start med blandt andre Team Sunwebs Tom Dumoulin og Julian Alaphilippe (Quick Step).
Franskmanden hentede flest bjergpoint på etapens første fem stigninger, men nåede ikke at samle nok til at hente Casper Pedersen, der søndag kørte sig i bjergtrøjen og får lov at beholde den endnu en dag.
Det kuperede terræn splittede feltet, der stærkt reduceret indhentede resterne af udbruddet med 35 kilometer til mål.
Normalt er 2.
etape i cykelløbet tiltænkt sprinterne, men terrænet gjorde det yderst vanskeligt for dem at følge med.
Således måtte blandt andre norske Edvald Boasson Hagen i den gule førertrøje slippe feltet med omkring 19 kilometer til mål.
Favoritterne pressede påI stedet tog klassementsrytterne med blandt andre Jakob Fuglsang, Chris Froome, Thibaut Pinot og Adam Yates over.
Favoritterne forsøgte at hente Teuns og Martin, der var kommet af sted i et udbrud på den sidste kategori 2-stigning, men mod slut valgte de at sparre på kræfterne, og lod de to slås om etapesejren.
Fuglsang var dog stærkest, da der skulle spurtes om tredjepladsen.
Critérium du Dauphiné består af i alt otte etaper, og den sidste køres på søndag.
Fuglsang vandt løbet i 2017.
/ritzau/FacebookTwitterKopier linkEmner:Adam Yates (cykelrytter)|Astana Pro Team|Chris Froome (cykelrytter)|Cykelsport|Frankrig




https://www.dr.dk/nyheder/indland/mary-loeb-og-frederik-gik-sammen-med-titusindvis-af-danskere-i-royal-run

IndlandMary løb og Frederik gik sammen med titusindvis af danskere i Royal RunKronprinsen måtte med sin diskusprolaps nøjes med at gå, mens hans hustru løb forrest i Aalborg.
Af Mark Lindved Norup10.
juni 2019 kl.
16.
11 | opdateret 10.
juni 2019 kl.
22.
14Bemærk: artiklen er mere end 30 dage gammelLæs opFlere end 82.
000 personer skal i løbet af i dag på gaden i Aarhus, Aalborg, København og Rønne, hvor de deltager i den anden udgave af Royal Run.
Royal RunDer kan i dag løbes forskellige distancer - 1,6 - 5 eller 10 kilometer i fire byer.
Royal Run blev skudt i gang den 1.
juni på Færøerne.
Flere end 82.
000 er tilmeldt, og det er 10.
000 flere end sidste år.
Bag løbet står partnerskabsaftalen 'Bevæg dig for livet', der skal gøre Danmark til verdens mest aktive nation i 2025.
Organisationerne DIF, DGI og Nordea-Fonden og Tryg-Fonden er med i partnerskabet.
Kronprins Frederik er blevet ramt af en diskusprolaps, og han tager derfor en dag uden sved på panden.
I Aarhus nøjedes han med at gå familiemilen på 1,6 kilometer, og senere på dagen er han så til stede i København, når der i hovedstaden skal løbes 10 kilometer-distance.
Kronprinsesse Mary løb sammen med tusindvis af andre distancen på fem kilometer i Aalborg.
Kronprinsesse Mary løb side om side med børn fra landets Julemærkehjem, da hun var på besøg i Aalborg.
 Royal Run tiltrækker ikke kun mange deltagere, men også stor presseopmærksomhed.
 Igennem hele ugen har der rundt om i landet været arrangeret små Royal Side Runs som opvarmning til dagens store event.
 Kronprins Frederik var til stede i Aarhus, hvor han nøjedes med at gå distancen på 1,6 kilometer.
 Royal Run er for alle, også dem, der hellere vil gå end løbe distancen.
 Der er både pensionsmodne og deltagere og dem, der endnu ikke har lært at gå selv, med i Royal Run.
 I Aarhus var de 16.
000 startnumre til løbet udsolgt allerede i januar.
 I København deltog over 17.
000 i den korte distance, der kaldes Family Mile og er en 1,6 kilometer lang.
Det gør det til det største af sin slags på den distance.
 Kronprinsen trykkede på aftrækkeren, da familiemilen blev skudt i gang i Aarhus.
Mandag aften er han også til stede i København, når der der skal løbes 10 kilometer-distance.
1 / 9Kronprinsesse Mary løb side om side med børn fra landets Julemærkehjem, da hun var på besøg i Aalborg.
1 / 9Royal Run tiltrækker ikke kun mange deltagere, men også stor presseopmærksomhed.
2 / 9Igennem hele ugen har der rundt om i landet været arrangeret små Royal Side Runs som opvarmning til dagens store event.
3 / 9Kronprins Frederik var til stede i Aarhus, hvor han nøjedes med at gå distancen på 1,6 kilometer.
4 / 9Royal Run er for alle, også dem, der hellere vil gå end løbe distancen.
5 / 9Der er både pensionsmodne og deltagere og dem, der endnu ikke har lært at gå selv, med i Royal Run.
6 / 9I Aarhus var de 16.
000 startnumre til løbet udsolgt allerede i januar.
7 / 9I København deltog over 17.
000 i den korte distance, der kaldes Family Mile og er en 1,6 kilometer lang.
Det gør det til det største af sin slags på den distance.
8 / 9Kronprinsen trykkede på aftrækkeren, da familiemilen blev skudt i gang i Aarhus.
Mandag aften er han også til stede i København, når der der skal løbes 10 kilometer-distance.
9 / 9Med en målsætning om at lokke endnu flere danskere til at dyrke motion er årets Royal Run en kæmpe succes for arrangørerne.
60 procent af de tilmeldte er nemlig kvinder, og en tredjedel har aldrig før løbet et motionsløb, og det er en deltagersammensætning, man glæder sig over i Dansk Atletik Forbund, der er en af arrangørerne.
- Det er blevet åbenbart for alle, at her er det helt okay at være med, også selvom man går og ikke løber.
Vi er lykkes med budskabet om, at hurtigere ikke altid er bedre, siger direktør Jakob Larsen til Politiken.
Royal Run på anden pinsedagAllerede nu ligger det fast, at Royal Run også får et tredje leveår i 2020, og til næste år får også sønderjyderne fornøjelsen af arrangementet.
- Puslespillet er ved at blive lagt, men det står fast, at Royal Run kommer til Sønderjylland for at markere 100 årsjubilæet for genforeningen, skriver på kongehuset på sin Instagram-profil.
Kronprins Frederik nævnte Aabenraa, Haderslev og Sønderborg som destinationer for det kongelige løb i et interview med TV 2.
Selvom værtsbyerne ikke er kendt, ligger det fast, at Royal Run til næste år bliver afholdt den 1.
juni, som er anden pinsedag.
Sammen med Danmarks Idrætsforbund og Dansk Atletik Forbund står DGI bag arrangementet.
FacebookTwitterKopier linkEmner:København|Aalborg|Danmarks Idrætsforbund|Dansk Atletik Forbund|Motion




https://www.dr.dk/nyheder/kultur/gaming/verdenskendt-skuespiller-optraeder-i-brutalt-computerspil-ingen-havde-set-det

E3: Verdens største gaming-messeSe temaGamingVerdenskendt skuespiller optræder i brutalt computerspil: 'Ingen havde set det komme'Hollywood-stjernen Keanu Reeves er kommet på rollelisten i et af årets mest ventede spil.
Keanu Reeves, kendt fra især 'Matrix'-filmene, har sikret sig en rolle i det længe ventede 'Cyberpunk 2077'-spil.
(© CD Project Red)Af Christian Mejdahl Buhl og Lasse Kjær Christiansen10.
juni 2019 kl.
15.
02Bemærk: artiklen er mere end 30 dage gammelLæs op- Vi er ved at ramme en mængde af hype, der slet ikke er mulig!
- Bare tag alle mine penge med det samme!
- Hvordan kan det her spil bare blive bedre og bedre!
?
Reaktionerne har været mange - og begejstrede - efter det blev afsløret ved gaming-messen E3 i Los Angeles, at Keanu Reeves kommmer til at spille en rolle i det imødesete spil 'Cyberpunk 2077'.
Keanu Reeves er måske bedst kendt for sin titelrolle i de nyere 'John Wick'-film og sin rolle som Neo i 'Matrix'-filmene, der udkom omkring årtusindskiftet.
Men nu krydser han altså veje med gaming-verdenen, når han til næste år har en rolle i det hypede 'Cyberpunk 2077'.
Ifølge Magnus Groth-Andersen, der er chefredaktør på Nordens største spilmedie GameReactor.
dk, kom stjernens nye rolle bag på de fleste.
- Ingen havde set det komme.
Normalt slipper detaljerne fra de her pressekonferencer altid ud før tid.
Men der var ingen, der forventede at se Keanu Reeves som en del af det her spil, siger Magnus Groth-Andersen.
- Så bliver det bare spændende at se, hvor stor en rolle han får.
Hollywood-skuespillere har travlt.
Og det tager lang tid at lave et spil.
Så om han er med i 20 eller 2 minutter af spillet, vil tiden vise.
De grafiske muligheder har udviklet sig, siden Keanu Reeves lagde ansigt til en spilkarakter i 'The Matrix: Path of Neo' fra 2005 (øverst) og så til det kommende 'Cyberpunk 2077' (nederst).
(© Atari & CD Projekt Red)En voldelig fremtidsverden'Cyberpunk 2077' foregår i en dystopisk fremtidsverden, hvor urbaniseringen og teknologien har skabt et samfund, der er alt andet end en fremtidsdrøm.
Hovedpersonen er en cyborg.
Altså en blanding mellem menneske og maskine.
Spillet foregår i førstepersons-perspektiv, og i ægte rollespilsstil er der masser af tilpasningsmuligheder.
Lige fra hvordan ens figur skal se ud, til hvilke evner man skal udvikle.
- Det er et voldeligt spil.
Det er brutalt.
Det handler om forræderi og stiller store spørgsmål til den menneskelige tilstand - og præsenterer spilleren for en række svære valg, som ikke er lette at tage stilling til, har Magnus Groth-Andersen tidligere fortalt til dr.
dk.
Det bliver voldeligt og hæsblæsende, når mennesker og maskiner mødes i 'Cyberpunk 2077'.
(© CD Projekt Red)Magnus Groth-Andersen fortæller også, at man ikke skal glæde sig for hurtigt, hvis man tror, man skal til at spille som selveste Keanu Reeves.
- Vi ved endnu ikke så meget.
Men han skal spille Johnny Silverhand, som er en karakter fra det oprindelige 'Cyberpunk 2020' brætspil, som det nye spil er baseret på.
Så han bliver ikke en spilbar karakter, siger han og uddyber:- 'Cyberpunk 2077' er jo et rollespil, så hele formålet med hovedkarakteren er, at man selv skal forme ham eller hende, man spiller som.
Og det kan man jo ikke, hvis man skal være en forudbestemt figur i skikkelse af Keanu Reeves, siger Magnus Groth-Andersen.
Hollywood indtager spilbranchenDet er ikke første gang, at en stor Hollywood-skuespiller lægger krop og stemme til en animeret spilfigur.
Vores egen danske Mads Mikkelsen er til efteråret med i årets måske mest ventede spil 'Death Stranding'.
På samme rolleliste finder man i øvrigt Norman Reedus fra 'The Walking Dead', Léa Seydoux, der særligt er kendt for sine roller i James Bond-filmen 'Spectre' og 'Adeles Liv' samt den danske filminstruktør Nicolas Winding Refn.
Tidligere har Willem Dafoe og Ellen Page også stået model til figurer i spillet 'Beyond Two Souls'.
Magnus Groth-Andersen mener, at tendensen er klar, og at det fra et kommercielt synspunkt giver god mening for spilstudierne at låne kendte ansigter fra filmens verden.
- De gør det udelukkende på grund af marketing.
De medier, der normalt dækker hans gøren og laden vil skrive om hans rolle i spillet, selvom de måske ikke skriver om gaming normalt.
Og så kunne jeg også sagtens forestille mig, at hans navn bliver plastret ud over alle reklamerne, når vi kommer så langt med udgivelsen, siger han.
Norman Reedus er en af de mange filmstjerner, der er med i det kommende 'Death Stranding'.
(© Sony Interactive Entertainment)Og selvom spilbranchen har set sin del af mindre vellykkede spil baseret på Hollywood-film, så mener Magnus Groth-Andersen ikke, at Keanu Reeves ankomst i 'Cyberpunk 2077' skal tages som et varsel om, at spillet dermed bliver dårligt.
- Ud fra de indikationer vi har fået, og de mennesker, der designer spillet, kan jeg sige, at man roligt kan glæde sig.
Det kommer til at blive en skelsættende spiloplevelse.
Jeg ved godt, at nogle drager en parallel mellem Hollywood og dårlige spil.
Men 'Cyberpunk 2077' kunne ikke være længere væk fra de her filmbaserede spilmatiseringer, som vi frygter, det kunne være.
Cyberpunk udkommer 16.
april 2020 til Xbox One, Playstation 4 og PC.
FacebookTwitterKopier linkEmner:Nicolas Winding Refn (filminstruktør)|Xbox|Computerspil|Playstation|Los Angeles




https://www.dr.dk/nyheder/indland/sportsfly-styrtet-ned-ved-holbaek-kort-efter-start

IndlandSportsfly styrtet ned ved Holbæk kort efter startEt lille topersoners fly er styrtet ned tæt på Regstrup ved Holbæk.
To mænd ombord er uden for livsfare.
Det lille gule sportsfly styrtede ned på en mark og slog en kolbøtte.
10.
juni 2019 kl.
16.
11Bemærk: artiklen er mere end 30 dage gammelLæs opEt mindre fly er styrtet ned på en mark i nærheden af Regstrup ved Holbæk.
De to mænd om bord er bragt til sygehuset, men er uden for livsfare, oplyser Midt- og Vestsjællands Politi, der fik anmeldelsen om ulykken klokken 14.
37.
Flyet er et mindre sportsfly med en motor og plads til to personer.
Det skulle lette fra en landingsbane, der ligger ved Holbækvej.
- Men på vej op mister det opdrift under den ene vinge.
Det styrter ned på en mark på den anden side af Holbækvej og slår en kolbøtte, fortæller politiets vagtchef Henrik Jørgensen.
Da politi og redningsmandskab når frem, sidder de to mænd fra flyet ude på marken.
- Den ene er fløjet i helikopter til Rigshospitalet, mens den anden er kørt i ambulance til sygehuset i Holbæk.
De er begge uden for livsfare, siger vagtchefen.
/ritzau/FacebookTwitterKopier linkEmner:Midt- og Vestsjællands Politi|Holbæk|Sjælland|Holbæk Sygehus|Hospitaler




https://www.dr.dk/sporten/haandbold/herreligaen/aalborg-direktoer-tager-spenderbukserne-paa-efter-dm-guld-vi-skal

HerreligaenAalborg-direktør tager spenderbukserne på efter DM-guld: 'Vi skal hente nye spillere' I Aalborg Håndbold vægter man pokaler i skabet højere end penge på kistebunden, fortæller direktør Jan Larsen.
Aalborg Håndbolds direktør Jan Larsen er klar til at smide flere penge efter spillere for at optimere sit hold til den nye sæson med Champions League.
Af Rasmus Dalgaard og Jens Ole Sørensen10.
juni 2019 kl.
13.
05Bemærk: artiklen er mere end 30 dage gammelLæs opDer er gang i guldfesten i Aalborg, efter at byens bedste håndboldhold søndag vandt det danske mesterskab.
Men mens spillere og fans fester, så har klubbens direktør, Jan Larsen, allerede rettet blikket mod den kommende sæson, der byder på Champions League for de nykårede mestre, og det åbner for spillertilgang, fortæller direktøren.
- Størstedelen af holdet bliver i klubben, så vi er fulde af fortrøstning.
Og jeg vil ikke afvise, at vi skal ud at finde en spiller eller to mere, nu hvor vi skal ud at spille Champions League mod de bedste hold i verden, siger han.
Læs også:Aalborg Håndbold knuser GOG og vinder DM-guld- Vi prøvede det for to år siden, og vi vil gerne se, om vi ikke kan stå bedre rustet end dengang, tilføjer Jan Larsen.
Mens Omar Mingi Magnussen, Andreas Holst, Knud Ronau Larsen og Buster Juul kommer tilbage fra skader, så vender Mads Christiansen hjem fra tyske Magdeburg.
- Vi får nogle klassespillere tilbage, så når de kommer, og vi får suppleret med et par stykker mere, så ser det fint ud.
Ni år med overskudMen nye profiler koster penge, så den nordjyske klub er klar til at øge spillerbudgettet til den kommende sæson, hvor det er målet at genvinde mesterskabet og pokalturneringen samt gøre en god figur i Champions League.
- Vi har øget spillerbudgettet de seneste år, fordi vi mærker en fantastisk opbakning fra byen.
Med mesterskabet tror vi på, at vi kan fortsætte vores udvikling.
Læs også:Aalborg-lejren fejrer DM-guld: 'Der var klasseforskel'Aalborg har haft overskud de seneste ni år, og er der penge i lommen, så skal de bruges – men med god, jysk fornuft, fortæller direktøren.
- Vi er en topklub i dansk herrehåndbold, og det kan vi blive ved med at være.
Lægger i til side til en dag, hvor resultaterne måske ikke flasker sig?
- Næ.
Vi er en håndboldklub, der investerer de penge, vi har.
Vi er ikke sat i verden for at tjene penge - vi er sat i verden for at vinde.
Penge på kistebunden er fint, men jeg vil hellere have pokaler i pokalskabet.
Aalborg Håndbold vandt 38-32 over GOG i den tredje og afgørende finale-kamp, som nordjyderne spillede på hjemmebane.
FacebookTwitterKopier linkEmner:Aalborg Håndbold|Aalborg|Håndbold|GOG Håndbold|Andreas Holst (håndboldspiller)




https://www.dr.dk/nyheder/politik/folketingsvalg/mette-frederiksen-om-sass-larsens-sygemelding-det-er-den-rigtige

FolketingsvalgMette Frederiksen om Sass Larsens sygemelding: 'Det er den rigtige beslutning'De fleste har kunnet se, at Henrik Sass Larsen ikke har det godt, udtaler S-formanden.
Af Rikke Gjøl Mansø og Jens Ringberg10.
juni 2019 kl.
11.
10 | opdateret 10.
juni 2019 kl.
13.
43Bemærk: artiklen er mere end 30 dage gammelLæs opSocialdemokratiets gruppeformand, Henrik Sass Larsen, har sygemeldt sig og meddelt, at han ikke står til rådighed for S-formand Mette Frederiksen, hvis det lykkes hende at danne en ny regering.
Her var Henrik Sass Larsen ellers tiltænkt en central rolle.
Men Mette Frederiksen er enig med sin partifælle i, at en sygemelding er den rigtige belsutning.
- Jeg har haft en tæt dialog med Henrik Sass Larsen gennem hele forløbet.
Som Henrik selv skriver, har de fleste kunnet se, at han ikke har det godt.
Han har forsøgt at kæmpe sig tilbage, og det har jeg og mange andre støttet ham i, men det er desværre ikke lykkedes, siger Mette Frederiksen.
Henrik Sass Larsen fortalte i begyndelsen af året, at han sidste år blev ramt af en depression - og i dag har han fortalt, at det ikke er lykkedes ham at blive rask.
Har I været dygtige nok til at passe på Henrik Sass Larsen?
- Lige præcis den type sygdom og sårbarhed, som vi har med at gøre her, er svær at lure.
Henrik var væk i en periode fra det helt tætte daglige arbejde og kom så tilbage og sagde, at han var klar til at påtage sig alle sine opgaver igen.
Det var vi glade for og ville gerne give ham muligheden for.
Så viste det sig, at han ikke var kommet så langt, som han egentlig gerne ville, siger Mette Frederiksen til DR Nyheder.
Har I vidst, det kunne ende sådan her?
- Henrik har været ærlig om, at vi har at gøre med en depression.
Det er en farlig størrelse, som man ikke kan planlægge sig ud af, og derfor bliver man nødt til at følge med den og se, hvordan den udvikler sig.
Jeg har stor respekt for, at Henrik nu siger, at prisen har været for høj, og at han ikke ønsker at fortsætte af det spor og sygemelder sig, siger Mette Frederiksen.
Henrik Sass Larsen har været med på det socialdemokratiske hold til de igangværende forhandlinger om en ny regering, men hans sygemelding får ifølge Mette Frederiksen ikke betydning for de forhandlinger.
- Jeg har ansvaret for de forhandlinger, uanset hvem der er med af de øvrige socialdemokrater, siger hun.
Syntes han var skrækkeligHenrik Sass Larsen har været en kontroversiel politiker.
Mange politiske modstandere har gennem årene slået sig gevaldig på den bramfri socialdemokrat.
Han har også ved flere lejligheder langet ud af Enhedslisten, Alternativet og de Radikale.
Partier som Socialdemokraterne ellers har brug for at arbejde tæt sammen med i hverdagen.
Men ifølge Mette Frederiksen er det netop en af hans styrker.
- Der bliver færre og færre af politikere af ham, som en gang imellem sparker til bolden, så det kan høres.
Han er en mand, der skiller vandene.
Da jeg selv mødte ham første gang, syntes jeg, han var helt skrækkelig.
Så fandt jeg hen ad vejen ud af, at han er en af de stærkste ideologisk tænkende politikere.
- Han er en kontroversiel person, som siger, hvad han mener.
Det gør, at nogle er glade for ham, men andre er også blevet sure på han.
Man skal bare ikke tage fejl af, at det, der driver ham, er social indignation.
Ønsket om et stærkt velfærdssamfund og ikke mindst ønsket om at hjælpe nogle af de børn, der ikke har det godt.
Det hænger også sammen med hans egen baggrund, siger Mette Frederiksen.
'Henrik har været en af mine nærmeste sparringspartnere'Henrik Sass Larsen har været politisk aktiv hele sit voksne liv, og han var blandt andet formand for Danmarks Socialdemokratiske Ungdom, før han kom i Folketinget - i første omgang som midlertidigt medlem i 1999.
Siden har han både været politisk ordfører, gruppeformand, statsrevisor og erhvervs- og vækstminister.
- Man skal ikke tage fejl af, at Henrik Sass har en meget stor del af æren for, hvor Socialdemokratiet er i dag.
Han sociale indignation og hans meget fine fornemmelse for, hvordan mange almindelige mennesker lever deres liv, er kæmpestor.
Hvad har han betydet på de indre linjer i Socialdemokratiet?
- Jeg mener først og fremmest, at han bidrager med sit intellekt og kløgt.
Der er ganske få, der matcher ham i skarphed og hurtighed.
- Vi kommer til at mangle Henrik Sass i den periode, hvor han er sygemeldt.
Jeg kommer også til at savne ham, for det er ikke bare en kollega, men også en nær ven og sparringspartner, siger Mette Frederiksen.
Løkke: 'Det gør mig overordentlig trist'Nyheden om Henrik Sass Larsens sygemelding og exit fra regeringsforhandlingerne har fået flere politiske medspillere og modspillere til tasterne.
I en kommentar til Henrik Sass Larsens Facebook-opslag skriver fungerende statsminister og Venstre-formand Lars Løkke Rasmussen direkte henvendt til Sass:- Det gør mig overordentlig trist, at du endnu ikke er ovenpå.
Jeg ved, at du har slidt og slæbt for at bringe dit parti i den position, I er i nu, hvor der forhandles regeringsdannelse.
- Jeg kunne på det personlige plan i dén grad unde dig at være med i netop det.
Jeg ønsker dig alt det bedste.
Jeg håber virkelig, at alle respekterer dit ønske om fred.
Opdateret med interview med Mette Frederiksen.
FacebookTwitterKopier linkEmner:Henrik Sass Larsen (politiker)|Lars Løkke Rasmussen (politiker)|Socialdemokraterne|Sygdomme og lidelser|Folketinget




https://www.dr.dk/nyheder/udland/malmoe-c-evakueret-politiet-har-skudt-mod-truende-mand-efter-bombetrussel

UdlandMalmø C evakueret: Politiet har skudt mod truende mand efter bombetrusselEn større politiaktion har lukket centralstationen i Malmø.
Af Anne Øllgaard10.
juni 2019 kl.
11.
04 | opdateret 10.
juni 2019 kl.
17.
03Bemærk: artiklen er mere end 30 dage gammelLæs opEn mand er skudt af det svenske politi under en politiaktion på Centralstationen i Malmø mandag formiddag.
Det oplyser det svenske politi i en pressemeddelelse.
Politiet fik et alarmopkald kl.
10.
10, da en mand skulle have opført sig truende over andre omkring ham.
Han havde to tasker med sig, og ifølge politiet råbte han, at der var sprængstoffer i taskerne.
På et pressemøde her til eftermiddag fortæller politiet, at manden blev skudt i benet, hvorefter politiet fangede ham, og han blev ført til en ambulance.
En privat video fra et vidne på Malmø Centralstation viser episoden.
Her høres først et skud, hvorefter en mand falder til jorden for kort tid efter at rejse sig og løbe væk med politiet i hælene.
Togtrafikken påvirketEpisoden har påvirket togtrafikken mellem Danmark og Sverige, og der kørte i flere timer mandag eftermiddag ingen Øresundstog mellem Malmø og København.
Der blev derfor indsat busser på strækningen, men nu kører togene igen mellem Københavns Lufthavn og centralstationen i Malmø, oplyser DSB på Twitter.
Trafikken omkring selve banegården er mandag eftermiddag igen i gang, i takt med at politiet har færdiggjort sit arbejde.
Identitet stadig ukendtEn national bombestyrke har tjekket banegården, og man har fundet en mistænkelig taske på stationen.
Den er nu destrueret, og man har endnu ikke fundet en bombe, understreger politiet overfor SVT.
Gerningsmandens identitet er endnu ikke fastslået, og politiet har inddraget grænsebetjente i efterforskningen.
- De personoplysninger, manden har givet os, har vi ikke kunnet verificere.
Derfor kalder vi fortsat identiteten ukendt.
Han har ikke været så samarbejdsvillig, og den truende adfærd, han udviste på stationen, er fortsat efterfølgende, lød det fra Per-Olof Söyseth på pressemødet.
Politiet fortæller i øvrigt, de endnu ikke kan udelukke, at der er flere indblandet, men at man ikke arbejder efter det som en teori.
Intet tyder umiddelbart på terrorSvensk politi arbejder efter helt faste procedurer i sager som denne.
Derfor forsøger politiet i første omgang at udelukke, at der skulle være tale om terror.
Der er de endnu ikke, men understreger samtidig, at der ikke er noget konkret, der giver anledning til at tro, det skulle være tilfældet.
Politiet arbejder nu videre og håber snart at kunne ophæve den brede kontrol.
Der vil dog fortsat blive en begrænset afspærring, hvor kriminalteknikere fortsætter efterforskningen.
DSB oplyser, at togene er indstillet fra Kastrup til Malmø, og at der er indsat togbusser.
Ifølge politiet i Malmø er der i øvrigt lukket ned for bus- og taxakørsel i området.
Opdateret med information fra pressemøde klokken 14.
00 og klokken 17.
03 med information om togtrafikken.
FacebookTwitterKopier linkEmner:Malmø|Politi|Togtrafik|DSB|Twitter




https://www.dr.dk/nyheder/politik/folketingsvalg/portraet-han-har-lagt-s-linjen-i-et-aarti-men-i-dag-forlader-han

FolketingsvalgPORTRÆT Han har lagt S-linjen i et årti, men i dag forlader han dansk politikHenrik Sass Larsen forlader nu dansk politik efter at have spillet en nøglerolle i Socialdemokratiet i årevis.
© ScanpixAf Jens Ringberg, Rikke Gjøl Mansø og Andreas Nygaard Just10.
juni 2019 kl.
13.
12 | opdateret 18.
sep.
2019 kl.
13.
50Læs opDa Henrik Sass Larsen holdt sin 1.
maj-tale for to år siden, var det som sædvanlig i Hugos Vinkælder i Køge.
Her smed han et forslag på bordet, der stjal hele dagsordenen og vakte højlydt kritik fra især venstrefløjen: Danmark burde gå nye veje i flygtningepolitikken og etablere modtagecentre i udlandet i stedet for at modtage asylsøgere ved grænsen herhjemme.
Det udløste en hel del kritik, fordi Sass dermed dermed kom til at rose Australien, der henviser asylsøgere til fjerntliggende øer, og partiformand Mette Frederiksen brugte resten af dagen på at afvise, at partiet havde et forslag om modtagecentre på trapperne.
Så sent som i fredags deltog Henrik Sass Larsen sammen med politisk ordfører Nicolai Wammen og S-formand Mette Frederiksen i regeringsforhandlingerne.
Men i dag har han meddelt, at han er sygemeldt og ikke til rådighed for en ny regering.
Men et års tid senere præsenterede Socialdemokratiet en meget omfattende og detaljeret ny udlændingepolitik – og Henrik Sass Larsens tanker fra 1.
maj-talen i Køge var nu rullet ud og blevet partiets officielle politik.
Det er et godt billede på, hvor stor og måske ligefrem afgørende indflydelse, Henrik Sass Larsen har haft på det gamle arbejderpartis politik, ikke mindst på udlændingeområdet.
Samtidig illustrerer det også, hvor Henrik Sass Larsen har befundet sig bedst, nemlig i det maskinrum, hvor Socialdemokratiets politik og strategi bliver til.
Læs også:Henrik Sass Larsen bliver ikke minister i ny regering - melder sig sygIngen stemmesluger eller folkeforførerDerimod har den 53-årige politiker befundet sig skidt uden for maskinrummet, særligt i mediernes søgelys, som han i stigende grad helt har undgået.
Og nu er det altså slut.
I dag meddelte Henrik Sass Larsen på Facebook, at hans tid er 'udrandt'.
For at undgå kameraer og mikrofoner i dansk politik er så godt som en umulighed, om ikke andet så fordi vælgerne har brug for at vide, hvad politikerne står for.
Henrik Sass Larsen indledte sin politiske karriere som formand for Danmarks Socialdemokratiske Ungdom, DSU, fra 1992 til 1996.
Det kan være en af forklaringerne på Henrik Sass Larsens dårlige personlige valg 5.
juni, hvor han næsten fik halveret sit personlige stemmetal til 4.
017 og kom ind som den sidste af otte socialdemokrater i Sjællands Storkreds.
Nogen stemmesluger og folkeforfører har Henrik Sass Larsen aldrig været.
Til gengæld har han været socialdemokrat helt fra de helt unge teenage-år.
Som han skrev på Facebook, da han efter folketingsvalget i juni annoncerede, at han sygemeldte sig efter sin depression og derfor ikke stod til rådighed for partiformand Mette Frederiksen, der skulle udforme en ministerliste til den nye regering:- Som ung blev jeg forelsket i Socialdemokratiet, og det er en kærlighed, der stadig gløder.
Henrik Sass Larsen blev medlem af Danmarks Socialdemokratiske Ungdom, DSU, som 16-årig efter en hård barndom, hvor han blev udsat for vold af sin stedfar og siden kom på børnehjem, inden han kom til en plejefamilie.
DSU blev hans liv, og i 1992 blev han formand for ungdomspartiet – og dermed fuldtidspolitiker i en ung alder.
Læs også:ANALYSE: En Sass i topform havde været en meget vigtig partner for Mette FrederiksenStrateg for både Thorning og FrederiksenSass blev valgt ind i Folketinget i 2001, men han havde i begyndelsen ingen væsentlig indflydelse.
Det ændrede sig, da Helle Thorning-Schmidt blev partiformand i 2005.
Året efter fik Sass Larsen, der tilhørte partiets højrefløj, den tunge post som politisk ordfører, da han delte magten med Carsten Hansen fra partiets venstrefløj.
© ScanpixBlå bog: Henrik Sass LarsenFødt 29.
maj 1966 i Virum.
Formand for Danmarks Socialdemokratiske Ungdom 1992-1996.
Folketingsmedlem for Socialdemokratiet siden 2000, herunder blandt andet politisk ordfører og gruppeformand.
Erhvervs- og vækstminister 2013-2015.
Statsrevisor fra 2017.
Kilde: Ft.
dkThorning-Schmidt blev den første partiformand, der brugte Sass til at lægge de strategiske linjer flere år frem i tiden.
Han var blandt andet en af arkitekterne bag det historisk tætte samarbejde med SF, der førte til S-SF-R-regeringen i 2011.
Men han var samtidig også en af arkitekterne bag en hård linje over for De Radikale, der op til valget i 2011 fik at vide, at de bare måtte tilslutte sig S-SF-linjen.
Det kom til at gøre livet svært for Thornings regering.
Mette Frederiksen, der har kendt Sass helt tilbage fra de unge år i DSU, blev den næste partiformand, der knyttede Sass Larsen meget tæt til sig.
Selvom de engang tilhørte hver deres fløj af partiet, kom hun som formand til at følge hans råd om vejen tilbage til magten.
Udover at være partiets topstrateg, har Sass under Mette Frederiksen også været en benhård gruppeformand, der har banket partifæller på plads, når de ikke gik i takt med partilinjen.
Selv har han flere gange taget sig friheder til at lufte synspunkter i direkte modstrid med partilinjen - som da han i debatbogen 'Exodus' sidste år agiterede for at legalisere hash og afkriminalisere hårde stoffer.
Læs også:Mette Frederiksen om Sass Larsens sygemelding: 'Det er den rigtige beslutning'Sass har drejet partiet til højre i udlændingepolitikkenHenrik Sass Larsen har i mange år været talsmand for en stram udlændingepolitik, men store dele af partiet har været uenige med ham.
Det gælder også Mette Frederiksen.
Men i 2015, da hun blev partiformand, var de to gamle DSU'ere blevet enige – både om udlændingepolitikken og partiets strategi for at genvinde regeringsmagten.
Kort fortalt lød strategien: Socialdemokratiet skulle have en stram udlændingepolitik – både af hensyn til sammenhængskraften i landet og for at fremstå troværdig over for de mange vælgere, der skulle hentes tilbage fra Dansk Folkeparti.
Derudover skulle der lægges afstand til De Radikale – igen af hensyn til de vælgere, der havde forladt Socialdemokratiet til fordel for DF.
Har misset drømmejobbet som finansminister to gangeI juni blev der igen forhandlet om regeringsdannelse.
Og igen stod det klart, at Sass ikke blev en del af ministerholdet – og at det var anden gang, at han mistede muligheden for at sætte sig på den utroligt vigtige post som finansminister, kort før en ny regering skulle udnævnes.
I 2013 blev Henrik Sass Larsen erhvervs- og vækstminister, da statsminister Helle Thorning-Schmidt annoncerede en regeringsrokade.
Det var en helt unik situation og en enestående barsk skæbne for en mand, hvis liv har været præget af parti og politik helt siden ungdommen.
Første gang, Sass Larsen missede muligheden, var efter den røde valgsejr i 2011, hvor PET skrev en bekymret sikkerhedsvurdering om ham på grund af et møde på offentligt sted med en rocker i Køge.
Helle Thorning-Schmidt valgte i stedet Bjarne Corydon som sin finansminister, og Sass måtte vente et par år på sidelinjen, før han i 2013 kom med på ministerholdet som erhvervs- og vækstminister.
Anden gang, i 2019, trak Sass sig selv ud af spillet med sin sygemelding.
Og mange på Christiansborg havde da også op til talt om, at den magtfulde gruppeformand virkede syg.
Som Sass Larsen selv skrev på Facebook i forbindelse med sin sygemelding i juni:- Jeg tror, de fleste godt har kunnet se, at jeg ikke har haft det så godt.
Ramt af depression i 2018Allerede i februar fortalte Henrik Sass Larsen i et stort interview i Politiken, at han i efteråret 2018 havde været igennem en svær depresssion.
Men han fortalte også, at han var kommet ud på den anden side og kunne hellige sig det politiske arbejde 100 procent.
Og dét var da også den officielle linje fra Socialdemokratiet, også i valgkampen, hvor han var synlig på gaden i Køge, men blev skærmet mod de fleste forsøg på at få ham til at udtale sig til medierne.
Det gjorde ikke spekulationerne om Henrik Sass Larsens fremtid i en kommende regering mindre.
Tilbage i juni stod det ikke alene klart, at Henrik Sass Larsen for anden gang missede et topjob i en S-ledet regering - han ville også forlade Folketinget senest ved det folketingsvalg, der senest skal afholdes i 2023.
Farvel til politik og goddag til virksomhedsinvestorerI dag har Henrik Sass Larsen så bedt om at udtræde af Folketinget ved udgangen af september måned for i stedet - noget paradoksalt - at blive topchef for brancheforeningen for venture- og kapitalfonde samt business angels.
Og som han skriver på Facebook i dag:- Det har ligeledes været klart for mig siden valget, at min tid i politik er udrandt.
I starten af september raskmeldte han sig og sagde i den forbindelse, at han skulle bruge sit mandat til at studere Socialdemokratiets historie.
Det vakte igen kritik og undren af Henrik Sass Larsens person fra flere sider.
Men nu er det slut med dansk politik for Henrik Sass Larsen.
- I dag vil således være afslutningen på mit parlamentariske og partipolitiske virke, skriver Henrik Sass Larsen på Facebook.
Dette portræt blev oprindelig udgivet i forbindelse med, at Henrik Sass Larsen sygemeldte sig efter folketingsvalget i juni.
Det er opdateret med dagens melding om, at han forlader Folketinget.
Læs også:Henrik Sass stopper i Folketinget - skal være direktør i kapitalfondeLæs også:ANALYSE: En Sass i topform havde været en meget vigtig partner for Mette FrederiksenLæs også:Henrik Sass Larsen bliver ikke minister i ny regering - melder sig sygFacebookTwitterKopier linkEmner:Bjarne Corydon (politiker)|Helle Thorning-Schmidt (politiker)|Socialdemokraterne|Udlændingepolitik|Køge




https://www.dr.dk/nyheder/udland/folk-frygter-kidnapning-hongkong-leder-staar-fast-paa-ny-lov

Protester i HongkongSe temaUdlandFolk frygter kidnapning: Hongkong-leder står fast på ny lov 200.
000 har demonstreret i Hongkongs gader for at få øverste leder til at droppe ny udleveringslov med Kina.
Hongkongs øverste leder, Carrie Lam, har ikke tænkt sig at skrotte en ny lov om udlevering af mistænkte til Kina.
Af Sofie Dyjak10.
juni 2019 kl.
15.
27Bemærk: artiklen er mere end 30 dage gammelLæs opEt forslag om en ny udleveringslov med Kina har skabt røre i Hongkong.
Mange frygter, at loven i fremtiden vil blive brugt til at straffe kritikere af den kinesiske regering - og det fik i går omkring 200.
000 borgere på gaden for at få lovforslaget ryddet af vejen.
Men den øverste leder i den selvstyrende region, Carrie Lam, har ikke tænkt sig at sætte en stopper for den nye udleveringslov, der vil gøre det muligt at sende mistænkte i straffesager til retsforfølgelse i Kina.
Hun mener, den er nødvendig.
Det slog hun fast på et pressemøde tidligere i dag.
- Der er meget lidt fortjeneste ved at forsinke den her lov.
Ingen ønsker, at Hongkong skal være et gemmested for kriminelle, lød det.
I går var omkring 200.
000 borgere på gaden i Hongkong for at protestere mod et forslag om en ny udleveringslov.
Et argument, den statskontrollerede avis China Daily også har brugt.
Men mange i Hongkong stoler ikke på, at loven kun vil blive brugt til udlevering af kriminelle.
Det fortæller DR Nyheders Asien-korrespondent, Philip Khokhar.
- I dag er Hongkong en slags frizone i Kina.
Med den her nye lov, vil det blive lettere for styret i Beijing at få fat i kritikere i Hongkong.
Det kan styret ikke bare gøre lige nu.
Det vil blive sværere at have en base i Kina, hvor man kan kritisere kommunistpartiet, som man kan i Hongkong i dag.
Kina har tidligere kidnappet folk i Hongkong, som højlydt har kritiseret det kinesiske kommunistparti, fortæller Philip Khokhar, og derfor frygter mange, at den nye lov vil gøre den slags endnu lettere.
Mange stoler ikke Hongkongs lederCarrie Lam lovede i dag, at loven ikke vil underminere de friheder, Hongkong har.
Hun lovede også, at hun vil sikre en juridisk beskyttelse af menneskerettighederne.
Dog slog hun ikke helt klart fast, hvordan hun vil sikre de garantier, skriver blandt andre det amerikanske medie Bloomberg.
Og ifølge Philip Khokhar tror mange i Hongkong ikke på leder Carrie Lams ellers gode intentioner.
Hongkongs leder, Carrie Lam, slog i dag fast, at en ny udleveringslov er nødvendig.
Borgere i Hongkong frygter, at loven vil blive brugt til at straffe politiske forbrydelser.
- Hun er tæt på styret i Beijing, og det var også styret, der skaffede hende magten i Hongkong.
Så hendes løfter betyder ikke ret meget for dem, som går på gaden i protest i de her dage.
Læs også:Frygter udlevering til Kina: 200.
000 protesterer i Hong KongCarrie Lam har flere gange har forsikret, at det ikke er det kommunistiske styre i Beijing, der står bag forslaget om den nye udleveringslov.
Det er Hongkongs egen idé, siger hun.
Men på gaden i går var holdningen en anden.
- Kinas regering forsøger at få kontrol over Hongkong og få folk til at tie stille, lød det fra en af de fremmødte.
Kina mener, at der står "udenlandske kræfter" bag protesterne i Hongkong.
Det skriver BBC.
Lovforslag har fået skarp kritikRegeringen i Hongkong har forsøgt at berolige befolkningen og blandt andet reduceret antallet af forbrydelser, der er omfattet af udleveringsaftalen, og begrænset den maksimale straf til syv års fængsel.
Derudover skal alle sager om udlevering behandles individuelt, lyder det i lovforslaget.
Lovforslaget er blevet kritiseret skarpt af både menneskerettighedsorganisationer og af erhvervslivet.
Flere var i går på gaden foran den kinesiske ambassade i London for at udtrykke utilfredshed med det nye udleveringsforslag.
Hongkong har tidligere været en britisk koloni.
Den blev i 1997 ført tilbage til Kina som en særskilt administrativ region med udstrakt selvstyre.
Det indebærer blandt andet, at Hongkong har sit eget retssystem.
Flere andre steder i verden har folk været på gaden i protest mod den nye udleveringslov.
Det gælder blandt andet i London og i Los Angeles.
FacebookTwitterKopier linkEmner:Hong Kong|Kina|Kriminalitet|BBC|Bloomberg News




https://www.dr.dk/nyheder/politik/folketingsvalg/ekstra-bladets-redaktoer-om-sass-sygemelding-vi-har-bare-passet-vores

FolketingsvalgEkstra Bladets redaktør om Sass' sygemelding: Vi har bare passet vores arbejdePoul Madsen afviser, at Ekstra Bladet bærer en del af skylden for, at Henrik Sass Larsen har sygemeldt sig igen.
Ekstra Bladets ansvarshavende chefredaktør, Poul Madsen, afviser, at Ekstra Bladet bærer en del af skylden for, at Henrik Sass Larsen har sygemeldt sig igen.
Af Flemming Brandt og Sally Frydenlund Larsen10.
juni 2019 kl.
15.
10 | opdateret 10.
juni 2019 kl.
16.
18Bemærk: artiklen er mere end 30 dage gammelLæs opSocialdemokratiets gruppeformand, Henrik Sass Larsen, har trukket stikket.
Han har meldt sig syg og meddelt, at han ikke er til rådighed som minister for en kommende regering - og at han ikke genopstiller til det næste folketingsvalg.
På Facebook giver han medierne skylden for sin beslutning.
I et opslag fortæller han, hvordan han har oplevet at være mål for en intens tabloid dækning - og der er ingen tvivl om, at kritikken især gælder Ekstra Bladet.
- Ved utallige lejligheder har jeg haft den fornøjelse at være med omkring det forhandlingsbord, hvor vi – og ofte i bredt politisk samarbejde – skaber resultater.
Politik er faktisk for det meste et smukt håndværk.
Blå bog: Henrik Sass LarsenFødt 29.
maj 1966 i Virum.
Formand for Danmarks Socialdemokratiske Ungdom 1992-1996.
Folketingsmedlem for Socialdemokratiet siden 2000, herunder blandt andet politisk ordfører og gruppeformand.
Erhvervs- og vækstminister 2013-2015.
Statsrevisor fra 2017.
Kilde: ft.
dk- Men der er også en anden side af politik, og det er at være en offentlig person.
Det er her, hvor der bliver gået hårdt og brutalt til den enkelte politiker.
Og for mit vedkommende lader der til at være udmålt en meget langvarig og grundig tabloid behandling.
Alle har en grænse - også jeg.
Og den grænse er desværre for længst overskredet, skriver Henrik Sass Larsen på Facebook.
Redaktør: Vi passer bare vores arbejdeMen Ekstra Bladets ansvarshavende chefredaktør, Poul Madsen, afviser kritikken.
Han mener, at avisens journalister blot har gjort deres job og udført deres rolle som offentlighedens vagthund overfor politikerne.
- Jeg synes, at det er synd, at Henrik Sass er syg, og derfor synes jeg også, at det er godt, at han trækker sig.
Men jeg må stille mig helt uforstående overfor hans kritik.
Vi har passet vores arbejde og prøvet på at finde ud af, om han, som var udset til at være Danmarks kommende finansminister, en af de aller højeste poster i landet, også passer sit arbejde.
Som magthaver på det niveau, som Henrik Sass har været de sidste 15-20 år, må forvente en kritisk journalistik i medierne.
Lars Werge, formand, Journalistforbundet.
- Og det har vi sådan set gjort, siden han var statsrevisor, hvor han ikke mødte op.
Og under valgkampen har han heller ikke rigtigt deltaget.
Efterfølgende har vi så set, at han var det socialdemokratiske folketingsmedlem, der fik færrest stemmer rent procentuelt.
Ifølge Poul Madsen er det aktuelle ting, som de har bragt frem, og derfor er kritikken skudt helt ved siden af.
- Den er baseret på, at det skulle være vores skyld, at Henrik Sass ikke passer sig arbejde.
Det er ikke i orden.
- Vi passer vores arbejde.
Jeg ville ikke kunne se Ekstra Bladets læsere i øjnene, hvis ikke jeg ikke fulgte med i, om ham, som Mette Frederiksen havde udset til at være finansminister, også var i stand til at deltage i valgkampen.
Det har Henrik Sass ikke gjort, og det er bare det, som vi har fortalt.
Opbakning fra JournalistforbundetDen udlægning er både Journalistforbundet og flere andre redaktører enige i.
På Twitter skriver det politiske medie Altingets chefredaktør Jakob Nielsen, at det er "trættende at læse alle kommentarerne om, at situationen bør kalde til selvransagelse i pressen.
"Han skriver også, at Henrik Sass Larsen har sagt nej, hver eneste gang mediet har bedt om en kommentar.
Brian Weichardt, der er politisk redaktør hos Radio24syv, mener endda, at Henrik Sass Larsen har fået en særlig skånsom behandling i medierne, siger han til Ritzau.
- Men jeg kan bare sige, at som journalist er der ikke ret mange politikere i den magtposition, som han var i gang med at få og havde, der har fået så skånsom og fløjlshandskeagtig en behandling, som Sass Larsen har fået, siger Brian Weichardt.
Jeg tror, de har følt, at de ville lave en kampagne, hvor jeg skulle slæbes mest muligt igennem.
Henrik Sass Larsen om Ekstra Bladets dækning.
Formanden i Dansk Journalistforbund, Lars Werge, ser heller ingen problemer i den dækning af Henrik Sass Larsen, som medierne har stået for, siger han til Ritzau.
- Generelt synes jeg, at man som magthaver på det niveau, som Henrik Sass har været de sidste 15-20 år, må forvente en kritisk journalistik i medierne.
- Generelt synes jeg ikke, at medierne har overtrådt nogen grænser i forhold til hans privatliv og de sygdomsudfordringer, som nu igen kommer frem, at han har og har haft, siger Lars Werge.
Led af en depressionTilbage i februar fortalte Henrik Sass Larsen i et interview med Politiken, at han havde været ramt af en depression.
Det skete efter, at Ekstra Bladet i en længere periode havde skrevet om ham, og at han havde været fraværende ved fire ud af 11 møder hos statsrevisorerne.
Sass Larsen havde dog ikke sygemeldt sig - og han havde i øvrigt også sideløbende stillet op i fælles tv-program sammen med Søren Pind.
Efterfølgende klagede Socialdemokratiet og Henrik Sass Larsen til Folketingets Præsidium over Ekstra Bladet, som de mente havde overskredet reglerne for god opførsel på Christiansborg.
- Jeg har svaret dem (Ekstra Bladet, red.
), at jeg havde noget fravær i 2018, og jeg fortalte også, at jeg havde mine gode grunde.
Det ville de ikke acceptere.
Jeg gav også et interview.
Men jeg tror, de har følt, at de ville lave en kampagne, hvor jeg skulle slæbes mest muligt igennem, sagde Henrik Sass Larsen dengang, hvor han også fortalte, at han havde fået redskaber til at bearbejde det, som han selv betegnede som 'menneskejagt'.
Opdateret med citater fra Jakob Nielsen, Brian Weichardt og Lars Werge.
FacebookTwitterKopier linkEmner:Henrik Sass Larsen (politiker)|Lars Werge (fagforeningsleder)|Dansk Journalistforbund|Socialdemokraterne|Sygdomme og lidelser




https://www.dr.dk/nyheder/kultur/gaming/gaar-til-kamp-mod-playstation-microsoft-afsloerer-helt-ny-spilkonsol

E3: Verdens største gaming-messeSe temaGamingGår til kamp mod PlayStation: Microsoft afslører helt ny spilkonsolMicrosofts nye konsol bliver lynhurtig, lyder vurderingen fra spilekspert.
Microsoft har netop annonceret en helt ny konsol, som går under kodenavnet 'Project Scarlett'.
Her ses en controller til den nuværende Xbox-konsol.
Af Lasse Kjær Christiansen10.
juni 2019 kl.
11.
00Bemærk: artiklen er mere end 30 dage gammelLæs opKonsol-krigen er for alvor skudt i gang.
Det står klart efter Microsoft netop har afsløret sit bud på spilkonsollen, der skal tage kampen op mod Sonys PlayStation 5.
Det skete ved verdens største gaming-messe, E3, der finder sted i Los Angeles netop nu.
Konsollen kaldes Xbox 'Project Scarlett', men forventes at få et nyt navn inden lanceringen.
- Vi ville ikke bare bygge en ny konsol.
Vi vil have, at konsollen skaber en forandring.
Konsollen skal skabe bedre indlevelse hos spilleren ved at have flere detaljer og reducere loading-tider, fortæller Microsoft i en YouTube-video, der afslører konsollen.
Det vides endnu ikke hvordan den næste Xbox-konsol kommer til at se ud.
Microsoft har indtil videre kun vist glimt af teknikken inde i konsollen, som for eksempel processoren her.
Spørger man spilekspert hos Troldspejlet, Troels Møller, så vil den kommende Xbox-konsol være en yderst potent maskine.
- Den er rigtig kraftig.
Den er op til fire gange stærkere end deres nuværende konsol, Xbox One X, der er deres kraftigste maskine lige nu.
Det er fandeme hurtigt.
Den nye Xbox vil være i stand til at levere op til 8K-opløsning og vil anvende en helt ny teknologi kaldet ray-tracing, der gør det muligt at levere realistisk lyssætning i spillene.
Og har man fulgt lidt med i spilverdenen de sidste måneder, vil man opdage, at de tekniske detaljer fra Microsofts kommende konsol i høj grad minder om Sonys PlayStation 5.
Læs også:PlayStation 5 er lynhurtig - og fuld af overraskelser: Sådan bliver Sonys nye hypede spilkonsol- Det virkede som om, at det vigtigste for Microsoft var at komme ud med de samme nyheder som Sonys PlayStation 5.
Især i forhold til loading-tiderne, 8K-opløsningen og ray-tracing.
Det er allesammen ting, som Sony har sagt, at PlayStation 5 kommer til at kunne.
Microsofts kommende Xbox-konsol går under kodenavnet 'Project Scarlett' og udkommer omkring juletid næste år.
- De to konsoller kommer til at have den samme hardware.
Processoren og grafikkortet bliver meget ens, så det, der kommer til at afgøre denne generations konsolkrig, bliver spillene, lyder vurderingen fra Troels Møller.
Og netop spillene var også i centrum, da Microsoft stod på scenen ved verdens største gaming-messe, E3, i Los Angeles.
Her kan du læse om tre af gigantens annonceringer:1'Game of Thrones'-forfatter står bag nyt spilDen succesfulde 'Game of Thrones'-forfatter, George R.
R.
Martin, er med ombord i spilprojektet 'Elden Ring'.
En af Microsofts spilnyheder har en helt central forfatter i hovedrollen.
George R.
R.
Martin, der står bag 'Game of Thrones', er med til at udvikle et nyt spil der hedder 'Elden Ring'.
- Han er jo det største forfatternavn lige nu.
George R.
R.
Martin er gået sammen med spilstudiet FromSoftware, der tidligere er kendt for 'Dark Souls'-spillene, for at lave spillet 'Elden Ring'.
Selvom vi ikke ved meget om spillet endnu, så lyder det sindssygt spændende med et spil, der kommer ud af George R.
R.
Martins hoved, fortæller Troels Møller begejstret.
2Kæmpe spilserie får et nyt kapitel'Gears of War' 5 udkommer allerede til efteråret.
Den succesfulde spilserie har været Microsofts trofaste følgesvend siden 2006.
(© Epic Games/Microsoft)Ingen ny Xbox uden et nyt 'Gears of War'-spil.
Sådan har det været siden 2006, hvor 'Gears of War' udkom til Microsofts Xbox 360-konsol.
Og allerede dengang var det med til at skubbe til grænserne for, hvad en spilkonsol kunne præstere rent teknisk.
- 'Gears of War' er en af de helt store spilserier på Xbox.
Det nyeste spil udkommer allerede til september i år, så det er rigtig snart, lyder det fra Troels Møller.
'Gears of War 5' udkommer altså til denne generation af Xbox-konsoller, Xbox One, og ikke den kommende 'Project Scarlett'-konsol.
Fremtiden vil vise, om vi får et nyt 'Gears of War' til Microsofts kommende konsol også.
3Dansk spil omfavnes af MicrosoftDet danske spil 'Felix The Reaper' bliver nu en del af Microsofts 'Xbox Game Pass'-portefølje.
(© Kong Orange)Det danske spil 'Felix The Reaper' får gode muligheder for at få succes.
Det vurderer Troels Møller, eftersom Microsoft annoncerede at det danske spil kommer med i deres 'Xbox Game Pass'-tjeneste, hvor adskillige spil er tilgængelige for et fast månedligt beløb.
En slags 'Netflix for Xbox-spil', forklarer Troels Møller.
- Der er en god chance for, at 'Felix The Reaper' får succes, fordi det kommer ud til mange mennesker på kort tid, siger han.
'Felix the Reaper' er et danske puzzle-spil.
Man spiller som figuren Felix, der har lært sig selv at danse, for at imponere Betty, som han er lun på.
Felix skal blive i skyggerne, og derfor skal man manipulere lyset i banerne, for at komme videre i spillet.
Om det danske spil får succes, vil tiden vise.
Spillet udkommer senere i år.
De danske udviklere var begejstrede for at se deres spil på den helt store scene ved E3 i Los Angeles.
FacebookTwitterKopier linkEmner:George R.
R.
Martin (forfatter)|Microsoft|Xbox|Los Angeles|Litteratur




https://www.dr.dk/sporten/formel1/magnussen-undskylder-radioudbrud-over-sit-hold

Formel1Magnussen undskylder radioudbrud over for sit holdFolkene i Haas-holdets garage har fået en undskyldning fra Kevin Magnussen, siger teamchef Günther Steiner.
Kevin Magnussen havde en skidt dag søndag i Montreal, hvor bilen ikke ville, som han ønskede.
10.
juni 2019 kl.
11.
56Bemærk: artiklen er mere end 30 dage gammelLæs opRacerkøreren Kevin Magnussen har givet folkene i Haas-teamets garage en undskyldning efter søndagens Formel 1-grandprix i Montreal.
Under racerløbet brokkede danskeren sig over radioen i kontante vendinger over bilen.
Den var blevet repareret, efter at Magnussen havde smadret den i lørdagens kvalifikation.
Brokkeriet stoppede først, da teamchef Günther Steiner brød ind og slog fast, at nu var det nok.
Til TV3 Sport fortæller Steiner, at danskeren efterfølgende valgte at give folkene i Haas-holdets garage en undskyldning.
- Han undskyldte bagefter over for hele teamet, og han sagde, at han ikke mente det sådan.
Men det gik så dårligt, og han havde brug for at sige det til nogen, siger Günther Steiner til tv-stationen.
Læs også:Ti stille!
Magnussen fik besked på at droppe sit brok af chefenTeamchefen forklarer, at han ikke ønskede en diskussion over radioen.
Han besluttede sig for at bryde ind, før holdets ingeniører fik lyst til at svare den stærkt frustrerede Magnussen tilbage.
- Vi havde alle en dårlig dag.
- Jeg tror ikke, at han ville give nogen skylden for det.
Men gutterne havde arbejdet til klokken tre om natten, og man ved ikke, om der ville blive brug for endnu et pitstop, siger Steiner.
Magnussen endte på en 17.
-plads i Montreal, mens holdkammeraten Romain Grosjean blev nummer 14.
Grandprixet i den canadiske storby endte med en sejr til Lewis Hamilton (Mercedes) foran Sebastian Vettel (Ferrari), der ellers kørte først over målstregen.
Tyskeren måtte dog afgive førstepladsen til Hamilton, efter at han blev idømt en tidsstraf på fem sekunder.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Motorsport|Montreal|TV3 Sport




https://www.dr.dk/nyheder/politik/folketingsvalg/god-bedring-makker-politiske-venner-og-fjender-sender-varme-tanker

Folketingsvalg'God bedring makker': Politiske venner og fjender sender varme tanker til Sass LarsenMange politiske profiler ønsker den fremtrædende S-politiker alt vel, efter sygemelding.
Henrik Sass Larsen har sygemeldt og vil ikke være en del af en kommnede socialdemokratisk regering.
Af Flemming Brandt10.
juni 2019 kl.
13.
24 | opdateret 10.
juni 2019 kl.
17.
44Bemærk: artiklen er mere end 30 dage gammelLæs opDet strømmer ind med ønsker om, at Henrik Sass Larsen hurtigst må blive rask, efter han pinsemandag på Facebook har meddelt, at han sygemelder sig og ikke står til rådighed for en kommende regering.
Samtidig skriver Henrik Sass Larsen, at han ikke stiller op til næste folketingsvalg.
De Radikales leder Morten Østergaard havde set frem til samarbejdet, selvom han betegner den socialdemokratiske gruppeformand som 'til tider kynisk':Venstres næstformand Kristian Jensen ønsker Sass Larsen god bedring og betegner ham som en politiker, som han altid har respekteret:Den tidligere konservative minister Mai Mercado håber på, at Socialdemokratiet vil hjælpe Henrik Sass Larsen med at blive rask igen:Folketingets formand Pia Kjærsgaard siger tak for samarbejdet:SF-formand Pia Olsen Dyhrs forhold til Sass Larsen går helt tilbage til deres fælles fortid i ungdomspolitik.
Hun håber, at han snart er ovenpå igen.
Den tidligere Venstre-politiker Søren Pind, som i øvrigt også har lavet et tv-program på TV 2 News sammen med Sass Larsen, kalder hans beslutning 'tragedie' og stiller spørgsmålstegn ved, om fortidens politiske ledere kunne have klaret det, Søren Pind betegner som 'en jagt':Partikammeraten Trine Bramsen betegner Sass Larsen som en god og omsorgsfuld kammerat:Tidligere konservativ minister og nuværende direktør fra Dansk Erhverv, Brian Mikkelsen, vil også savne Sass Larsen, som han kalder 'en super kammerat, der altid lever op til aftaler':Politisk ordfører for Socialdemokratiet Nicolai Wammen giver Sass Larsen en stor del af æren for, at Socialdemokratiet nu befinder sig i en situation, hvor man er i gang med at forhandle en regering på plads:SF-gruppeformand Jacob Mark har lige som Sass Larsen sine rødder i Køge.
Han betegner den sygemeldte Sass som 'en drivende kraft i centrum-venstre i Danmark':Den tidligere socialdemokratiske minister Benny Engelbrecht opfordrer til at lade Sass Larsen være i fred efter udmeldingen:På Facebook udtrykker DF-formand Kristian Thulesen Dahl sin sympati med sin depressionsramte kollega.
- Henrik Sass forlader sin politiske plads på grund af sygdom.
Det er trist.
Det har helt sikkert ikke været nogen nem beslutning.
Alle gode ønsker for dig Henrik for fremtiden.
YNWA (YNWA står for You'll Never Walk Alone, der er fodboldklubben Liverpools hymne, red.
).
Fra Socialdemokratiets samarbejdspartner længst mod venstre bød Enhedslistens Pernille Skipper ind.
Partifællen Ane Halsboe-Jørgensen fremhæver i en stribe tweets, hvad hun ser som Henrik Sass Larsens positive egenskaber både som menneske og politiker.
FacebookTwitterKopier linkEmner:Ane Halsboe-Jørgensen (politiker)|Kristian Thulesen Dahl (politiker)|Dansk Folkeparti|Enhedslisten|Køge




https://www.dr.dk/nyheder/politik/folketingsvalg/henrik-sass-larsen-jeg-maa-sygemelde-mig-kunne-blive-helt-rask-igen

FolketingsvalgHenrik Sass Larsen: 'Jeg må sygemelde mig for at kunne blive helt rask igen'S-gruppeformanden har meddelt Mette Frederiksen, at han ikke længere er til rådighed.
Henrik Sass Larsen (S) sygemelder sig og genopstiller ikke til Folketinget.
Af Rikke Gjøl Mansø og Jens Ringberg10.
juni 2019 kl.
10.
51Bemærk: artiklen er mere end 30 dage gammelLæs op- Der er en pris, jeg ikke vil betale.
Sådan indleder socialdemokraten Henrik Sass Larsen et opslag på Facebook, hvor han meddeler, at han sygemelder sig og derfor ikke længere står til rådighed for S-formand Mette Frederiksen i bestræbelserne på at danne en ny regering.
Jeg tror, de fleste godt har kunnet se, at jeg ikke har haft det så godt.
Jeg har gjort alt, hvad jeg kunne for at kæmpe mig tilbage efter min depression ved årsskiftet, men det er desværre ikke lykkes for mig.
Henrik Sass Larsen (S)- Jeg tror, de fleste godt har kunnet se, at jeg ikke har haft det så godt.
Jeg har gjort alt, hvad jeg kunne for at kæmpe mig tilbage efter min depression ved årsskiftet, men det er desværre ikke lykkedes for mig.
Så jeg må nu sygemelde mig for at kunne blive helt rask igen, skriver Henrik Sass Larsen.
Han fortalte tidligere i år, at han sidste år blev ramt af en depression.
Samtidig rettede han en hård kritik mod Ekstra Bladet, som han mente forfulgte ham på Christiansborg.
- Ved utallige lejligheder har jeg haft den fornøjelse at være med omkring det forhandlingsbord, hvor vi – og ofte i bredt politisk samarbejde – skaber resultater.
Politik er faktisk for det meste et smukt håndværk.
- Men der er også en anden side af politik, og det er at være en offentlig person.
Det er her, hvor der bliver gået hårdt og brutalt til den enkelte politiker.
Og for mit vedkommende lader der til at være udmålt en meget langvarig og grundig tabloid behandling.
Alle har en grænse - også jeg.
Og den grænse er desværre for længst overskredet, skriver Henrik Sass Larsen.
© ScanpixBlå bog: Henrik Sass LarsenFødt 29.
maj 1966 i Virum.
Formand for Danmarks Socialdemokratiske Ungdom 1992-1996.
Folketingsmedlem for Socialdemokratiet siden 2000, herunder blandt andet politisk ordfører og gruppeformand.
Erhvervs- og vækstminister 2013-2015.
Statsrevisor fra 2017.
Kilde: Ft.
dkSass: Der vil være stille fra mig i tiden fremoverHenrik Sass Larsen har været politisk aktiv hele sit voksne liv, og han var blandt andet formand for Danmarks Socialdemokratiske Ungdom, før han kom i Folketinget - i første omgang som midlertidigt medlem i 1999.
Siden har han både været politisk ordfører, gruppeformand, statsrevisor og erhvervs- og vækstminister.
- I det meste af mit liv har jeg arbejdet med politik.
Som ung blev jeg forelsket i Socialdemokratiet, og det er en kærlighed, der stadig gløder.
For mig er Socialdemokratiet verdens fineste projekt.
Set udover den blå klode findes intet bedre.
At få lov til at være med og endog påtage ledelsen af partiet har været et privilegium uden lige.
Det takker jeg for.
Henrik Sass Larsen deltog fredag i de første møder i forbindelse med Mette Frederiksens forsøg på at danne en regering, men han var ikke til stede ved søndagens forhandlingsmøde.
Og nu trækker han stikket helt.
- Jeg har fortalt Mette Frederiksen, at jeg ikke står til rådighed fremover og har ligeledes orienteret min kreds om, at jeg ikke ønsker at være kandidat længere.
Mette bliver en god statsminister for vores land - det er jeg stolt af, skriver Henrik Sass Larsen og afslutter:- Der vil være stille fra mig i tiden fremover, og det håber jeg, at alle vil respektere.
FacebookTwitterKopier linkEmner:Henrik Sass Larsen (politiker)|Mette Frederiksen (politiker)|Socialdemokraterne|Ekstra Bladet|Depressioner




https://www.dr.dk/nyheder/politik/folketingsvalg/henrik-sass-larsen-bliver-ikke-minister-i-ny-regering-melder-sig-syg

FolketingsvalgHenrik Sass Larsen bliver ikke minister i ny regering - melder sig sygS-gruppeformanden har meddelt Mette Frederiksen, at han ikke er til rådighed.
Han genopstiller ikke til Folketinget.
Af Jens Ringberg og Rikke Gjøl Mansø10.
juni 2019 kl.
10.
30 | opdateret 10.
juni 2019 kl.
12.
45Bemærk: artiklen er mere end 30 dage gammelLæs opSocialdemokratiets gruppeformand, Henrik Sass Larsen, har meddelt partiformand Mette Frederiksen, at han ikke er til rådighed som minister i en ny regering.
Sass Larsen er indtil videre sygemeldt.
Samtidig har han besluttet ikke at genopstille til Folketinget ved næste valg.
- Jeg tror, de fleste godt har kunnet se, at jeg ikke har haft det så godt.
Jeg har gjort alt, hvad jeg kunne for at kæmpe mig tilbage efter min depression ved årsskiftet, men det er desværre ikke lykkedes for mig.
Så jeg må nu sygemelde mig for at kunne blive helt rask igen, skriver Henrik Sass Larsen.
Dermed får Mette Frederiksen ikke sin nærmeste samarbejdspartner i Socialdemokratiet med på ministerholdet, hvis de igangværende regeringsforhandlinger ender med en socialdemokratisk regering.
Henrik Sass Larsen var ellers tiltænkt den helt centrale plads som finansminister, og han har været med til at lægge den strategi, der har ført Mette Frederiksen frem til rollen som kongelig undersøger og mulig ny statsminister.
Hun kalder beslutningen for helt rigtig:- Henrik Sass Larsen har en stor del af æren for, at Socialdemokratiet igen står med en mulighed for at kunne danne regering.
Han har været med hele vejen, også når der skulle træffes svære beslutninger.
Desværre har han undervejs betalt en meget høj pris personligt, udtaler Mette Frederiksen i en pressemeddelelse.
Har misset ministerpost førFor Henrik Sass Larsen er det et hårdt slag at måtte give afkald på muligheden for at blive finansminister.
Det forstærkes af, at det sker for anden gang.
Efter valget i 2011 var Sass Larsen nemlig også tiltænkt Finansministeriet, men fik ikke posten.
Midt under regeringsforhandlinger blev Sass trukket til side og præsenteret for et notat fra Politiets Efterretningstjeneste, PET, der indeholdt belastende oplysninger om ham.
Det fik efterfølgende Sass til at trække sig som ministeremne.
Forløbet er senere blev kritiseret fra flere sider, fordi notatet og det efterfølgende pres, som Sass kom under, byggede på et enkelt møde mellem Sass Larsen og en lokal rocker i Køge, hvor Sass har sin kreds.
© ScanpixBlå bog: Henrik Sass LarsenFødt 29.
maj 1966 i Virum.
Formand for Danmarks Socialdemokratiske Ungdom 1992-1996.
Folketingsmedlem for Socialdemokratiet siden 2000, herunder blandt andet politisk ordfører og gruppeformand.
Erhvervs- og vækstminister 2013-2015.
Statsrevisor fra 2017.
Kilde: Ft.
dkDermed har Henrik Sass Larsen spillet en central rolle i både Helle Thorning-Schmidts og Mette Frederiksens bestræbelser på at blive statsministre – for så at ende med alligevel ikke at komme med på ministerholdet.
Henrik Sass Larsen indtrådte til gengæld i Thorning-Schmidts regering i august 2013, da han blev udnævnt til erhvervs- og vækstminister.
Ramt af depressionHenrik Sass Larsen deltog i de første møder fredag i forbindelse med Mette Frederiksens forsøg på at danne en regering, men han var ikke til stede ved søndagens forhandlingsmøde.
Han fortalte i februar 2019, at han i 2018 blev ramt af en depression.
I et stort interview i dagbladet Politiken rettede han en hård kritik mod Ekstra Bladet, som han mente forfulgte ham på Christiansborg.
Sass Larsen har også i interviews fortalt om en hård opvækst på Københavns Vestegn, hvor hans stedfar slog ham, indtil Henrik Sass Larsen kom på børnehjem og senere blev bortadopteret.
Den nuværende gruppeformand i Socialdemokratiet har været politisk aktiv hele sit voksne liv, og han var blandt andet formand for Danmarks Socialdemokratiske Ungdom, før han kom i Folketinget - i første omgang som midlertidigt medlem i 1999.
Ved valget Grundlovsdag fik han et skuffende personligt stemmetal og blev kun lige akkurat genvalgt som den ottende ud af otte socialdemokrater i Sjællands Storkreds.
Han har nu meddelt sin kreds i Køge, at han ikke søger genopstilling ved næste valg til Folketinget.
På Facebook skriver han, at han trækker stikker helt.
- Jeg har fortalt Mette Frederiksen, at jeg ikke står til rådighed fremover og har ligeledes orienteret min kreds om, at jeg ikke ønsker at være kandidat længere.
Mette bliver en god statsminister for vores land - det er jeg stolt af, skriver Henrik Sass Larsen og afslutter:- Der vil være stille fra mig i tiden fremover, og det håber jeg, at alle vil respektere.
Opdateret: Formuleringer omkrig forløbet i 2011 er ændret.
Der var ikke tale om en manglende sikkerhedsgodkendelse fra PET.
FacebookTwitterKopier linkEmner:Helle Thorning-Schmidt (politiker)|Henrik Sass Larsen (politiker)|Socialdemokraterne|Valg og folkeafstemninger|Køge




https://www.dr.dk/sporten/tennis/french-open-fiasko-koster-wozniacki-paa-ranglisten

TennisFrench Open-fiasko koster for Wozniacki på ranglistenNederlaget i første runde i Paris betyder, at Caroline Wozniacki falder til 14.
-pladsen på verdensranglisten.
Caroline Wozniacki tabte i første runde af French Open til russeren Veronika Kudermetova, og det koster nu på ranglisten.
10.
juni 2019 kl.
10.
10Bemærk: artiklen er mere end 30 dage gammelLæs opCaroline Wozniacki kan ikke helt fastholde sin placering på verdensranglisten efter sit tidlige exit i French Open.
På WTA's opdaterede verdensrangliste mandag er den 28-årige tennisspiller faldet fra 13.
- til 14.
-pladsen.
Wozniacki røg hurtigt ud i Paris, da hun for små to uger siden tabte i første runde til russeren Veronika Kudermetova.
Det blev til et nederlag på 6-0, 3-6 og 3-6 for danskeren.
Tennisstjernen har haft et hårdt 2019 plaget af skader, og det var derfor med stor usikkerhed, at hun indledte grand slam-turneringen.
Læs også:Holger Rune efter French Open-titel: 'Det er helt ubeskriveligt'Hun var dog storfavorit mod Kudermetova, der blot rangerede som nummer 68.
Efter en fornem start på kampen kunne Wozniacki dog ikke holde niveau og tabte.
Det foreløbig højdepunkt for Wozniacki i 2019 er en plads i finalen i Charleston, hvor hun dog endte med at tabe til Madison Keys.
Verdensranglisten toppes fortsat af japanske Naomi Osaka.
Australske Ashleigh Barty er rykket seks placeringer frem til andenpladsen efter lørdagens triumf i French Open.
Næste store opgave for de kvindelige tennisspillere er Wimbledon, der spilles fra 1.
juli og to uger frem.
Inden da er der mindre turneringer på Mallorca og i Birmingham og Eastbourne.
/ritzau/FacebookTwitterKopier linkEmner:Caroline Wozniacki (tennisspiller)|Tennis|Paris|Birmingham|Mallorca




https://www.dr.dk/sporten/golf/daarlig-sidste-runde-sender-dansker-ned-gennem-feltet-i-lpga-turnering

GolfDårlig sidste runde sender dansker ned gennem feltet i LPGA-turneringDanske Nanna Koerstz Madsen taber topplacering efter en skidt tredje og sidste runde i ShopRite LPGA Classic.
Nanna Koerstz Madsen fik en skidt sidste runde og sluttede som nummer 11 i New Jersey.
10.
juni 2019 kl.
09.
04Bemærk: artiklen er mere end 30 dage gammelLæs opDen danske golfspiller Nanna Koerstz Madsen ender på en delt 11.
-plads efter en dårlig tredje og sidste runde i LPGA-turneringen i New Jersey, USA.
Den 24-årige dansker havde placeret sig på en sikker tredjeplads efter anden runde.
Men i tredje og sidste runde i ShopRite LPGA Classic, der afholdes i Galloway i New Jersey, gik det helt galt.
Læs også:Dansk golfspiller leger med helt fremme i amerikansk turneringDet blev til en enkelt eagle og to birdies for Nanna Koerstz Madsen.
Men det kunne ikke gøre op for den ene dobbeltbogey og de seks bogeys, som danskeren også blev noteret for i tredje runde.
Danskeren gik således tredje runde i 75 slag - hvilket er fire slag over par.
Dermed ender hendes samlede resultat på fire slag under par, hvormed mister hun den flotte placering.
1,7 millioner kroner til vinderenAmerikanske Lexi Thompson vinder turneringen med et samlet resultat på 12 slag under par.
Hun sikrer sig dermed en pengepræmie på 262.
500 dollar.
Det svarer til omkring 1,7 millioner danske kroner.
I Galloway deltog også en anden dansker i ShopRite LPGA Classic.
Nicole Broch Larsen ender samlet med et resultat på to slag under par, hvilket rækker til en delt 26.
-plads.
På en andenplads i turneringen ender Lee Jeong-eun fra Sydkorea, som lå nummer et efter både første og anden runde.
Sydkoreaneren vandt i sidste weekend US Women's Open i Charleston.
Her vandt hun en historisk pengepræmie på en million dollar, hvilket svarer til 6,7 millioner kroner.
Det er den største pengepræmie, der nogensinde er givet til en kvinde i golf.
/ritzau/FacebookTwitterKopier linkEmner:Golf|USA|Sydkorea




https://www.dr.dk/nyheder/viden/kroppen/psykiske-problemer-rammer-oftere-krigs-veteraner-der-har-set-andre-lide

KroppenPsykiske problemer rammer oftere krigs-veteraner, der har set andre lideAfghanistan-veteraner, der har været vidne til andres lidelse, er i højere grad ramt på psyken end dem, der selv har været i livsfare.
Danmark gik ind i Afghanistan i 2002.
Siden har næsten 11.
000 soldater været udsendt til landet.
Omkring 10 procent har udviklet svære psykiske lidelser.
Af Maria Lise Behrendt10.
juni 2019 kl.
10.
01Bemærk: artiklen er mere end 30 dage gammelLæs opVejsidebomber, selvmordsangreb, skudveksling.
Mange af de soldater, der har været udsendt til Afghanistan, har stået i faretruende og potentielt dødbringende kamphandlinger.
Og umiddelbart er det nærliggende at tro, at det oftest er de soldater, der har været i de farlige situationer, som efterfølgende har størst risiko for at udvikle psykiske problemer.
Men sådan er det ikke nødvendigvis.
Om undersøgelsen Ca.
7.
000 norske soldater deltog i krigen i Afghanistan fra 2001-2011.
De norske forskere har inviteret dem alle til at deltage i undersøgelsen.
4.
053 har svaret.
Forskerne har inddelt 12 forskellige krigs-situationer ind i to overordnede kategorier: Fare-baserede og ikke fare-baserede traumer.
De har bedt respondenterne svare på, hvilke situationer, de har været udsat for og hvilke personlige forandringer, de har oplevet efter hjemkomst.
Herunder negative såsom PTSD, depression og søvnbesvær og positive såsom øget selvtillid, posttraumatisk vækst etc.
Undersøgelsen har, ifølge Karen-Inge Karstoft, et solidt datagrundlag.
Dog med to svagheder: 1) 3.
000 veteraner responderer ikke, og vi ved ikke, om de evt.
oplever større problemer end dem, der har deltaget i undersøgelsen.
2) Der er tale om et tværsnitsstudie, hvor forskerne spørger soldaterne, der har været udsendt mellem 2001-2011, på én gang.
Vi ved altså ikke, om nogle af dem fx udvikler traumer senere.
Kilder: European Journal of psychotraumatology og Karen-Inge Karstoft.
En norsk undersøgelse af 4.
053 veteraner fra Afghanistan-krigen viser nemlig, at soldater, som har været udsat for ikke fare-baserede traumer, har større risiko for at udvikle psykiske problemer som angst og depression, end soldater, der har været udsat for fare-baserede traumer.
Samtidig oplever de en højere grad af negativ personlig udvikling.
- Undersøgelsen viser tydeligt, at psykiske lidelser ikke kun kan opstå, hvis man har været udsat for fare.
Det fx at være vidne til ting, der foregår under en krig, kan udløse en psykisk negativ reaktion, siger Karen-Inge Karstoft, som er ph.
d.
i psykologi og forsker det danske Veterancenters Videnscenter.
Hun har ikke været med til at lave undersøgelsen.
Andre problemer står i skyggen af PTSDDe norske forskere deler ikke fare-baserede traumer op i to kategorier: At være vidne til lidelse og død hos andre uden selv at være i fare.
Og: At se eller udføre en handling, som bryder med ens egen moral.
- Nogle udsendelser er i højere grad præget af det at være vidne til ting end egentlige kamphandlinger.
Derfor er det både interessant - og vigtigt - at se på de eftervirkninger, som soldaterne oplever på baggrund af ikke fare-baserede traumer, siger Karen-Inge Karstoft.
Hun fortæller, at forskningen, både den internationale såvel som den danske, i høj grad har haft fokus på posttraumatisk stresslidelse, PTSD.
- Man kan godt stille sig spørgsmål om, hvorvidt det betyder, at vi nogle gange overser dem, der har en anden slags problemer, siger Karen-Inge Karstoft, men understreger:- Det betyder selvfølgelig ikke, at vi ikke er opmærksomme på alle dem, der måtte have behov for hjælp.
Angst, depression og søvnbesvær rammer hårdtUndersøgelsen af de norske veteraner viser, at både fare-baserede traumer såvel som ikke fare-baserede fører til en øget risiko for PTSD.
Men PTSD rammer i størst grad soldater, der har været udsat for faretruende situationer.
- PTSD-diagnosen er bygget op omkring frygt.
Det at have oplevet noget, som har truet dig på dit liv og helbred, påvirker dig fysiologisk, så du eksempelvis er på vagt hele tiden, ikke kan falde til ro og undgår situationer, der minde dig om traumet, siger Karen-Inge Karstoft.
Men mens PTSD først og fremmest er koblet til fare-baserede traumer, viser den norske undersøgelse, at soldater, der oplever ikke fare-baserede traumer i større grad oplever psykiske lidelser som angst, depression og søvnbesvær.
- Og også mere komplekse lidelser i den forstand, at det er svært at udrede præcis, hvad de fejler, siger Karen-Inge Karstoft.
10 procent udvikler svære psykiske problemerSiden Danmark i 2002 gik ind i Afghanistan har næsten 11.
000 danske mænd og kvinder været udsendt.
Hvad er en veteran?
En veteran er en person, der som enkeltperson eller sammen med en enhed har været udsendt i mindst én international mission i mere end 28 sammenhængende dage på vegne af Forsvarsministeriet.
I Danmark har alle veteraner ret til livslang behandling.
Kilde: Veterancentret.
På baggrund af forskning vurderer Veterancentret, at omkring 10 procent udvikler svært negative psykiske lidelser såsom PTSD eller svær depression i tiden eller årene efter deres hjemkomst.
Mange oplever dog også, at udsendelsen har en positiv effekt på fx psyken eller selvtilliden.
- Nogle oplever det, som vi kalder posttraumatisk vækst, som er en tilstand, der kan opstå, hvis man overkommer modgang, siger Karen-Inge Karstoft, og fortsætter:- Det er stor individuel forskel på, hvad soldaterne oplever, hvordan de oplever det, og hvordan de reagerer.
Derfor arbejder Veterancentret hele tiden på at blive bedre til individuel behandling.
Både i forhold til screening af soldater før og efter udsendelse og til behandling af de veteraner, der fx får psykiske problemer efter hjemkomst.
- Jo mere individualiseret vi kan gøre det, desto bedre, siger Karen-Inge Karstoft.
I dag er ca.
155 danske soldater udstationeret i Afghanistan, hvor de som en del af NATO-missionen, Resolut Support, bidrager til træning, støtte og rådgivning af de afghanske sikkerhedsstyrker.
FacebookTwitterKopier linkEmner:Afghanistan|Psykiske lidelser|Soldater|NATO|Krige og væbnede konflikter




https://www.dr.dk/mitliv/skraemmende-og-superklamt-27-aarige-anders-fik-stjaalet-sin-identitet-af-en-fuckboy

Er du virkelig virkelig?
Se temaMit Liv'Skræmmende' og 'superklamt': 27-årige Anders fik stjålet sin identitet af en fuckboyAnders Laursen har aldrig fundet frem til personen, og oplevelsen sidder stadig i ham.
© (c) privatfotoAf Rikke Bjerge10.
juni 2019 kl.
10.
00Læs opDet startede med en mærkelig besked fra en veninde.
Her kunne Anders Stage Laursen læse en lummer scoretekst, som veninden havde modtaget fra ham.
Eller det vil sige fra en person, der misbrugte Anders' profilfoto.
'Forført af en falsk profil'I DR3-programmet ’Forført af en falsk profil’ står flere kvinder frem og fortæller, hvordan de i årevis har skrevet med den samme falske profil uden at vide det.
De er alle blevet narret, og jagten sættes ind på personen bag det omfattende fupnummer, der trækker tråde langt tilbage i tiden og ud over hele Danmark.
Se de første afsnit af 'Forført af en falsk profil' her.
Se også DRTV-temaet 'Er du virkelig virkelig?
' om hvem vi er på nettet.
Beskeden kom midt i en hyggelig weekendtur til København, så Anders gad ikke bruge tid på det og kunne heller ikke helt overskue, hvad man gør i sådan en situation.
Og heldigvis var det jo et enkeltstående tilfælde.
Troede han.
Men et par uger efter eskalerede det fuldstændigt, fortæller 27-årige Anders, som bor i Aarhus og læser historie på universitetet.
De sidste fem år har han arbejdet som professionel model for Le Management, og det var blandt andet nogle af de modelbilleder, der begyndte at florere på Tinder.
(© Screenshot)- Pludselig begyndte jeg at få henvendelser fra flere piger, som skrev, at mine billeder blev brugt af en anden.
De piger, der blev skrevet til, var både mine veninder, og nogle jeg ikke kendte, som fulgte mig på Instagram.
Jeg datede selv en pige, og pludselig dukkede jeg op på hendes venindes Tinder.
Der var smæk på, siger han.
Anders blev misbrugt af en såkaldt 'catfish', som direkte oversat betyder fiskearten 'malle', der er kendt for at angribe mennesker.
Særligt på internettet er en 'catfish' betegnelsen for en person, som blandt andet stjæler andres fotos til at lave en eller flere falske profiler.
I nogle tilfælde er det for at lokke penge ud af ofrene, mens det andre gange handler om opmærksomhed og følelser.
En klam oplevelse- Du skal bare lige vide, at din kæreste skriver til mig og er super flirtende, skrev en ny pige en dag til Anders' kusine.
Pigen havde stalket Anders' profil på Facebook og set et foto af Anders og kusinen og gik ud fra, at de var kærester.
Kusinen svarede tilbage, at Anders ikke var en kæreste, og at det ikke var ham selv, der havde skrevet beskeden.
Den ukendte pige svarede, at hun ikke troede på den forklaring og krævede bevis for, at det virkelig ikke var Anders.
For hun havde jo både skrevet med ham på både Tinder og Snapchat, hvor han havde sendt billeder.
- Her begyndte det at blive rigtig klamt, for nu gik det op for mig, hvor omfattende det her kunne være.
Jeg kunne se på beskeder fra dem, der blev kontaktet af mine fake profiler, at han begyndte at ændre på 'min' alder og skiftede mellem 21 og 24 år - nok for at matche både yngre og ældre piger.
På Tinder omtalte han sig som en 'fuckboy', fortæller han.
Dickpicks til svenskerOveni fik Anders en henvendelse fra en svensk pige, som skrev til ham, at han var blevet misbrugt på den internationale dating-app Badoo.
Hun kendte ikke Anders, men havde fundet frem til ham på Instagram.
- Den svenske pige fortalte, hvordan en person, der skrev til hende på svensk, brugte mine modelbilleder og havde sendt dickpicks til hende, siger Anders.
Om svenskeren var en ny person, der tilfældigvis brugte hans fotos på samme tid, eller om det er den samme identitetstyv som den danske, fandt han aldrig ud af.
Men situationen begyndte at påvirke ham meget.
- Jeg blev paranoid.
I Føtex var der pludselig nogle unge piger, der pegede på mig.
Jeg anede ikke, hvem de var, men jeg blev grebet af en tanke om, at de troede, jeg havde skrevet alt muligt pis til dem.
Det ville jo have været helt sindssygt pinligt, og jeg havde lyst til at gå over og sige til dem, at det ikke var mig.
Men det havde også været pinligt, fortæller Anders.
Gik til politiet uden heldEn dag begyndte den falske profil at bruge Anders' eget efternavn, Laursen.
- Nu gik det fra et misbrug af mine fotos til aktivt at få det til at se ud som om, det var mig.
Det føltes helt ekstremt voldsomt og meget mere personligt.
Dem, der kender mig, kan jo godt se, det ikke er mig, der opfører mig sådan.
Men alle andre ved det jo ikke.
(© Screenshot)Samtidigt hørte Anders fra en pige, at den falske ‘Laursen’ havde skrevet til hende, at han var lige i nærheden, og om de skulle mødes.
Det ville pigen gerne, men det blev aldrig til noget, da han trak sig.
Det var dråben, der fik Anders til at gå til politiet.
- Tænk, hvis piger troede, de skulle mødes med mig, og så venter der en eller anden psykopat.
Man aner jo ikke, hvad folk kan finde på, når de bruger falske profiler, men man ved helt sikkert, at intentionerne ikke er reelle, siger han.
Desværre lød meldingen, at politiet ikke ville foretage sig noget, fordi catfishen ikke var ude på økonomisk svindel.
- Det er skræmmende, for tænk hvis fik han fik lokket pigerne til alt muligt i mit navn.
Jeg synes også, det bør være ulovligt at bruge andres billeder til at skrive hvad som helst.
Jeg blev paranoid over, om folk ville dømme mig ud fra det, han skrev til pigerne.
På profilen stod der, at han er en fuckboy, noget jeg aldrig selv finde på at skrive om mig selv.
Man er jo helt blottet, selv om man intet har gjort.
Det føles personligtEfter Anders fik meldingen om, at politiet intet kunne gøre, skrev han et langt indlæg på sin Facebook-væg om, at han blev misbrugt med sit billede, navn og efternavn.
TV2 Østjylland interviewede ham i den forbindelse, og derefter var det som om, det stoppede.
Men selv om det nu er halvandet år siden, sidder oplevelsen stadig i ham.
Især fordi han aldrig har fundet frem til den eller de personer, der stod bag.
- Jeg har gjort mig mange tanker om, hvem det kan være, for på et tidspunkt gik jeg fra at tænke, at det var helt random, at det lige var mine fotos, der blev brugt, til at det føltes personligt.
Personen bruger jo både mit navn og skriver til piger i min omgangskreds, siger han.
På Tinder kan han se på de matches, den falske profil har haft med en del piger, at han angiveligt bor i Østjylland.
- Det vil sige, at det er en, der bor tæt på mig.
Det er vildt ubehageligt at tænke på, at det kan være en, jeg kender, som ikke bryder sig om mig.
Men det er også creepy, hvis det bare er en helt tilfældig person.
Uanset hvad er det super klamt at blive brugt til sådan noget, siger Anders.
Hvad kan du gøre?
•Selv om Anders' billeder og rigtige navn er blevet misbrugt til at skrive til piger fra forskellige falske profiler på sociale medier, er det ikke i strid med straffeloven, da der for eksempel ikke er forsøg på at bedrage andre økonomisk.
•Du kan derfor ikke gå til politiet med det, hvis du oplever det samme som Anders.
Du skal selv løfte opgaven og gå til de sider, hvor dine billeder bliver misbrugt.
Hvis de ikke fjerner den, skal du gå til Datatilsynet, hvor du også kan klage over den falske profil.
•En professionel fotomodel kan have et civilt erstatningskrav overfor såvel den (f.
eks.
et datingsite), der anvender den falske profil, hvis sitet ikke reagerer på modellens henvendelser, da der jo kan ske skade på modellens brand, hvis det bliver udsat for det her.
•Kilde: Advokat Christian F.
Jensen, som er specialiseret indenfor persondata, injurier og fredskrænkelser.
FacebookTwitterKopier linkEmner:Kriminalitet|Facebook|Instagram|Jylland|København




https://www.dr.dk/nyheder/indland/dmi-lover-fint-lobevejr-til-royal-run

IndlandDMI lover fint løbevejr til Royal Run Det ser ud til at holde tørt anden pinsedag, når 82.
028 tilmeldte løber Royal Run i fire danske byer.
Der er fint vejr i vente for de fleste af dem, der har tilmeldt sig Royal Run.
10.
juni 2019 kl.
06.
45Bemærk: artiklen er mere end 30 dage gammelLæs opDet bliver fint løbevejr til Royal Run anden pinsedag, mens der til gengæld er mere ustadigt vejr i vente til Folkemødets gæster i slutningen af ugen.
Sådan lyder prognosen fra Frank Nielsen, der er vagthavende meteorolog ved Danmarks Meteorologiske Institut (DMI), tidligt mandag morgen.
Mandag morgen snører 82.
028 personer løbeskoene for at deltage i Royal Run, som foregår i både København, Aarhus, Aalborg og Bornholm.
Særligt i Aarhus og Aalborg ser det ud til at holde tørt med en del sol og omkring 18 grader med let vind.
- Det bliver pænt løbevejr i Jylland, og det ser ud til at blive nogenlunde det samme i København, hvor der måske dog kan komme et par smådryp, siger Frank Nielsen.
På Bornholm bliver det en smule mere overskyet, og der kan være områder med regn og en frisk vind fra nordøst.
- Men det ser dog heller ikke her ud til at blive styrtregn, beroliger meteorologen.
Uforudsigeligt vejr på vejNatten til tirsdag er der en lun og fugtig luft på vej mod Danmark sydfra, og den kommer særligt tirsdag og onsdag til at give meget ustadigt vejr.
- Både tirsdag og onsdag er der meget uforudsigeligt vejr i sigte, siger Frank Nielsen.
- Der kan komme rigtig meget regn, op til 22 millimeter, som kan blive kraftig og med torden.
Men hvor og hvornår er uvist, siger han.
Det bliver mellem 18 og 23 grader, men de steder, hvor solen trænger igennem, kan det blive helt op til 25 grader.
- Så der er mulighed for rigtig flot vejr, men det hele kan hurtigt eksplodere i regn og torden.
Torsdag begynder Folkemødet på Bornholm, og her er der mere fra samme skuffe i vente, viser prognosen.
- Torsdag kan blive en pæn dag, måske med lidt regn på Bornholm, siger Frank Nielsen.
- Det ser ud til, at det klarer op i løbet af dagen, men det er stadig ustadigt, og igen natten til fredag kan der komme regn og byger.
Igen fredag er der regn og byger først på dagen, som klarer op i løbet af dagen.
Trafikale ændringerRoyal Run medfører en række trafikale ændringer.
Dem kan du se herunder:AalborgAarhusKøbenhavn/ritzau/FacebookTwitterKopier linkEmner:Twitter|Vejret|København|Danmarks Meteorologiske Institut|Bornholm




https://www.dr.dk/nyheder/indland/mette-var-i-flere-voldelige-forhold-jeg-fik-ingen-hjaelp-fra-kommunen

IndlandMette var i flere voldelige forhold: 'Jeg fik ingen hjælp fra kommunen'Kommuner er for dårlige til at håndtere sager om partnervold, mener organisation.
Af Louise Dalsgaard og Gitte Olsgaard10.
juni 2019 kl.
08.
15Bemærk: artiklen er mere end 30 dage gammelLæs opSidste gang Mette blev udsat for vold fra sin partner, skete det i soveværelset.
Hendes daværende kæreste havde grebet fat i hende og nikket hende en skalle.
En voldsom episode, der var langt fra ualmindelig for Mette, som har levet i flere forskellige voldelige forhold.
- Jeg har fået taget kvælertag, er blevet skubbet ned ad trapper, spyttet på og har fået sprængt mine trommehinder.
Det har været alle former for vold, fortæller hun.
Mette er ikke hendes rigtige navn, men hun frygter fortsat for sin sikkerhed og er derfor anonym i artiklen.
De voldelige forhold nedbrød hende på en måde, så det blev svært for hende selv at gøre noget ved det.
Og selvom hun gennem årene har været i kontakt med både læger og politiet – og to tidligere partnere er dømt for vold mod hende – så fik hun ikke tilbudt hjælp hos kommunen.
- Jeg har slet ikke fået nogen hjælp.
Jeg vidste slet ikke, at det eksisterede, heller ikke selvom jeg har siddet ved lægen med sprængte trommehinder efter et overfald, fortæller Mette.
Undersøgelse: Kommuner mangler indsatserIfølge lovgivningen er landets 98 kommuner forpligtet til at give råd og vejledning til voldsramte og tilbyde kvinder udsat for vold et krisecenterophold.
Alligevel skorter det på hjælp til de cirka 38.
000 kvinder og 19.
000 mænd, der hvert år bliver udsat for fysisk vold fra en partner, lyder det fra organisationen Lev Uden Vold.
- Den hjælp, vi tilbyder, er tilfældig og afhænger af, hvor man bor i landet eller af den sagsbehandler, som man møder på sin vej, siger sekretariatschef i Lev Uden Vold Sine Gregersen.
Organisationen har undersøgt kommunernes indsats over for partnervold.
Undersøgelsens konklusionerKommuner mangler beredskaber og handlingsplaner for sager om partnervold.
Kun få kommuner har fokus på opsøgende rådgivning til borgere ramt af partnervold.
Kommuner opsporer sjældent voldsramte eller voldsudøvende borgere.
Sagsbehandlere i kommunerne har ikke samme rammer og giver forskellig hjælp.
Fra undersøgelsen "Partnervold - kommunernes praksis og indsats"Undersøgelsen viser, at næsten ingen af landets kommuner har handlingsplaner på området, at der mangler fokus på forebyggelse, og at de færreste kommuner tilbyder behandling som for eksempel gruppeterapi eller psykologhjælp.
- Hvis man tidligt får hjælp, kan man få bearbejdet sine traumer, inden følgevirkningerne vokser sig store.
Det er både ud fra et menneskeligt perspektiv det rigtige, men det er også smart ud fra et samfundsøkonomisk perspektiv, siger Sine Gregersen.
- Der mangler kommunikationNår en kvinde eller mand henvender sig hos lægen eller kommer på skadestuen på grund af vold i hjemmet, så er der i dag ikke noget samarbejde med myndigheder og kommuner, siger Helle Linnet.
Hun er formand for foreningen af socialchefer i Danmark.
Derfor får kommunerne sjældent viden om, at de pågældende personer har problemer, forklarer hun.
- Vi ved ikke, at de her kvinder eller mænd lider overlast, og så er det svært at løfte opgaven for os.
Vi møder dem ofte først, når de kommer på krisecenter.
Ifølge Helle Linnet er der brug for bedre oplysning til de voldsramte længe inden de ender på et krisecenter.
Både om hvor de kan henvende sig, og hvad der er af tilbud.
- Hvis der også var en regel, om at læger eller skadestuer skulle rette henvendelse til kommunen, hvis den voldsramte ønskede det, så ville vi få fat på nogen, som vi ikke ser i dag, siger hun.
Helle Linnet erkender, at kommunerne kan blive bedre til at skilte med deres tilbud om for eksempel terapigrupper og psykologhjælp.
- Der er en opgave i at oplyse om, hvor de her personer kan tage kontakt, hvis de har brug for mere hjælp, end den de får på skadestuen, siger Helle Linnet.
Mette: 'Jeg havde brug for hjælp'Mette er i dag kommet ud af de voldelige forhold.
Hun går til psykolog og er med i et netværk for voldsudsatte kvinder.
Begge tilbud har hun selv fundet.
- Jeg er på vej til at have det rigtig godt i dag, men jeg har stadig mine kampe, som gør, at jeg har svært ved at stole på nogen, fortæller Mette.
Hun ville ønske, at nogen langt tidligere havde rakt hånden ud til hende med tilbud om for eksempel psykologhjælp, fordi det kunne have hjulpet hende væk fra de voldelige partnere.
- Da der for eksempel ikke var plads på krisecentret, kunne jeg godt have tænkt mig, at nogen havde sagt "vi finder en anden løsning, for du skal ikke bare gå herfra nu".
Det ville have været en kæmpe hjælp.
- Det er jo selvværdet, der skal styrkes, for ellers ryger vi direkte tilbage til en voldelig partner.
Den er stensikker.
FacebookTwitterKopier linkEmner:Vold|Socialforhold|Hospitaler|Læger|Psykiske lidelser




https://www.dr.dk/sporten/fodbold/landsholdet/georgisk-landstraener-danmark-er-blandt-europas-bedste

LandsholdetGeorgisk landstræner: 'Danmark er blandt Europas bedste'Vladimír Weiss forventer, at Georgien får problemer mod Danmark, men skjuler planen for at få point i Parken.
Georgiens landstræner Vladimir Weiss erkender, at hans tropper kommer på en svær opgave mod Højbjerg og co.
mandag aften i Parken.
10.
juni 2019 kl.
10.
06Bemærk: artiklen er mere end 30 dage gammelLæs opGeorgiens fodboldlandshold skal spille op til sit absolut bedste for at have en chance for at lave et opsigtsvækkende resultat i mandagens EM-kvalifikationskamp mod Danmark.
Danskerne er nemlig blandt de bedste Europa.
Det siger Georgiens landstræner, slovakken Vladimír Weiss, før mødet med Danmark.
Tidligere opgør mod Georgien- 5.
juni 2013: Danmark - Georgien 2-1, testkamp i Aalborg (danske målscorere: Nicklas Pedersen og Christian Eriksen).
- 7.
september 2005: Danmark - Georgien 6-1, VM-kvalifikationskamp i København (Claus Jensen, Christian Poulsen, Daniel Agger, Jon Dahl Tomasson og Søren Larsen x 2).
- 17.
november 2004: Georgien - Danmark 2-2, VM-kvalifikationskamp i Tbilisi (Jon Dahl Tomasson x 2).
Kilde: DBU's landsholdsdatabase.
- Vi forventer en vanskelig kamp.
Det danske landshold er et af de bedste i Europa.
Deres kvalifikation er ikke startet så godt, efter at de smed point mod Irland, for Danmark var det bedste hold i den kamp.
- Danmark har både europæiske stjerner og verdensstjerner på holdet, og derfor bliver det ikke nemt for os at få point.
Men vi vil kæmpe og vise os fra vores bedste side, siger han.
Georgien ligger nummer 94 på verdensranglisten, hvor Danmark ligger nummer ti som den ottendebedste europæiske nation.
Facts om Georgiens landshold- Georgien spillede sin første landskamp i 1990, men blev først medlem af Uefa og Fifa i 1992.
- Holdet spiller sine hjemmekampe på Boris Paichadze Dinamo Arena i Tbilisi.
Der er plads til cirka 54.
000 tilskuere.
- Slovakken Vladimír Weiss er landstræner for Georgien.
Han har tidligere trænet Slovakiets landshold.
- Georgien ligger nummer 94 på Fifas verdensrangliste.
Georgiernes bedste placering var i 1998, hvor holdet lå nummer 42 i verden.
- Georgien har tidligere haft storspillere som Kakhaber Kaladze (kendt for tid i AC Milan) og Shota Arveladze (Ajax og Rangers FC).
- Georgiens nuværende trup er anderledes profilfattig i et international perspektiv.
Den tæller dog superligaprofilerne Lasha Parunashvili (Esbjerg) og Saba Lobjanidze (Randers).
Kilde: Transfermarkt.
Hverken landstræner Weiss eller anfører Jaba Kankava vil ud med, om de har set danske svaghedstegn, som georgierne kan udnytte i Parken.
- Vi har ikke set nogen, griner Kankava.
- Jeg vil ikke besvare spørgsmålet før kampen, siger landstræneren mere alvorligt og hemmelighedsfuldt.
Kompakte georgiereÅge Hareide forventer, at Georgien vil stå langt tilbage på banen og satse på kontraangreb.
Weiss antyder dog, at Georgien har ambitioner om også i perioder at få lov til at styre spillet.
- Jeg vil ikke blande mig i, hvad man skal forvente af hans spillere, ligesom jeg ikke regner med, at han blander sig i vores taktik, siger Vladimír Weiss og understreger, at det er sagt i en venskabelig tone.
- Jeg ved ikke, hvilke af vores kampe han har set, men hvis han har set vores kampe i Nations League, har han set, at vi kan spille angrebsfodbold.
Det vil han komme til at se igen, siger Weiss.
Ritzaus spørgsmål blev besvaret via en tolk.
Georgien har hentet tre point i de første tre gruppekampe.
Holdet tabte 0-2 hjemme til Schweiz og 0-1 i Irland i marts, men vandt 3-0 hjemme over Gibraltar i fredags.
/ritzau/FacebookTwitterKopier linkEmner:Åge Hareide (fodboldtræner)|Georgien|Fodbold|Irland|Parken (stadion)




https://www.dr.dk/sporten/fodbold/landsholdet/kraul-landsholdet-har-brug-et-skud-pierre-emile

DR Sportens fodboldkommentatorAndreas KraulLandsholdetKraul: Landsholdet har brug for et skud Pierre EmileTre døgn efter 1-1 mod Irland er der brug for ny energi og optimisme på fodboldlandsholdet, mener DR Sportens Andreas Kraul.
Andreas Kraul ser gerne flere ændringer i den danske startopstilling mandag aften.
10.
juni 2019 kl.
07.
46Bemærk: artiklen er mere end 30 dage gammelLæs opDet mandlige danske fodboldlandshold er i gang med en historisk god stime.
27 kampe i træk uden nederlag er landstræner Åge Hareide og spillerne nu oppe på, hvilket faktisk er lidt vanvittigt at tænke på.
Ikke siden 0-1 kampen mod Montenegro i oktober 2016 har Danmark tabt i ordinær tid (fratrukket vikarlandskampen i Slovakiet), hvilket giver 972 ubesejrede dage.
En særdeles flot præstation.
Alligevel er stemningen fra omgivelserne ikke på nogen måde euforisk.
Langt fra faktisk.
Stemningen har været bedre på det danske landshold.
Syv ud af de seneste 10 kampe er endt uafgjort, og over en håndfuld 0-0 kampe inden for de seneste år har ligeledes svækket den positive stemning, hvilket også var tilfældet fredag aften, da 1-1 mod Irland unægtelig føltes som et nederlag, selv om stimen som ubesejret ikke blev brudt.
Festen udeblev igen.
Afslutningerne var upræcise, og fornemmelsen var, at det danske hold savnede noget vildskab, noget ild i øjnene.
Højbjerg gjorde en forskelDet kom med Pierre Emile Højbjerg, da han i anden halvleg blev sendt på banen.
© ScanpixForventet dansk startopstillingKasper SchmeichelHenrik DalsgaardSimon KjærAndreas ChristensenJens Stryger LarsenPierre Emile HøjbjergThomas DelaneyChristian EriksenYussuf PoulsenKasper DolbergMartin BraithwaiteRank ryg og ind i feltet, hvilket førte til det mål, som med lidt held kunne have skaffet tre point, hvis ikke Shane Duffy havde headet udligningen til resultatet 1-1 i nettet.
Samtidig er nu 23-årige Højbjerg modnet enormt i de seneste år, hvor han blandt andet også har haft en længere periode ude i landsholdskulden under Åge Hareide og af samme årsag ikke var med til VM-slutrunden i Rusland.
Den ungdommelige Napoleon-attitude med ønske om at kontrollere og diktere hele banen ene mand er væk, og oftest bruger Pierre Emile nu sine mange kræfter bedre og med større omtanke.
Færre berøringer, flere korte afleveringer, men større indflydelse og flere afgørende aktioner.
Som for eksempel løbet i feltet og hovedstødet mod irerne.
Det har – siger Højbjerg selv – hjulpet ham at blive far, finde noget ro og i øvrigt få og tage en masse ansvar i engelske Southampton.
På landsholdet er han blevet skiftet ind fra bænken i de seneste tre landskampe i træk.
Det gav et udlignende mål til 2-2 i tillægstiden mod Kosovo, en andel i at vende det truende nederlag i Schweiz til uafgjort 3-3 samt altså scoringen mod Irland.
Nu virker det logisk og rigtigt at bringe Højbjerg i spil fra start mod Georgien i kampen mandag aften, som slet og ret skal vindes.
Et pointtab her vil gøre de resterende kampe i EM-kvalifikationen til udelukkende finaler med krav om sejr, og selvfølgelig skal georgierne kunne besejres hjemme.
Fremad fra startBolden skal imidlertid i kassen, og derfor har Danmark brug for ikke bare kvalitet, men også energi, optimisme og godt gammeldags tur i den.
Delaney virkede rusten, slidt og ukoncentreret mod irerne.
Andreas Kraul, DR Sportens fodboldkommentatorDer er er ikke råd til at bruge hverken en halvleg eller time på at hænge med hovedet og sparke lidt i jorden.
Bolden og spillerne skal i feltet, der skal sparkes på mål og de georgiske spillere skal sættes under massivt pres, så de begår fejl.
Derfor er Pierre Emile Højbjerg også den første oplagte ændring i startopstillingen, mest oplagt i stedet for Lasse Schöne eller alternativt Thomas Delaney.
Førstnævnte er et godt kreativt anker på den bagerste del af midtbanen, men kan nok undværes i en forventet dansk domineret kamp på eget græs, mens Delaney virkede rusten, slidt og ukoncentreret mod irerne.
Ham kan Højbjerg også erstatte en til en på ’8’er positionen’.
Angriberbytte kan komme på taleDerudover byder andre sig også til fra bænken.
Kasper Dolberg leverede et hæderligt indhop og kunne ligne en oplagt afløser for den selvtillidsforladte Nicolai Jørgensen.
Men løsningen kunne også være at bruge Yussuf Poulsen som forreste rambuk, og så bringe Superligaens kronede kanonkonge i spil.
Reelt er der kvalitetsmæssigt ikke stor forskel på Georgien og for eksempel OB eller Randers.
Andreas Kraul, DR Sportens fodboldkommentatorRobert Skov har ikke spillet et eneste minut for det danske landshold tidligere, men han har hele sæsonen ikke bestilt andet end at hakke kasser ind fra distancen mod lavt stående hold i Parken, og reelt er der kvalitetsmæssigt ikke stor forskel på Georgien og for eksempel OB eller Randers.
Georgiernes keeper står for eksempel til daglig i 3.
Bundesliga, mens spillerne ellers optræder hovedsageligt i Polen, Kasakhstan og de lavere rækker rundt om i Europas fodboldmæssige afkroge.
Ja, og faktisk i netop Randers FC og Esbjerg.
Randers FC's Saba Lobjanidze er med i Georgiens trup.
Skovs skudkraft kombineret med Yussuf Poulsens fysik og Braithwaites fart kunne være et godt trekløver, og så byder såvel Peter Ankersen som Riza Durmisi sig i øvrigt også til på hver sin back med mere offensivt udtryk end Henrik Dalsgaard og Jens Stryger Larsen, der dog begge spillede udmærket mod Irland.
Det bliver spændende at se Åge Hareides opstilling, når den bliver offentliggjort en time inden kick off.
Han har ikke råd til at tage fejl.
At være ubesejret er dejligt, men der er brug for en sejr mandag aften.
Der er brug for masser af energi og optimisme.
Der er brug for Pierre Emile.
EM-kvalifikationskampen mellem Danmark og Georgien bliver spillet mandag aften med kick off 20.
45 i Parken.
Kampen sendes direkte i LIGA på P3 uden musik eller andre afbrydelser.
Opgøret sendes i tv på Kanal 5.
FacebookTwitterKopier linkEmner:Fodbold|Georgien|Irland|Odense Boldklub|Peter Ankersen (fodboldspiller)




https://www.dr.dk/nyheder/politik/folketingsvalg/eksperter-enhedslisten-saelger-skindet-foer-bjoernen-er-skudt

FolketingsvalgEksperter: Enhedslisten sælger skindet, før bjørnen er skudt Flere kritiserer nu partiets plan for en finansiering af 10.
000 ekstra sæt hænder i daginstitutionerne.
Af Anne Øllgaard10.
juni 2019 kl.
08.
33Bemærk: artiklen er mere end 30 dage gammelLæs opSkal Enhedslisten lægge stemmer til en ny regering under Mette Frederiksens lederskab, så er det et krav, at der indføres et fast antal pædagoger pr.
barn - såkaldte minimumsnormeringer.
Og det var da også blandt andet minimumsnormeringer, der var på programmet, da Mette Frederiksen inviterede Enhedslisten, SF og de Radikale til forhandlinger i går.
Det kunne jo have været rigtigt bekvemt, hvis man kunne finansiere velfærdssamfundet ved bare at sikre folk overholdt skattelovgivningen, men så nemt er det desværre ikke.
Per Nikolaj Bukh, professor i økonomistyring, Aalborg Universitet,Men nu sår flere økonomiske eksperter tvivl omkring den måde, Enhedslisten har tænkt sig at finansiere kravet om minimumsnormeringer på, skriver Berlingske.
Ifølge partiets politiske ordfører, Pernille Skipper, skal ansættelsen af 500 ekstra medarbejdere i skattevæsenet, kunne inddrive 4,1 milliarder kroner - nok til at ansætte og uddanne 10.
000 ekstra pædagoger og pædagogiske assistenter.
Et regnestykke med mange ubekendteSå enkelt er regnestykket dog ikke, siger Per Nikolaj Bukh, professor i økonomistyring ved Aalborg Universitet, til DR Nyheder.
- Det kunne jo have været rigtigt bekvemt, hvis man kunne finansiere velfærdssamfundet ved bare at sikre, at folk overholdt skattelovgivningen, men så nemt er det desværre ikke.
Det ser ud som om, man sælger skindet, før bjørnen er skudt.
Kurt Klaud Klausen, ekspert i offentlig forvaltning, Syddansk Universitet.
Ifølge Per Nikolaj Bukh kan Enhedslisten ikke vide sig sikker på, at de ekstra skattemedarbejdere vil kunne inddrive ligeså mange penge, som det er set ved tidligere lignende projekter.
- Det er ikke realistisk, at der er det samme provenu at hente.
Dels har man jo taget de lavthængende frugter, og dels er det nogle områder, hvor der ikke er det samme omfang af svindel længere.
Kurt Klaudi Klausen, ekspert i offentlig forvaltning ved Syddansk Universitet, er enig:- Enhedslistens finansiering afhænger jo af, hvor mange penge, der er at kradse ekstra ind.
Så det er i hvert fald, som jeg vurderer det, et skud – og måske endda et vildt skud.
Det ser ud som om, man sælger skindet, før bjørnen er skudt, siger han til DR Nyheder.
Han mener, at det især skyldes to forhold.
- Dels ved man ikke, hvor effektiv en ny medarbejder er på sigt, og hvor mange penge vedkommende vil kunne inddrive.
Og så er der det forhold, at vi ikke ved, hvor mange flere skattekroner der er at komme efter.
Så det er et regnestykke med mange ubekendte.
Uenige om finansieringEnhedslisten står ikke alene med sit krav om minimumsnormeringer i daginstitutionerne.
Også SF og de Radikale går til forhandlingerne med krav om et minimum af pædagoger pr.
barn, men knap så enige er de tre partier, når det kommer til hvordan det skal finansieres.
Hos de Radikale føler man sig ikke overbevist om at betale de ekstra pædagoger med penge, der endnu ikke er krævet ind.
- Det mener vi, man skal være forsigtig med.
Det er at tage pengene ind på forhånd.
Vi synes i hvert fald, det virker usikkert, siger gruppenæstformand Sofie Carsten Nielsen til Berlingske.
Læs også:Enhedslisten vil have 10.
000 flere voksne i landets daginstitutionerI stedet vil hun og de Radikale lave flere reformer, der skal få ledige, flygtninge og indvandrere i job, mens partiet samtidig ønsker at åbne op for mere udenlandsk arbejdskraft.
I SF ønsker man, at minimumsnormeringer finansieres gennem en formueskat på 0,5 procent af nettoformuer over fem millioner kroner.
Partiet er dog villige til at lytte til andre finansieringsforslag, lyder det.
Åben for andre mulighederSelvom Pernille Skipper ikke er enig i eksperternes kritik af hendes partis økonomiske plan, er hun villig til at drøfte andre muligheder.
Hun understreger dog, at der er et vigtigt 'men':- Vi skal ikke ud og stikke vores lange klamme fingre ned i lommerne på folkepensionisterne eller de arbejdsløse en gang til.
Det er grundlæggende en betingelse, at en ny regering fører en økonomisk politik, hvor vi mindsker uligheden i samfundet og ikke øger den videre.
FacebookTwitterKopier linkEmner:Enhedslisten|Kurt Klaudi Klausen (professor)|Pernille Skipper (politiker)|Økonomi|Radikale Venstre




https://www.dr.dk/nyheder/indland/fem-yngre-maend-er-stukket-med-kniv-i-kobenhavn

IndlandFem yngre mænd er stukket med kniv i KøbenhavnPå Islands Brygge er fem mænd blevet stukket med kniv under tumult.
Tre af dem er fortsat indlagt.
10.
juni 2019 kl.
06.
16Bemærk: artiklen er mere end 30 dage gammelLæs opFem yngre mænd blev under et opgør ved midnat natten til mandag stukket med kniv på Islands Brygge i København.
Mandag formiddag ønsker Københavns Politi dog ikke at udtale sig nærmere om sagen.
Således siger den centrale efterforskningsleder Torben Madsen, at han ikke vil udtale sig om det omtrentlige antal unge, som var involveret i episoden.
Heller ikke andre forhold i sagen ønsker han at udtale sig om.
For eksempel om det var udenforstående borgere, der alarmerede politiet.
På forespørgsel bekræfter efterforskningslederen dog, at politiet gerne vil tale med eventuelle vidner.
Alle er uden for livsfareTidligere mandag morgen har andre ledere i Københavns Politi fortalt, at de fem sårede er i alderen fra 17 til 21 år, og at politiet fik anmeldelsen om den farlige vold få minutter før midnat.
- To af de fem forurettede er blevet udskrevet, men tre er fortsat indlagt.
Alle er dog uden for livsfare, sagde Kenneth Jensen, som om natten var central efterforskningsleder.
Ved femtiden mandag morgen var politifolk fortsat til stede på Islands Brygge.
Et område med blodspor var blevet afspærret.
- Vi ved, at det er to grupper, der er kommet i noget tumult.
Men vi ved stadig ikke hvorfor, siger Kenneth Jensen.
Blandt de tilskadekomne er to af dem fra den ene gruppe, mens tre er fra den anden, siger efterforskningslederen.
Han tilføjer, at flere andre involverede personer muligvis stak af fra stedet.
Politiet mener ikke, at knivstikkeriet er banderelateret.
/ritzau/FacebookTwitterKopier linkEmner:København|Islands Brygge|Københavns Politi|Politi|Vold




https://www.dr.dk/nyheder/kultur/gaming/ekstreme-arbejdstider-og-konstant-frygt-saadan-bliver-verdens-mest-populaere

Arbejdsforhold i computerspil-branchenSe temaGamingEkstreme arbejdstider og konstant frygt: Sådan bliver verdens mest populære computerspil til- Det er tydeligt for enhver, at folk bliver udnyttet, mener journalist, der afslører forholdene i spilbranchen.
© Epic GamesAf Kasper Madsbøll Christensen og Grafik: Oliver Seppo10.
juni 2019 kl.
06.
34Læs op12 timer lange arbejdsdage seks dage om ugen.
Obligatorisk overarbejde.
Og en konstant følelse af frygt.
Det er ikke for sarte sjæle at arbejde i computerspil-branchen.
Faktisk er det såkaldte crunch et udbredt og alvorligt problem for de folk, der knokler dag og nat for at gøre spil som 'Fortnite' og 'Red Dead Redemption' helt perfekte, inden de bliver sendt ud til os forbrugere.
Crunch er lingo for perioden op til en vigtig deadline, hvor der er ekstra meget pres på for at blive færdig med et spil.
Det pres er dog blevet mere reglen end undtagelsen hos store spilstudier som Epic Games og Rockstar, skriver spilmedierne Polygon og Kotaku.
Crunch Crunch betegner en periode med ekstraordinært arbejdspres - for eksempel op til en deadline.
Crunch er især udbredt indenfor software-industrien - for eksempel hos store spilstudier som Epic Games og Rockstar, der blandt andet står bag 'Fortnite' og 'Red Dead Redemption'.
I nogle tilfælde arbejder folk helt op til 100 timer om ugen i perioder med meget crunch time, skriver blandt andet Polygon og Kotaku.
Colin Campbell er journalist hos Polygon og har interviewet både nuværende og tidligere ansatte hos Epic Games, der blandt andet har udgivet det ultrapopulære 'Fortnite'-spil.
Alle de mennesker, han har interviewet, har ønsket at være anonyme, da de frygter for konsekvenserne, hvis de står frem.
Flere af de interviewede fortæller om 70 timers arbejdsuger og en konstant frygt for at blive fyret, hvis de gør opmærksom på de urimelige arbejdsforhold.
Selvom det er tydeligt for enhver, at folk bliver udnyttet, så er de stadig stolte af det arbejde, de udfører.
Colin Campbell, journalist, Polygon- De højtprofilerede spilstudier har ofte en kultur med voldsomt pres og lange arbejdstimer.
Den kultur er som regel skabt af højt motiverede, velkendte grundlæggere, der forventer det samme af deres ansatte som af dem selv.
Også selvom lønsedlerne, de hver især inkasserer, er som nat og dag, fortæller Colin Campbell til dr.
dk.
- De ansatte, jeg har talt med, fortæller, at de frygter for deres job og karriere, hvis de på nogen måde skaber uro.
De er klar over, at hvis de ikke lægger mange timer, så er der andre, der står klar til at gøre det.
Ifølge spilmediet Kotaku har flere medarbejdere hos spilvirksomheden Rockstar oplevet crunch-kulturen.
Rockstar er kendt for at udgive spil som 'Grand Theft Auto' og 'Red Dead Redemption'.
Colin Campbell forklarer, at det for mange er en livslang drøm at arbejde i spilbranchen.
Og så kan man hurtigt komme til at se igennem fingre med uholdbare arbejdsforhold.
- Selvom de ansatte udsættes for et frygteligt pres, og selvom det er tydeligt for enhver, at folk bliver udnyttet, så er de stadig stolte af det arbejde, de udfører som skabere af enormt populære spil, siger Campbell.
Epic Games står blandt andet bag megasuccesen 'Fortnite', der kom på gaden i 2017 og i dag spilles af omkring 200 millioner gamere verden over, mens Rockstar er selskabet bag succeser som 'Red Dead Redemption' og 'Grand Theft Auto'.
Benovet, men bangeOg det er netop benovelsen over at være kommet ind i folden hos eksempelvis Epic Games eller Rockstar, der er selve kimen til problemet med arbejdsforholdene i spilbranchen, forklarer forsker ved blandt andet ITU, Emil Hammar.
Han forsker i computerspil-kultur og er i øjeblikket ved at færdiggøre sin ph.
d.
, der handler om produktionsforholdene bag computerspil.
- Som spiludvikler er man bare glad og taknemmelig for at få lov til at arbejde i en branche, man elsker.
Herudover er mange i især vestlige lande bange for at miste deres job til nyuddannede, der kan overtage for én, eller at ens job bliver outsourcet til lande med endnu dårligere løn- og arbejdsforhold, forklarer han og uddyber:- Der er prestige i at udvikle for store studier som Epic, Blizzard og Rockstar.
Det bliver betragtet som en ære at få lov til at være med som en del af en kæmpe Hollywood-agtig produktion, og både passionen og prestigen udnytter cheferne til stor økonomisk fordel.
Der foregår også crunch i Danmark, hvor man arbejder 40-60 timer om ugen til en meget lav løn på måske 20.
000 kroner.
Emil Hammar, forsker i computerspil-kulturEmil Hammar understreger, at der er stor forskel på arbejdsforholdene i USA og Danmark, men hans interviews med folk i den danske spilbranche bekræfter det billede, der bliver tegnet af Colin Campbell.
- Der er meget forskellige arbejdsvilkår og betingelser til stede i Nordamerika og Danmark.
I USA er arbejdslovgivningen så ringe, at det er let at få folk til at arbejde under virkeligt dårlige vilkår.
- Men der foregår også crunch i Danmark, hvor man arbejder 40-60 timer om ugen til en meget lav løn på måske 20.
000 kroner, selv om vi traditionelt har stærke fagforeninger, siger Emil Hammar.
- De ansattes passion for computerspil bliver udnyttet af arbejdsgiverne, og de går på kompromis med deres helbred og privatliv undervejs.
Det har eksisteret i årtier, mener Emil Hammar, der forsker i computerspil-kultur.
Det gælder også for spil som 'Fornite', som er kendt for deres dansende karakterer.
Spil-chef: 'Det er en stor udfordring'Emil Hammar forklarer, at der er et bedre sikkerhedsnet i Danmark, hvor vi for eksempel har stærke fagforeninger og ikke betaler for uddannelse, eller når vi bliver syge eller arbejdsløse.
Det gør, at man lettere kan overleve de dårlige arbejdsvilkår herhjemme.
- Og DFI (Det Danske Filminstitut) har for eksempel en pulje, hvor man kan få støtte til mindre spilprojekter; så det er anderledes herhjemme, selvom der er nogle af de samme dynamikker på spil som i USA.
Men selvom de it-uddannede i Danmark blandt andet er organiseret i fagforeningen Prosa, så tror Emil Hammar, at man som ansat kun sjældent vil skabe postyr ved at hive fagforeningen ind for at få rettet op på uhensigtsmæssige arbejdsforhold.
- I Danmark arbejder folk ofte i mindre firmaer på 20-30 mennesker, hvor man er tættere knyttet til sine kollegaer og sin chef.
Det gør, at kulturen om at 'tage én for holdet' er meget udbredt.
Tip os•Har du selv oplevet uhensigtsmæssige arbejdsforhold i spilbranchen?
Eller kender du andre, der har?
Så send en mail til kach@dr.
dk.
- Jeg kender til flere tilfælde, hvor spiludviklere simpelthen valgte at stoppe deres karriere, fordi der ikke var udsigt til bedring.
Mange af de interviews, jeg har foretaget i forbindelse med min forskning, viser, at man simpelthen risikerer at miste sin omgangskreds, hvis man arbejder i spilindustrien, siger Emil Hammar.
Alfred Nguyen, der er administrerende direktør hos det danske spilstudie ThroughLine Games, nikker genkendende til det billede, Emil Hammar beskriver:- Det er en stor udfordring at lave spil og overleve i branchen, så overarbejde er desværre ganske normalt.
- Hos ThroughLine sørger vi for at bringe emnet op en gang imellem og fortæller hinanden, at vi som udgangspunkt ikke vil bidrage til crunch-kulturen.
Hvis man har arbejdet en weekend, tager man fri efterfølgende, og generelt har vi som et mindre studie fokus på velvære og på, at ens arbejde er meningsfyldt i det større billede.
Alfred Nguyen mener, at det i sidste ende handler om, at hver enkelt spilvirksomhed skal være bedre til at reflektere over det på ledelsesniveau.
Det kan faktisk godt kan lade sig gøre at indføre og opretholde fair arbejdstider.
Det er et spørgsmål om vilje.
Colin Campbell, journalist, PolygonForsker: 'Et spørgsmål om vilje'Emil Hammar mener til gengæld, at vi er nødt til at 'se på helheden', hvis vi vil løse problemerne i spilbranchen.
- I Kina laver de for eksempel den Playstation, du spiller 'Red Dead Redemption 2' på.
Og dér er arbejdsforholdene endnu værre, end de er i Danmark og USA.
Det er et stort, internationalt problem, der skal løses samlet.
12 timers arbejdsdage.
6 dage om ugen er ikke uandmindeligt i spilbranchen.
En del af løsningen starter dog med arbejdsgiverne, mener Colin Campbell:- Andre studier har vist, at det faktisk godt kan lade sig gøre at indføre og opretholde fair arbejdstider.
Det er et spørgsmål om vilje.
Det bekræfter Alfred Nguyen fra ThroughLine Games:- Spilbranchen er drevet af ildsjæle og passionerede mennesker, så det handler om at fostre en attitude om at tænke langsigtet på forholdet mellem overarbejde, ineffektivitet og helbred.
Vi har forsøgt at indhente kommentarer fra Epic Games og Rockstar samt danske IO Interactive.
De er ikke vendt tilbage på vores henvendelser.
FacebookTwitterKopier linkEmner:Computerspil|Ansættelsesforhold|USA|ThroughLine Games|IO Interactive




https://www.dr.dk/nyheder/udland/vrede-over-anholdelse-tusinder-kraever-russisk-journalist-loesladt

UdlandVrede over anholdelse: Tusinder kræver russisk journalist løsladt Den 36-årige undersøgende journalist Ivan Golunov skal sidde i husarrest frem til 7.
august.
Af Louise Brodthagen Jensen09.
juni 2019 kl.
23.
16Bemærk: artiklen er mere end 30 dage gammelLæs op'Jeg er Golunov.
'Sådan har der stået på skilte, som demonstranter har stået med foran både det russiske indenrigsministerium i Moskva de seneste dage, men også foran politiets hovedkvarter.
Faktisk lige siden den undersøgende journalist Ivan Golunov, der arbejder for det uafhængige nyhedssite Meduza, blev anholdt torsdag og anklaget for narkobesiddelse med henblik på at videresælge det.
Selv nægter han sig skyldig og hævder, at stofferne er blevet anbragt på ham, og flere anser det som et forsøg på at indskrænke ytringsfriheden.
Derfor har knap 6.
300 journalister og mediefolk fra hele landet underskrevet et brev rettet til Indenrigsministeriet med en opfordring til øjeblikkeligt at løslade den 36-årige journalist.
Og sagen har vakt vrede - ikke bare blandt journalister, fortæller DR's Ruslandskorrespondent, Matilde Kimer.
- Hans sag er der naturligvis stor fokus på i journalistkredse, men også andre kulturpersonligheder som musikere, forfattere og skuespillere protesterer, siger hun og fortsætter:- Det, som måske er det ekstraordinære i denne sag, er at Golunovs historie også er nået frem til de russiske statsmedier, og det er bestemt ikke en selvfølge.
Selv nogle af de mest fremtrædende korrespondenter fra de statslige kanaler har udtrykt en vis undren over hans sag.
Det bliver svært at tie den her sag ihjel, hvis det er det, staten er interesseret i, siger hun.
Politiet i Moskva anholdt flere af de demonstranter, som protesterede over sagen mod den russiske journalist.
 Flere journalister og reportere var blandt de anholdte.
 "Frihed til journalist Ivan Golunov" står der på flere af skiltene, som demonstranterne har stået med ude foran det russiske indenrigsministerium.
 Støtter til journalist Ivan Golunov er ikke i tvivl om, at stofferne er blevet anbragt på ham, så politiet kunne anholde ham.
1 / 4Politiet i Moskva anholdt flere af de demonstranter, som protesterede over sagen mod den russiske journalist.
1 / 4Flere journalister og reportere var blandt de anholdte.
2 / 4"Frihed til journalist Ivan Golunov" står der på flere af skiltene, som demonstranterne har stået med ude foran det russiske indenrigsministerium.
3 / 4Støtter til journalist Ivan Golunov er ikke i tvivl om, at stofferne er blevet anbragt på ham, så politiet kunne anholde ham.
4 / 4Anholdelsen af Golunov har også tiltrukket opmærksomhed i udlandet.
Blandt andre udtrykker den britiske udenrigsminister, Jeremy Hunt, bekymring over udviklingen.
- Journalister skal have frihed til at holde magthaverne ansvarlige uden at frygte repressalier.
Vi følger nøje hans sag, skriver Jeremy Hunt på Twitter.
Generalsekretær for Europarådet, norske Thorbjørn Jagland, har anmodet den russiske indenrigsminister, Vladimir Kolokoltsev, om personligt at indlede en undersøgelse af, hvad der er sket med Ivan Golunov.
- Jeg er meget bekymret over de meldinger, som kommer fra Moskva, om at den undersøgende journalist Ivan Golunov er blevet udsat for vold og påført skade, mens han var i politiets varetægt, udtaler han blandt andet.
Risikerer mellem 10 og 20 års fængselIvan Golunov risikerer op til mellem 10 og 20 års fængsel, hvis han bliver dømt for besiddelse af narkotika med henblik på distribution.
Foreløbig har en domstol i Moskva idømt ham husarrest frem til 7.
august, mens efterforskningen af hans sag pågår.
Selv nægter han sig skyldig.
Da han blev anholdt af politiet i Moskva fandt myndighederne det euforiserende stof Mephedrone i hans rygsæk, og efter en ransagning af hans hus dukkede yderligere stoffer op samt vægte, oplyste politiet lørdag.
Ifølge hans advokat Dmitij Dsjulaj er stofferne dog blevet anbragt både på og hos Golunov, der også skulle være blevet banket, mens han har været i politiets varetægt og nægtet informationer det første døgn.
Derfor påtænker han også at klage til den Europæiske Menneskerettighedsdomstol, siger advokaten til det statsejede nyhedsbureau Tass.
- I over 24 timer, hverken sov, spiste eller drak han noget, og han forstod intet af, hvad der foregik.
Det er ren tortur, og vi vil derfor klage til Menneskerettighedsdomstolen, siger advokaten.
Står bag afsløringer om Moskvas viceborgmesterIvan Golunov er kendt for sine journalistiske afsløringer, heriblandt en historie om låneinstitutter, som tvinger folk ud af deres hjem og en længere afsløring af, hvordan Moskvas viceborgmester gennem sin familie har opkøbt og tjent millioner på ejendomshandel.
Anholdelsen af Ivan Golunov bliver af flere uafhængige medier udlagt som seneste udvikling i den russiske stats forsøg på at stramme jerngrebet om ytringsfriheden.
De seneste år er flere journalister blevet dræbt eller er omkommet under mystiske omstændigheder, og senest har to nye lovforslag fået hård kritik fra blandt andet internationale menneskerettighedsorganisationer og PEN, som kalder dem "et voldsomt misbrug af bureaukratisk magt" samt en "kynisk undertrykkelse af det russiske folks forfatningsbeskyttede rettigheder.
"Også FN's Menneskerettighedsråd appellerede til den russiske præsident med en opfordring til at forkaste lovene.
Lovene, der blev underskrevet af præsident Vladimir Putin i april, gør det strafbart at publicere onlinemateriale, der udviser manglende respekt for staten, officielle statslige symboler, forfatningen, ligesom det fremover kan straffes med op til 1,5 millioner rubler (knap 155.
000 danske kroner) at sprede, hvad der defineres som "falske nyheder" online.
Vurderingen af, hvad der er falske nyheder, vil blive foretaget af Roskomnadzor, som er den statslige myndighed, der overvåger medierne.
Læs også:Putin-graffiti ramt af russisk lov om "fornærmelser mod staten"FacebookTwitterKopier linkEmner:Vladimir Putin (politiker)|Moskva|Rusland|Den Europæiske Menneskerettighedsdomstol|Ytringsfrihed




https://www.dr.dk/sporten/formel1/magnussen-most-i-canada-slutter-i-den-tunge-ende-efter-skidt-weekend

Formel1Magnussen most i Canada: Slutter i den tunge ende efter skidt weekendKevin Magnussen sluttede som nummer 17 ved Formel 1-grandprixet i Montréal.
Lewis Hamilton vandt løbet.
Kevin Magnussen sluttede løbet i Montréal som nummer 17.
09.
juni 2019 kl.
21.
58Bemærk: artiklen er mere end 30 dage gammelLæs opDen danske racerkører Kevin Magnussen (Haas) sluttede som nummer 17, da der søndag blev kørt Formel 1-grandprix i Montréal i Canada.
Teamkollegaen, Romain Grosjean, kom ind på en 14.
-plads.
Dermed var der ikke meget glæde at spore i Haas-lejren, der endnu engang i denne sæson må forlade et grandprix uden point til kontoen.
Ferraris Sebastian Vettel kørte først over målstregen i Montréal, men da tyskeren undervejs i løbet fik en tidsstraf på fem sekunder, vandt Lewis Hamilton (Mercedes) grandprixet.
Charles Leclerc (Ferrari) blev nummer tre.
Hamilton fører dermed stadig i den samlede VM-stilling.
Lewis Hamilton kom i mål som nummer to, men en tidsstraf til Sebastian Vettel sendte englænderen til tops.
 Sebastian Vettel var efter løbet rasende på løbsledelsen, der med 20 omgange igen tildelte ham en straf på fem sekunder.
1 / 2Lewis Hamilton kom i mål som nummer to, men en tidsstraf til Sebastian Vettel sendte englænderen til tops.
1 / 2Sebastian Vettel var efter løbet rasende på løbsledelsen, der med 20 omgange igen tildelte ham en straf på fem sekunder.
2 / 2Magnussen startede grandprixet bagest, efter at han i lørdagens kvalifikation kørte ind i barrieren og skulle have udskiftet store dele af sin Haas-racer.
Derfor kunne det kun gå en vej for den danske racerkører i søndagens løb.
Og det startede også godt.
Hurtige pitstop til Alexander Albon (Toto Rosso) og Carlos Sainz (Renault), en udgået Lando Norris (Renault) samt et par overhalinger bragte danskeren op på 14.
-pladsen efter 12 omgange.
Men som i flere af de tidligere løb i sæsonen havde Magnussen problemer med dækkene på Haas-raceren.
I teamradioen meddelte danskeren, at han havde svært ved at få ordentligt vejgreb og beklagede sig generelt over, at den sammenlappede racer ikke kunne stå distancen.
Det kunne også ses på placeringerne, hvor Magnussen igen strøg tilbage.
Efter sit pitstop stabiliserede han sig på 18.
-pladsen, hvor han lå længe, inden han kort før slut hentede en enkelt placering.
Magnussen har 14 point efter sæsonens første syv løb, mens Grosjean blot har to point.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Ferrari|Motorsport|Canada




https://www.dr.dk/sporten/formel1/ti-stille-magnussen-fik-besked-paa-droppe-sit-brok-af-chefen

Formel1Ti stille!
Magnussen fik besked på at droppe sit brok af chefenKevin Magnussen brokkede sig så meget over sin Haas-racer, at teamchefen måtte bede ham tie stille.
09.
juni 2019 kl.
23.
05Bemærk: artiklen er mere end 30 dage gammelLæs opHaas-teamchef Günther Steiner var ikke tilfreds med Kevin Magnussen undervejs i søndagens Formel 1-grandprix i Canada.
Danskeren brokkede sig i kontante vendinger over en meget dårlig bil, han aldrig havde kørt værre, og det ville teamchefen have stoppet.
Efter løbet forklarede Magnussen sine udbrud med ren frustration.
- Det føltes, som om jeg kørte i en hel anden (løbs)kategori og var uendeligt meget langsommere end alle andre og kunne slet ikke finde greb nogen steder, siger Kevin Magnussen til TV3+.
- Man bliver sindssygt frustreret, og følelserne løber afsted med en, fordi man føler det så håbløst.
Man vil jo så gerne køre ræs, og man vil så gerne være med om pointene.
Når man så er så langt bagefter, er det svært at holde følelserne i ro, siger han.
Kevin Magnussen startede fra pit lane, efter at han smadrede sin racer i kvalifikationen lørdag.
Team chef for Haas, Günther Steiner, bad Kevin Magnussen om at klappe i under løbet.
Efter en kort optur og avancement til 13.
-pladsen gik det dog hurtigt den anden vej for danskeren, som dryssede ned gennem feltet, før han stabiliserede sig på 18.
-pladsen og sluttede som nummer 17.
Den manglende fart og bøvl med dækkene fik Kevin Magnussen til at surmule over teamradioen i en grad, at hans teamchef, Günther Steiner, til sidst bad danskeren om at stikke piben ind.
- Det her er den værste oplevelse, jeg har haft i nogen racerbil nogensinde, sagde Kevin Magnussen.
- Ingen af os er tilfredse med den hastighed, men drengene arbejdede hele natten, svarede garagen.
- I know, men.
.
.
I know, nåede Magnussen at indskyde, før Steiner greb mikrofonen:- Det betyder, at for os er det heller ikke en rar oplevelse.
Det er nok nu.
Det er, hvad det betyder.
Nok betyder nok, sagde Steiner.
Ifølge TV3+ benyttede Kevin Magnussen derfor lejlighed til at komme med en længere undskyldning, da han kørte over målstregen efter den lange dag på kontoret.
Men bilen var han stadig ikke tilfreds med, selv om han medgiver, at nattens lange reparationsarbejde kan have spillet ind i præstationen.
- Det har ikke set værre ud i år, og det er ikke den vej, det skal gå, siger Kevin Magnussen til TV3+.
/ritzau/FacebookTwitterKopier linkEmner:Kevin Magnussen (racerkører)|TV3|TV3+|Formel 1|Canada




https://www.dr.dk/nyheder/udland/2000-syge-i-norsk-skyldes-formentlig-tarmbakterier-i-vand

Udland2000 syge i norsk by skyldes formentlig tarmbakterier i vandDer er fundet tarmbakterier i drikkevandet i Askøy Kommune ved Bergen.
47 har været indlagt på sygehus.
Drikkevandet i Askøy Kommune i Norge indholder tarmbakterier, hvilket betyder masser af syge.
09.
juni 2019 kl.
22.
13Bemærk: artiklen er mere end 30 dage gammelLæs opOmkring 2000 personer er sandsynligvis blevet syge på grund af bakterier i drikkevandet i en norsk kommune.
Det er i Askøy, der ligger ved Bergen, at der er blevet påvist tarmbakterier i drikkevandet.
Det er endnu ikke bekræftet, at drikkevandet er smittekilden til de mange syge, men sandsynligheden er meget høj, fortæller viceborgmester Bård Espelid til det norske nyhedsbureau NTB.
Til det norske medie NRK oplyser viceborgmesteren, at det sandsynligvis er mange år siden, at der er blevet taget vandprøver fra det bassin i Askøy, hvor der nu er påvist tarmbakterier.
Samlet set har 47 personer - 13 børn og 34 voksne - været indlagt på Haukeland Sygehus som følge af sygdomsepidemien.
Det viser tal fra Helse Bergen.
Dreng dødAlene det seneste døgn er 14 patienter blevet indlagt på Haukeland.
Ingen af de indlagte er kritisk syge.
Søndag formiddag var der ingen børn, som var indlagt, men 18 voksne.
Desuden har flere henvendt sig til lægevagten i Askøy.
Onsdag døde en et år gammel dreng af en tarminfektion, og det er fortsat endnu ikke afklaret, om dødsfaldet kan knyttes til smitten fra drikkevandet i Askøy.
Antallet af smittede stiger i kommunen, der har over 27.
000 indbyggere.
- Der er intet, som tyder på, at intensiteten vil aftage med det samme.
Vi forventer, at flere vil blive syge i næste uge, siger Bård Espelid til NTB.
Baggrunden for den forventning er, at bakterien campylobacter, som er påvist hos patienterne i Askøy, kan bryde ud, længe efter at man er blevet smittet med den.
Der kan gå op til ti dage, fra man er smittet, til at man får symptomer.
/ritzau/NTBFacebookTwitterKopier link




