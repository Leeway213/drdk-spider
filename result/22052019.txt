https://www.dr.dk/nyheder/politik/folketingsvalg/ja-eller-nej-med-pernille-skipper-er-du-kommunist

FolketingsvalgJa eller nej med Pernille Skipper: Er du kommunist?
Kåre Quist udfordrer Enhedslistens politiske ordfører med en række hurtige spørgsmål.
Af Stig Haaning Thøgersen22.
maj 2019 kl.
23.
03Bemærk: artiklen er mere end 30 dage gammelLæs opKan du finde på at sige "pisse på" for rullende kameraer?
Skal Danmark have grænsekontrol?
Og er du kommunist?
Enhedslistens politiske ordfører, Pernille Skipper, var i den varme stol hos Kåre Quist i 'Mød partierne'.
Du kan se alle spørgsmål og svar i videoen øverst i artiklen eller se hele 'Mød Partierne'-udsendelsen her.
FacebookTwitterKopier linkEmner:Pernille Skipper (politiker)|Enhedslisten




https://www.dr.dk/nyheder/politik/folketingsvalg/socialdemokratiet-vil-styrke-psykiatrien-med-en-halv-milliard-i-10

FolketingsvalgSocialdemokratiet vil styrke psykiatrien med en halv milliard i 10 år 11 tiltag skal tage presset af psykiatrien og forebygge psykisk sygdom.
- Jeg påstår ikke, at det her er nok og svarer på alle udfordringer.
Men jeg mener, at det er de rigtige steder, vi foreslår at sætte ind, siger Mette Frederiksen om Socialdemokratiets psykiatriudspil.
Af Laura Marie Sørensen, Lasse Lindegaard Pedersen og Kasper Duncan Gram (video)22.
maj 2019 kl.
22.
13 | opdateret 23.
maj 2019 kl.
09.
22Bemærk: artiklen er mere end 30 dage gammelLæs opBørn skal have mulighed for gratis psykologhjælp, hvis de har let til moderat angst eller depression.
Psykiatri skal vægte højere, når læger bliver uddannet.
Og psykiatrien skal på finansloven.
Det er 3 af de 11 punkter, som Socialdemokratiet fremlægger i en ny 10-årig psykiatriplan.
Samtlige 11 punkter kan du se i bunden af artiklen.
- Det vigtigste for os med en 10-års-plan for psykiatrien er at få givet psykiatrien det løft, der skal til, for at vores alvorligt psykisk syge får en bedre behandling.
Og at vi bliver bedre til at forebygge den psykiske sårbarhed, vi desværre oplever blandt mange børn og unge, siger Mette Frederiksen til DR.
Det vigtigste for os med en 10-års-plan for psykiatrien er at få givet psykiatrien det løft, der skal til, for at vores alvorligt psykisk syge får en bedre behandling.
Mette Frederiksen, formand for SocialdemorkratietSkal initiativerne i planen sættes i søen med det samme og vare i 10 år?
Eller skal de 11 initiativer søsættes i løbet af 10 år?
- Jeg tror ikke på, vi kan realisere alle de her ideer på én gang i psykiatrien.
Ganske enkelt fordi vi mangler medarbejdere i psykiatrien.
Så vi må udbygge det i den takt, det faktisk kan lade sig gøre, siger Mette Frederiksen.
Gode tankerProfessor og overlæge ved Psykiatrisk Center Glostrup, Poul Videbech, og Gitte Ahle, der er psykiatrisk overlæge og formand for Dansk Psykiatrisk Selskab, har læst den tre sider lange plan igennem for DR.
Begge er enige i, at der er gode tanker i planen.
De hæfter sig ved punktet om, at psykiatrien skal indgå i finanslovsforhandlingerne - udover de nuværende økonomiaftaler mellem staten, kommunerne og regionerne.
Læs også:OVERBLIK 10 fakta om psykiatrienPoul Videbech håber, at det vil sikre flere faste midler til psykiatrien, så det bliver nemmere at planlægge langsigtet:- Vi har fået en del midler fra satspuljemidlerne, som kun er til konkrete projekter i tre år.
Det betyder, at mange gode tiltag er blevet startet på den måde, og så er de blevet lukket efter tre år, hvilket er frygteligt ærgerligt.
En halv milliard ekstraHvor mange penge Socialdemokratiet vil sætte af til at føre de 11 punkter ud i livet, fremgår ikke af planen.
Men til DR siger Mette Frederiksen, at partiet er villig til at afsætte op mod en halv milliard ekstra om året.
Den nuværende VLAK-regering satte i sin psykiatriplan fra 2018 525 millioner kroner af om året i fire år frem mod 2022.
Formand for Dansk Psykiatrisk Selskab, Gitte Ahle, mener ikke, at 500 millioner kroner ekstra om året kommer til at slå til.
- For at genoprette en nødlidende psykiatri er vi nødt til at sætte massivt økonomisk ind i begyndelsen.
Og der forslår hverken 500 millioner kroner eller en milliard om året, siger hun.
Til kritikken siger Mette Frederiksen:- Jeg påstår ikke, at det her er nok og svarer på alle udfordringer.
Men jeg mener, at det er de rigtige steder, at vi foreslår at sætte ind.
Jeg påstår ikke, at det her er nok og svarer på alle udfordringer, men jeg mener, at det er de rigtige steder, at vi foreslår at sætte ind.
Mette Frederiksen, formand for SocialdemokratietHjælp til misbrugereProfessor Poul Videbech fremhæver særligt tre punkter i psykiatriplanen.
Han roser et punkt om, at der skal oprettes et samlet tilbud, hvor mennesker med psykisk sygdom og misbrug kan behandles.
- Det er simpelthen så vigtigt.
Det er meget, meget almindeligt, at hvis man har psykisk sygdom, så finder man på at drikke alkohol eller tage stoffer for at dulme sine forfærdelige symptomer.
Så falder man mellem to stole i dag, hvor ingen rigtigt vil tage ansvaret for at hjælpe en ud af den her problematik, siger han.
Derudover fremhæver Poul Videbech et punkt om, at psykiatrien skal fylde mere på lægernes uddannelser - ikke kun for dem, der vælger at blive psykiatere.
- Det er fremragende, fordi – uanset hvor man havner henne i sundhedsvæsnet – så er der rigtig meget psykiatri i forbindelse med de legemlige sygdomme, siger han.
Bedre overgange efter hospitalDet sidste punkt, Poul Videbech trækker frem, handler om, at der skal være en bedre overgang, når patienter bliver udskrevet fra hospitalet.
- At man vil sikre overgangen til den kommunale socialpsykiatri.
Det vil mange psykisk syge med længerevarende sygdom få rigtig stor glæde af, siger professoren.
DR har de seneste dage fortalt, hvordan psykiatrien er presset, og at 69 procent ud af 363 psykiatere i en rundspørge svarer, at den kommunale opfølgning på udskrevne patienter fra psykiatriske hospitaler ikke er god.
Artiklen fortsætter under grafikken.
Nye sengepladserAf DR's dækning fremgår det også, at 60 psykiatere en til flere gange hver uge udskriver patienter, der ikke er behandlet færdigt, fordi de skal give sengepladser videre til patienter, der er endnu mere syge.
Artiklen fortsætter under grafikken.
I Socialdemokratiets psykiatriplan står det sort på hvidt, at "ingen patienter skal udskrives for tidligt, fordi der ikke er senge nok", og partiet derfor som en start vil tilføre 100 flere pladser til psykiatrien.
50 af pladserne skal dog findes ved en "bedre udnyttelse af kapaciteten", som der står i udspillet.
Derfor mener Gitte Ahle reelt kun, at der er tale om 50 nye pladser.
- Og det forslår altså ikke i det store billede.
Vi har tidligere anslået, at vi manglede 400 sengepladser.
Og efter den tid er der blevet nedlagt endnu flere pladser, siger hun.
Siden 2007 er antallet af sengepladser i psykiatrien faldet med 388 pladser, viser tal fra Danske Regioner.
Mette Frederiksen erkender, at de nye sengepladser i psykiatriplanen ikke vil løse de pladsudfordringer, der er på landets psykiatriske afdelinger i øjeblikket.
- Jeg vil ikke love, at de 100 sengepladser, vi foreslår at finansiere i vores plan, er nok til at løse alle de problemer, der er i psykiatrien i dag i forhold til patienter, der udskrives for tidligt.
Men det er en start.
Og vi skal selvfølgelig også gøre det her på en måde, så vi kan følge med på medarbejdersiden, siger hun og henviser til, at der mangler ansatte i psykiatrien.
Ikke alene om 10-årig planSocialdemokratiet står ikke alene med ideen om en 10-årig plan for psykiatrien.
Partierne om psykiatrienDR har spurgt de 13 partier, der stiller op til Folketinget, hvordan de opfatter forholdene i psykiatrien, og hvad der skal gøres ved det.
Du kan se, hvad de svarer ved at klikke her.
Ti ud af 13 partier sagde i en rundspørge foretaget af DR i sidste uge ja til at ville indfri Dansk Psykiatrisk Selskabs ønske om at lave en 10-årig psykiatriplan med fast finansering i samarbejde med fagpersoner.
De 11 punkter i Socialdemokratiets psykiatriplan1Udvidelse af PPR.
Den pædagogiske psykologiske rådgivning i skolerne skal udvides fra kun at have en konsulentfunktion til at tilbyde egentlig forebyggelse, støtte og behandling.
Og til at omfatte unge også på ungdomsuddannelse og lave opsøgende indsats i daginstitutionerne.
2Gratis psykologhjælp til børn og unge.
Det skal blive gratis for alle i aldersgruppen 6-18 år at få psykologhjælp, hvis man lider af let til moderat angst og depression og har fået en henvisning fra egen læge.
3Psykiatrien skal på finansloven.
Psykiatrien har brug for varige investeringer frem for kortsigtede projekter og puljer.
Derfor skal psykiatrien forhandles som en del af finanslovsforhandlingerne udover at indgå i de årlige aftaler mellem stat, kommuner og regioner som i dag.
4Sundhedstjek til mennesker med psykisk sygdom og handicap.
Et årligt sundhedstjek for mennesker, som har en betydelige kognitive eller psykiske funktionsnedsættelser5Flere sengepladser.
Som en start skal der oprettes 100 flere sengepladser i psykiatrien.
6Fleksibel overgang mellem børne- og ungepsykiatrien.
Der skal etableres en særskilt ungepsykiatri for unge op til ca.
25 år.
Målgruppen for ungepsykiatrien skal ikke være fast defineret, men bero på en individuel vurdering af den unges modenhed.
Der skal således være fleksible overgange fra børnepsykiatri til ungepsykiatri og fra ungepsykiatri til voksenpsykiatri afhængigt af den enkelte unges behov.
7Psykiatri skal fylde mere på den lægelige videreuddannelse.
Socialdemokratiet vil nytænke lægernes uddannelse, så psykiatri kommer til at vægte højere, og flere læger kommer ud i psykiatrien som en del af deres lægelige videreuddannelse.
8En Psykiatri-brobygger i kommunen.
Udbrede ordning med brobyggere i kommunerne, som skal være tovholder på videre behandling, genoptræning, uddannelse, beskæftigelse og sociale forhold for både børn, unge og voksne.
9Udbredelse af botilbudsteams.
Botilbudsteamet skal hjælpe patienten fysisk fra behandling i psykiatrien til deres botilbud - og fungere som en koordinerende og løbende tovholder for de mest syge borgere.
10Et samlet tilbud for misbrug og psykisk sygdom.
Der skal oprettes et samlet tilbud, hvor mennesker med både psykisk sygdom og misbrug kan behandles.
I dag falder mange patienter mellem to stole, fordi behandlingen for den psykiske sygdom foregår på sygehuset i psykiatrien, og behandlingen for misbrug i regi af kommunerne på et behandlingssted.
11Beskytte personale mod vold.
Vi skal gøre mere for at sikre vores personale ved blandt andet at oprette og udbrede botilbudsteams og oprette udgående funktioner, hvor personalet i psykiatrien hjælper i de kommunale tilbud.
FacebookTwitterKopier linkEmner:Mette Frederiksen (politiker)|Psykiske lidelser|Socialdemokraterne|Hospitaler|Glostrup




https://www.dr.dk/sporten/boksning/ioc-vil-holde-boksning-paa-ol-programmet-men-uden-forbundet

BoksningIOC vil holde boksning på OL-programmet - men uden forbundetDen Internationale Olympiske Komité vil have boksning på OL-programmet uden forbundet Aibas indblanding.
IOC-præsidenten Thomas Bach vil holde boksning på OL-programmet, men vil ikke arbejdet sammen med Det Internationale Amatørbokseforbund.
22.
maj 2019 kl.
23.
01Bemærk: artiklen er mere end 30 dage gammelLæs opBoksning skal fortsat være en del af OL-programmet ved det næste OL i Tokyo næste år, men det skal være uden involvering fra Det Internationale Amatørbokseforbund (Aiba).
Sådan lyder et forslag fra Den Internationale Olympiske Komités (IOC) eksekutivkomité onsdag.
Således ønsker IOC at suspendere det korruptionsanklagede forbund fra at kunne arrangere konkurrencer med olympisk status.
- Dagens beslutning er truffet med tanke på udøverne og boksningen som idræt.
Vi ønsker, at bokserne skal kunne udleve deres drøm om at deltage ved OL i Tokyo i 2020, siger IOC-præsident Thomas Bach.
Læs også:Russer kæmper for at redde OL-boksning: Parat til at betale 100 millionerForslaget skal nu til endelig afstemning på en kongres i schweiziske Lausanne fra 24.
til 26.
juni.
IOC satte i december godkendelsen af OL-kvalifikationen på pause, blokerede for billetsalg til boksekampe og test af bokseanlæg i Tokyo.
Desuden blev al officiel kontakt mellem Aiba og organisationskomitéen bag Tokyo-legene indstillet, mens et IOC-panel skulle undersøge Aiba i forhold til ledelse, økonomi og etik.
I november blev den usbekiske forretningsmand Gafur Rakhimov valgt til ny Aiba-præsident, selv om han er sat i forbindelse med organiseret kriminalitet.
Det afviste han på det kraftigste, men i marts valgte han dog at træde midlertidigt til side.
Boksning kom på OL-programmet i 1904 og har siden været med hver eneste gang - på nær i Stockholm i 1912, fordi sporten var forbudt i Sverige.
/ritzau/FacebookTwitterKopier linkEmner:IOC|De Olympiske Lege|Boksning|Tokyo|Thomas Bach (idrætsleder)




https://www.dr.dk/sporten/haandbold/herreligaen/stort-comeback-af-gog-i-semifinaledrama-mod-skjern

HerreligaenStort comeback af GOG i semifinaledrama mod SkjernSkjern førte med fem mål i anden halvleg, men tabte alligevel den første semifinale ude mod GOG.
Den første semifinale i herrehåndbold mellem GOG og Skjern Håndbold, i Gudme onsdag den 22.
maj 2019.
22.
maj 2019 kl.
22.
22Bemærk: artiklen er mere end 30 dage gammelLæs opGOG er et stort skridt nærmere sin første DM-finale i 11 år.
Onsdag aften vandt den fynske håndboldstolthed således den første semifinale på hjemmebane mod Skjern.
Men der skulle et stort comeback til, før GOG kunne juble over sejren på 28-25.
Skjern førte med fem mål i anden halvleg, inden GOG satte sig tungt på resten af kampen.
Nu skal GOG bare bruge mindst uafgjort i den anden semifinale på søndag på udebane for at sikre finalepladsen.
Og ellers venter en ny chance på hjemmebane i den tredje og afgørende kamp.
Læs også:Aalborg tæt på DM-finalen efter overbevisende sejrLænge var det ellers Skjerns kamp.
Norske Eivind Tangen var flyvende fra begyndelsen, og med sit fjerde mål bragte han Skjern foran med 7-3 efter 13 minutter.
Men GOG skulle snart få bedre fat i kampen.
Med sit andet mål i træk reducerede Emil Lærke til 9-10, så man igen havde en helt lige kamp.
Målmand Ole Erevik fik ikke fat i noget som helst hos fynboerne, men Frank Mikkelsen kom ind og medvirkede til at få GOG tilbage.
Skjern sluttede dog første halvleg bedst af, og Jesper Konradsson brød igennem og skaffede udeholdet en pauseføring på 14-10.
Frank Mikkelsen blev en af de afgørende spillere i opgøret med en stor 2.
halvleg.
Keeper Emil Nielsen gav også Skjern en god start på anden halvleg, så føringen blev øget til 15-10, men så fik GOG sin bedste periode i kampen.
Lasse Møller og Josef Pujol stemplede for alvor ind, og efter ti minutter udlignede sidstnævnte til 16-16.
Nu kogte hallen i Gudme, og hjemmeholdets spillere kunne det hele.
Frank Mikkelsen udførte små mirakler i målet med en samlet redningsprocent på 42, så føringen kunne øges i den anden ende.
GOG gik fra 20-20 til 25-21, da Niclas Kirkeløkke scorede sit fjerde mål efter 53 minutter.
Kirkeløkke leverede en stærk indsats, og han scorede da også GOG's sidste mål og blev holdets topscorer med seks mål.
I den anden semifinale vandt Aalborg tidligere onsdag hjemme med 33-30 over Bjerringbro-Silkeborg.
Også i den duel afvikles næste opgør på søndag.
/ritzau/FacebookTwitterKopier linkEmner:GOG Håndbold|Niclas Kirkeløkke (håndboldspiller)|Skjern|Bjerringbro-Silkeborg Elitehåndbold|Håndbold




https://www.dr.dk/nyheder/politik/ep-valg/naar-20-aarige-lasse-moeder-sit-spanske-jeg-bor-du-stadig-hjemme

EP-valgNår 20-årige Lasse møder sit 'spanske jeg': Bor du stadig hjemme?
Vi nærmer os europaparlamentsvalget - både i Spanien og Danmark.
Men har vi mere til fælles end det?
Af Nickolaj Sander og Esben Rud Ammundsen22.
maj 2019 kl.
21.
30Bemærk: artiklen er mere end 30 dage gammelLæs opKender du en, der stadig bor hjemme som 29-årig?
Det er der stor sandsynlighed for, at du ikke gør.
Længere sydpå - nemlig i Spanien - er det dog helt normalt.
I gennemsnit flytter spanierne først hjemmefra, når de er 29,3 år - modsat herhjemme, hvor vi i gennemsnit forlader reden allerede som 21-årige.
Selvom vi alle bor i Europa, er unges udgangspunkter meget forskellige.
Europaparlamentsvalget er vigtigt, fordi det handler om os alle.
Mit Europæiske JegVi skal alle sammen stemme til det samme valg i Europa.
Den 23.
-26.
maj er der valg til Europa-Parlamentet.
I Danmark skal vi stemme den 26.
maj.
I denne serie sætter vi fokus på det, vi har til fælles, og det, der adskiller os.
I videoen møder du en ung fra et andet EU-land - og så ser du, hvordan det går, når han møder sit 'Danske Jeg' for første gang.
De er blevet matchet på baggrund af alder, køn, karriere og fritidsaktiviteter.
Og de er altså - to og to - sådan nogenlunde ens, hvis man ser bort fra, at de er vokset op i vidt forskellige lande.
Når videoopkaldet begynder, ser de hinanden for første gang - og så får de lov at blive klogere på, hvordan en hverdag ser ud hos dem hver især.
FacebookTwitterKopier linkEmner:Europa-Parlamentet|Spanien|EU-forhold|EU




https://www.dr.dk/sporten/oevrig/magnus-carlsen-vinder-24-gange-paa-halvanden-time-og-slaar-dernaest

Øvrig sportMagnus Carlsen vinder 24 gange på halvanden time og slår dernæst vicedanmarksmesterDet lykkedes ingen af de 24 spillere at vinde mod skakstjernen Magnus Carlsen ved et arrangement i København.
Den norske skakkonge Magnus Carlsen deltager ved Energi Danmark Champions Battle 2019 i Cirkusbygningen, København, onsdag den 22.
maj 2019.
22.
maj 2019 kl.
21.
12 | opdateret 22.
maj 2019 kl.
23.
13Bemærk: artiklen er mere end 30 dage gammelLæs op24 ud af 24 partier.
På halvanden time.
Det norske skakgeni Magnus Carlsen var ikke overraskende nådesløs, da han onsdag aften bankede 24 håbefulde personer i en omgang simultanskak ved et arrangement i Cirkusbygningen i København.
- Der var mange stærke spillere, så det var ikke let.
Men jeg har en del erfaring, siger han fra scenen efter opvisningen.
Den 28-årige var i Danmark for at deltage i skakshowet Energi Danmark Champions Battle, hvor han efter at have slået de 24 spillere besejrede den 14-årige dansker Jonas Buhl Bjerre.
- Jeg håber, at vi får nogle interessante kampe i aften, sagde Magnus Carlsen fra scenen, før han vandrede rundt og satte modstanderne under pres ved de lange borde, der tilsammen dannede en hestesko.
Læs også:14-årige Jonas er Danmarks største skaktalent: Nu møder han verdensstjernenMagnus Carlsen har siddet tungt på den internationale skaktrone, siden han i 2013 vandt verdensmesterskabet for første gang.
Han har forsvaret titlen lige siden og har desuden vundet VM fire gange i lynskak og to gange i hurtigskak.
Carlsen havde varmet op til onsdagens strabadser ved at besøge Zoologisk Have, Tivoli og spille streetbasketball i den danske hovedstad.
Men selv om nordmandens forberedelser ikke kun havde handlet om skak, havde han absolut ingen intentioner om at gøre det let for sine modstandere onsdag, understregede hans danske træner, Peter Heine Nielsen.
Parti mellem Jonas Buhl Bjerre og Magnus Carlsen.
Den norske skakkonge Magnus Carlsen deltager ved Energi Danmark Champions Battle 2019 i Cirkusbygningen, København, onsdag den 22.
maj 2019.
- Jeg har aldrig oplevet, at han ikke forsøgte at vinde.
Og det er ligegyldigt om vi spiller skak, kort eller basket.
Han er en enorm fighter, sagde Peter Heine Nielsen.
Modstanderne var af en lidt anden kaliber, end Carlsen er vant til.
Folk i alle aldre tog kampen op med skakmastodonten – selv den otteårige pige Sara.
Hun holdt knap en time, før hun måtte kapitulere.
Nordmanden brugte typisk mellem tre og fem sekunder på at beslutte sig for sine træk.
En efter en måtte deltagerne se nederlaget i øjnene og modtage det faste norske håndtryk som symbol på, at de havde mødt deres overmand.
Læs også:14-årig dansk skakkomet skal møde verdensmesteren Magnus CarlsenHeller ikke det 14-årige talent Jonas Buhl Bjerre fik gaver foræret af Magnus Carlsen i deres showkamp.
Carlsen imponerede med sit hurtige spil mod spilleren fra Skanderborg Skakklub og vandt to ud af to partier.
Bjerre, der regnes for at være et af de største danske skaktalenter nogensinde, blev i april nummer to ved DM i skak, da han tabte i omkamp til stormesteren Allan Stig Rasmussen.
Men mod Carlsen blev han slået to gange på lidt over en time.
På forhånd havde Carlsens træner da også forsikret, at Carlsen ville gå målrettet efter at slå Jonas Buhl Bjerre.
- Du kunne godt finde nogen, der ikke var Carlsen eller Garry Kasparov, som ville tænke, at det bare var en opvisningsmatch i Danmark.
Men tag ikke fejl: Når han spiller, prøver han at vinde, sagde Peter Heine Nielsen.
/ritzau/FacebookTwitterKopier linkEmner:Skak|København|Energi Danmark|Skanderborg Skakklub|Magnus Carlsen (skakspiller)




https://www.dr.dk/nyheder/politik/folketingsvalg/lange-koeer-til-brevstemme-folk-ender-med-gaa-hjem

FolketingsvalgLange køer til at brevstemme: 'Folk ender med at gå hjem'Flere steder i landet måtte vælgere vente længe for at afgive brevstemmer i dag.
Af Lars Lindevall, Elisabeth Thiis og Dorte Fals22.
maj 2019 kl.
21.
57Bemærk: artiklen er mere end 30 dage gammelLæs opHvis du er forhindret i at bevæge dig ned til valgurnerne, når der skal afholdes valg til Europa-Parlamentet og Folketinget - henholdsvis den 26.
maj og 5.
juni - så er der mulighed for at klare det på forhånd ved at brevstemme.
Det er der da også mange danske vælgere, der allerede har benyttet sig af.
I løbet af dagen har der været lange køer foran borgerservice-skranker og biblioteker flere steder i landet.
Især i Aarhus og København måtte borgerne væbne sig med tålmodighed.
På Københavns Hovedbibliotek var ventetiden på omkring halvanden time, da DR Nyheder talte med vælgere på stedet.
- Jeg troede, at jeg skulle gøre det på et kvarter til 20 minutter på vej hjem.
Men folk kommer her og bliver overrasket over det og ender med at gå hjem, fortæller Stine Idskov, der er blandt de mange danskere, der har valgt at brevstemme.
'Mindsker folks lyst til at stemme'Hun kalder det "rigtig ærgerligt", at køen er så lang, at nogle vælgere giver op.
- Det er ret problematisk.
Det bliver folk, der har tid, der kan stemme.
Der var ældre, der gerne ville sidde ned, men det er ikke indrettet til det.
Det sætter folk lidt på en prøve, og det mindsker også folks lyst til at stemme, siger Stine Idskov.
På Københavns Hovedbibliotek var ventetiden onsdag eftermiddag omkring halvanden time.
Thomas Jakobsen, der er direktør i Kultur- og Fritidsforvaltningen i Københavns Kommune, siger til DR Nyheder, at kommunen ikke har været forberedt på, at så mange har valgt at brevstemme.
- At det er så voldsomt, som det er nu, havde vi ikke forudset, siger Thomas Jakobsen, direktør i Kultur- og Fritidsforvaltningen i Københavns Kommune.
Københavns Kommune: Lettere kaotiske tilstandeHan siger, at "flere har luret, at man kan stemme til begge valg på én gang".
- Byen vokser, og endnu flere har lyst til at brevstemme.
Der er rigtig mange og lettere kaotiske tilstande flere steder, siger Thomas Jakobsen.
Han tilføjer dog, at Københavns Kommune nu vil øge kapaciteten og antallet af medarbejdere, så der gerne skulle blive bedre styr på situationen i de kommende dage.
Sidste frist for at brevstemme til europaparlamentsvalget er i morgen, torsdag den 23.
maj.
Sidste frist for at brevstemme til folketingsvalget er den 1.
juni.
Læs også:Tre uger igen: Nu kan du brevstemme til folketingsvalgetFacebookTwitterKopier linkEmner:Europa-Parlamentet|Københavns Kommune|Valg og folkeafstemninger|København|Aarhus




https://www.dr.dk/nyheder/kultur/ups-stemmeskandale-i-eurovision-nu-bliver-resultatet-aendret

KulturUps!
Stemmeskandale i Eurovision: Nu bliver resultatet ændretEn alvorlig fejl betyder, at blandt andet Norge og Sverige må bytte plads i finalen.
Duncan Laurence fra Holland vandt lørdagens Eurovision-finale.
Det gør han stadig, selv om en stor stemmeskandale nu ændrer på flere landes placeringer i finalen.
Af Kasper Madsbøll Christensen og Lars Riis Lindevall22.
maj 2019 kl.
21.
11 | opdateret 23.
maj 2019 kl.
09.
10Bemærk: artiklen er mere end 30 dage gammelLæs opEn alvorlig stemmeskandale har ramt dette års udgave af Eurovision Song Contest, der løb af stablen i lørdags.
Her løb Holland som bekendt med sejren, mens vores nordiske naboer, Norge og Sverige, sikrede sig henholdsvis femte- og sjettepladsen.
Men nu har arrangøren bag Melodi Grand Prix, European Broadcasting Union (EBU), fundet en alvorlig fejl, der betyder, at de to lande må bytte plads på pointtavlen.
Det skriver blandt andet eurovision.
tv og nrk.
no.
Femte- eller sjetteplads, det spiller ingen rolle for os.
Vi vandt folket - det er det, som betyder noget for os.
Alexandra Rotan fra den norske gruppe Keiino'En menneskelig fejl'Fejlen skyldes Hviderusland.
Den hviderussiske jury blev nemlig diskvalificeret fra at afgive stemmer til lørdagens finale, efter at de havde afsløret, hvordan de stemte i semifinalen om tirsdagen.
I stedet skulle et såkaldt 'aggregated result' udgøre landets stemmer i finalen.
Det vil med andre ord sige, at et estimeret resultat, godkendt af revisorerne, skulle bruges til at bestemme, hvem der fik de hviderussiske finale-points.
Så langt så godt.
Nu fortæller EBU i en udtalelse, at 'en menneskelig fejl' betyder, at det var de forkerte point, der blev uddelt til lørdagens finale.
- EBU kan bekræfte, at vi efter standardvurderingspraksis har opdaget, at der på grund af en menneskelig fejl blev anvendt et ukorrekt estimeret resultat.
Man understreger i samme åndedrag, at dette ikke har indflydelse på finalens fire øverste placeringer.
Det har dog resulteret i, at Norge og Sverige må bytte plads på pointtavlen.
- EBU og vores partnere Digame og Ernst & Young beklager dybt, at denne fejl ikke blev opdaget tidligere og vil nu gennemgå de processer og kontrolinstanser der findes, for at forhindre at noget lignende sker igen, lyder det videre i udtalelsen.
Sveriges John Lundvik kan glæde sig over at være rykket op på femtepladsen.
'Spiller ingen rolle for os'Alexandra Rotan fra den norske gruppe Keiino - der altså nu ender på finalens sjetteplads i stedet for femtepladsen - siger til NRK, at det ikke betyder så meget, at de rykker en plads ned.
- Femte- eller sjetteplads, det spiller ingen rolle for os.
Vi vandt folket - det er det, som betyder noget for os, siger Alexandra Rotan til NRK med henvisning til, at Norge scorede det højeste antal seerstemmer i lørdagens finale.
Læs også:Stemmetallene afslører: Danmark uhyggeligt tæt på total Grand Prix-ydmygelseDanske Leonoras 12.
plads, som hun sikrede sig med nummeret 'Love is Forever', bliver der ikke ændret ved.
Nedenfor kan du se det tilrettede finaleresultat.
Opdatering: Der var - ironisk nok - flere fejl i den oprindelige artikel.
De er nu rettet.
Vi beklager.
Resultatet af finalen1Holland 498 point / +6 point2Italien 472 point / +7 point3Rusland 370 point / +1 point4Schweiz 364 point / +4 point5Sverige 334 point / +2 point / +1 placering op6Norge 331 point / -7 point / -1 placering ned7Nordmakedonien 305 point / +10 point / +1 placering op8Aserbajdsjan 302 point / + 5 point / -1 placering ned9Australien 284 point / -1 point10Island 232 point / -2 point11Tjekkiet 157 point12Danmark 120 point13Cypern 109 point / + 8 point / +2 placeringer op14Malta 107 point / + 12 point /+2 placeringer op15Slovenien 105 point / -2 placeringer ned16Frankrig 105 point / -2 placeringer ned17Albanien 90 point / +1 placering op18Serbien 89 point / -3 point / -1 placering ned19San Marino 77 point / – 4 point / +1 placering op20Estland 76 point / -10 point / -1 placering ned21Grækenland 74 point / +3 point22Spanien 54 point / -6 point23Israel 35 point / – 12 point24Belarus 31 point / +1 placering op25Tyskland 24 point / -8 point / -1 placering ned26Storbritannien 11 point / -5 pointFacebookTwitterKopier linkEmner:European Broadcasting Union|Melodi Grand Prix|NRK|Storbritannien|Cypern




https://www.dr.dk/nyheder/politik/folketingsvalg/valgkampen-dag-16-thulesen-dahl-trak-taeppet-vaek-men-det-rokkede

FolketingsvalgValgkampen dag 16: Thulesen Dahl trak tæppet væk, men det rokkede ikke Mette FrederiksenEndnu en dag går på hæld i valgkampen.
Se sammenklippet af dagens højdepunkter her.
Af Emil Eller og Stig Haaning Thøgersen (video)22.
maj 2019 kl.
21.
03Bemærk: artiklen er mere end 30 dage gammelLæs opValgkampen er blevet 16 dage gammel, og dagen i dag kastede endnu en duel med de centrale statsministerkandidater, Lars Løkke Rasmussen og Mette Frederiksen, af sig.
På programmet var der sundhedspolitik, forholdet mellem by og land og økonomi.
Men det blev særligt en mindre bombe fra Dansk Folkepartis formand, Kristian Thulesen Dahl, der fik diskussionen til at rulle.
DF-formanden vil nemlig ikke længere hjælpe Mette Frederiksen med at gennemføre en stram udlændingepolitik, hvis der er rødt flertal efter valget.
Politikken står fastOg selv om statsminister Lars Løkke Rasmussen forsøgte at presse på for at understrege, at det vil betyde, at udlændingepolitikken bliver slækket med en rød regering, gav Mette Frederiksen sig ikke:- Jeg står ved udlændingepolitikken, og det brede flertal bag udlændingepolitikken står fast efter valget.
Det forventer jeg også, at Dansk Folkeparti gør.
Læs også:Mette Frederiksen efter DF-udmelding: Ingen skal true os til at ændre udlændingepolitikkenOg så havde de to folketingspolitikere Morten Bødskov (S) og Mads Fuglede (V) også fundet vej til duel - dog om et helt andet emne.
De to tørnede sammen med Facebooks politiske direktør i Danmark, Martin Ruby, til en debat om fake news og manipulation på sociale medier.
Alt det kan du se i videoen øverst i artiklen.
God fornøjelse.
Det sker i morgen•9.
00 Kristian Thulesen Dahl (DF) besøger Sjællands Universitetshospital i Roskilde.
•14.
00 Flere partier deltager ved Naturmødet i Hirtshals, hvor der også er partilederrunde.
•20.
00 Statsminister Lars Løkke Rasmussen holder sangaften i Lønborggaard med sognepræst Kathrine Lilleør og finansminister Kristian Jensen.
FacebookTwitterKopier linkEmner:Kathrine Lilleør (præst)|Kristian Thulesen Dahl (politiker)|Socialdemokraterne|Udlændingepolitik|Hirtshals




https://www.dr.dk/nyheder/regionale/sjaelland/alternativ-ferie-paa-vand-martin-har-opfundet-en-sejlende-camp-let

SjællandAlternativ ferie på vand: Martin har opfundet en sejlende camp-letI ti år har Martin arbejdet på en lille campingbåd, som man kan bo i på land og i vand.
Af Ann Smed Madsen og Julie Würtz22.
maj 2019 kl.
21.
00Bemærk: artiklen er mere end 30 dage gammelLæs opLyden fra elmotoren brummer svagt, mens vandet skvulper let omkring den flydende campingbåd i vandet - en båd, der minder om den klassiske camp-let, som kan foldes ud til en mindre campingvogn på land.
Martin Christian Nielsen fra Gudum ved Slagelse kørte mandag den flydende campingbåd af glasfiber ned til det lokale gadekær.
Det var nemlig dagen, hvor campingbåden skulle godkendes til brug i EU.
- Det er en campboat og er prototypen til den første båd, fortæller Martin Christian Nielsen, mens han tager fat i roret på båden og styrer den ud i vandet væk fra sivene, der omkranser det lille gadekær.
På båden er der et ror og to hvide bænke, hvor der er siddepladser til seks-otte personer.
Når båden er foldet sammen, kan man koble sin nummerplade på, og så er den klar til at blive spændt på bilen og køre ude på vejene.
Er godkendt til at sejle og køre i EUBåden skulle mandag godkendes til at sejle i EU, så campinglystne turister i fremtiden kan overnatte på vandet ved bugter, søer og floder rundt omkring i Danmark og i resten af Europa.
- Der ligger mange campingpladser rundt omkring i Europa.
Nogle af stederne har kanoer og kajakker, men det her er jo noget helt andet.
Her kan man sejle et godt stykke med hele familien.
Alt er sikkert, og den er fuldstændig stabil, siger Martin Christian Nielsen, der siden 2011 har været i dialog med et firma, som skulle hjælpe med EU-godkendelsen.
Bådinspektør Lars T.
Olsen arbejder for International Marine Certification Institute i Bruxelles, som godkender både til anvendelse i EU.
Han skulle mandag give båden CE-mærkningen i kategori C, så den lovligt kan sejle ved kyster i EU.
Martin Christian Nielsen har sat en elmotor på campingbåden, så den ikke larmer så meget.
- Jeg har fokus på, at båden ikke krænger for meget, og at den kan bære de mennesker, den skal godkendes til, siger han.
Sammen med Martin Christian Nielsen og en anden frivillig gik han fra side til side i båden.
Bådinspektøren valgte at godkende båden til tre personer og vurderede, at den sagtens kan bære flere.
- Der er en masse stabilitet i båden, den vælter ikke, og den kan bære det, den skal.
Nu prøver vi at sætte flere personer i, og hvis den kan bære de otte, som jeg tror, den kan, så vil den blive godkendt til det, fortæller Lars T.
Olsen, der besluttede at teste båden en anden dag med flere frivillige.
Ønskede selv en campingbådMartin Christian Nielsen er uddannet bådbygger, og i ti år har han arbejdet på sin idé om at bygge en camp-let til vandet.
- Jeg lavede den, fordi jeg godt kunne selv kunne tænke mig en.
Jeg vil ikke have en campingvogn, og det ville blive for dyrt med en båd, og hvis båden har en hvis størrelse, kan man også kun bruge den i det område, hvor båden ligger, fortæller han.
CampboatEn campboat er en lille båd på hjul, som kan bruges som campingvogn på land og i vand.
Båden drives af en elmotor, og den har en terrasse, som kan foldes ud til to gange tre meter, som både kan bruges, når den ligger i vandet eller står på jorden.
Lige nu er båden godkendt til tre personer, men der arbejdes på at få den godkendt til otte.
- Her kan jeg tage til Kroatien, Italien eller Sverige, så jeg tænkte, at det skulle være noget på hjul – og så kom ideen til campboat.
Efter båden nu er blevet godkendt til at sejle i EU, er den også klar til at blive sat i produktion.
- Den næste båd, jeg bygger, er til salg, fortæller Martin Christian Nielsen og fortæller, at en håndfuld campingpladser i landet har vist interesse for opfindelsen.
Campingbåden er i første omgang tiltænkt campingpladser i Danmark, hvor campister uden den store erfaring inden for sejlads kan overnatte i den.
- Det her er forhåbentligt den første model ud af mange.
Jeg har bygget den store version, der er lukket med toilet, bad og sovepladser.
Det er en unik konstruktion, og jeg håber, at der er andre end mig, der synes, at det er en god idé.
Drømmer om at leve af bådbyggeriIværksætteren har fået 216.
000 kroner i støtte fra Landudviklingen i Slagelse til at følge drømmen om at starte sin egen produktion af campingbåde.
Der er i forvejen et stort campingmarked og et stort bådmarked, men kombinationen er der ikke.
Martin Christian Nielsen, Iværksætter af Campboat- Jeg kunne godt tænke mig at leve af det her, og også gerne med mange ansatte.
Jeg mener, at der er et marked for dem her.
Der er i forvejen et stort campingmarked og et stort bådmarked, men kombinationen er der ikke, siger han.
En campingbåd af den model, der er blevet godkendt til at sejle i EU, koster i omegnen af 100.
000 kroner uden den lille elmotor.
FacebookTwitterKopier linkEmner:EU|Camping|Slagelse|Rejse- og turistbranchen|Bruxelles




https://www.dr.dk/sporten/fodbold/landsholdet/32-nationer-med-til-qatar-i-2022-udvidelse-af-vm-i-fodbold-bliver-udsat

Landsholdet32 nationer med til Qatar i 2022: Udvidelse af VM i fodbold bliver udsatVM-slutrunden i fodbold bliver i 2022 med 32 deltagende nationer i stedet for de 48, som Fifa arbejdede for.
Der vil også være 32 lande, som kæmper om VM-trofæet i Qatar i 2022.
Af Frederik Palle22.
maj 2019 kl.
22.
00 | opdateret 22.
maj 2019 kl.
22.
26Bemærk: artiklen er mere end 30 dage gammelLæs opFifas mål om at udvide VM-slutrunden i fodbold til 48 lande allerede i 2022 er fejlet.
Det oplyser de selv i en pressemeddelelse, hvor de bekræfter, at der vil være 32 lande til start.
Slutrunden skal afholdes i Qatar, der allerede har skabt meget omtale, men det bliver altså uden en udvidelse.
Det har længe været Fifas ønske at udvide VM-slutrunden til 48 lande, og det kommer også til at ske i 2026, hvor det er USA, Mexico og Canada, som sammen afholder slutrunden.
Men Fifa-præsidenten Gianni Infantino har presset på for, at det skulle ske allerede i 2022, men han har kæmpet kampen i stærk modvind fra værtsnationen Qatar.
De har nemlig holdt fast i, at de vandt værtskabet til en turnering med 32 lande, og den lille nation ville ikke kunne håndtere en VM-slutrunde med 12 ekstra lande.
Qatars Emir Tamim bin Hamad al-Thani (L) og Fifa-præsidenten Gianni Infantino (R) til åbningen af VM-stadion.
Derfor har Gianni Infantino været på jagt hos nabolandene efter lidt hjælp.
Men hverken Saudi-Arabien, Bahrain eller De Forenede Arabiske Emirater har et godt forhold til Qatar rent politisk, og derfor kunne et samarbejde ikke komme på benene.
I stedet har man så forsøgt at høre andre nabolande som Oman og Kuwait.
Oman var med det samme afvisende, men Infantino besøgte i april Kuwait for at høre, om landet var interesseret i at bidrage.
Men folk har også sat tvivl ved, om Fifa kunne leve op til menneskerettighederne, hvis Kuwait pludselig kom i spil som en medvært, fordi det ville kræve, at de meget hurtigt fik udbygget stadioner.
Læs også:Fifa er åben for ændringer: Hovedskader kan måske give ekstra indskiftningOg nu er man altså kommet til den konklusion, at det ikke kan lade sig gøre.
- Efter en grundig og omfattende proces, hvor alle berørte blev involveret, blev konklusionen, at forslaget ikke kan gennemføres under de nuværende omstændigheder, lyder det i en udtalelse fra Fifa.
Der har været 32 lande med siden VM i 1998 i Frankrig, hvor slutrunden senest blev udvidet.
I 1994 i USA var der kun 24 lande med.
VM i 2022 i Qatar bliver afholdt på et andet tidspunkt af året på grund af den ekstreme varme.
Man spiller derfor kampene fra den 21.
november til den 18.
december.
FacebookTwitterKopier linkEmner:Fodbold|Qatar|Kuwait|FIFA|Bahrain-Merida




https://www.dr.dk/nyheder/politik/ep-valg/klima-selskabsskat-og-farlige-kemikalier-tre-nedslag-fra-aftenens-ep-debat

EP-valgKlima, selskabsskat og farlige kemikalier: Tre nedslag fra aftenens EP-debatDe ti EP-spidskandidater svarede her til aften på ti borgerspørgsmål inden valget på søndag.
Der var bred enighed blandt spidskandidaterne i spørgsmålet om farlige kemikalier.
Af Simon Vincensen og Kasper Duncan Gram (Video)22.
maj 2019 kl.
22.
08 | opdateret 22.
maj 2019 kl.
22.
55Bemærk: artiklen er mere end 30 dage gammelLæs op- Hvad vil I gøre for at forhindre, at gravide møder farlig kemi i hverdagen?
Sådan lød det første spørgsmål til de ti EP-spidskandidater her til aften under den sidste spidskandidatdebat på DR1.
Her fik ti vælgere mulighed for at stille spørgsmål til EP-kandidaterne inden europaparlamentsvalget på søndag.
DR Nyheder giver dig her tre centrale nedslag fra debatten:Klima: "Det er SÅ irriterende at høre på"Politikerne har den seneste tid talt meget om klimaforandringer.
Og inden aftenens debat valgte seks ud af de ti spidskandidater klima som det vigtigste emne.
- Der bliver snakket rigtig meget, men jeg mangler konkret handling, lød det fra klimaaktivisten Cæcilie Dyrholm, der var en af de ti spørgere ved aftenens debat.
De ti EP-spidskandidater svarede her til aften på spørgsmål fra borgere.
 Emnerne spredte henover grænsekontrol, klima og selsskabsskat.
 Valget til Europa-Parlamentet er på søndag.
1 / 3De ti EP-spidskandidater svarede her til aften på spørgsmål fra borgere.
1 / 3Emnerne spredte henover grænsekontrol, klima og selsskabsskat.
2 / 3Valget til Europa-Parlamentet er på søndag.
3 / 3Derfor spurgte hun den radikale spidskandidat Morten Helveg Petersen, hvad han vil gøre for at sikre, at alle EU-medlemslandene står sammen om at bekæmpe klimaforandringerne.
- Dansk strøm skal fragtes ud i Europa.
Det er ikke en given ting, for der sidder andre lande, der beskytter deres kulkraftværker, svarede Morten Helveg Petersen, der med egne ord har "bokset med kulsorte polakker og konservative tyskere".
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Fra Dansk Folkeparti og Liberal Alliance lød det, at der først og fremmest er brug for ny teknologi.
- Vi kommer ikke til at lave vores liv fundamentalt om, for folk vil stadigvæk flyve, køre i bil og spise bøf, sagde DF's spidskandidat, Peter Kofod.
Men det er ifølge Cæcilie Dyrholm "så irriterende at høre på", for man kan ikke forske sig ud af det, mener hun.
Det er SF's Margrethe Auken enig i, og hun vil blandt andet have en afgift på flybrændstof.
Men der er brug for forskning, understregede Mette Bock.
- Det er en illusion at tro, at man kan redde klimaet, hvis man ikke måtte flyve fra i morgen af.
Selskabsskat: "Det nærmer sig bedrageri"- Hvordan vil I sikre, at firmaer ikke fifler med skatten - og alle betaler det, de skal?
Spørgsmålet kom fra Per Poulsen, der har en virksomhed i Danmark.
Ifølge ham nærmer det sig bedrageri, når virksomheder ikke betaler skat i de lande, de driver forretning i.
- Det er noget forbandet svineri med nationale koncerner, der dybest set kan planlægge, hvor meget skat de vil betale til fællesskabet.
Det duer ikke, lød det fra Morten Helveg Petersen, der blandt andet mener, at der skal indføres en fælles bund for selskabsskatten på europæisk plan - så man undgår et ræs mod bunden.
Det er Socialdemokratiet enig i, mens Alternativet vil gå skridte videre og få en fælles selskabsskat.
Men en fælles selskabskattebund vil ikke fjerne skattefusk, mener De Konservative.
- Skat er et nationalt anliggende, og det skal vi ikke afgive, siger Pernille Weiss (K), hvilket Mette Bock fra Liberal Alliance og Dansk Folkepartis Peter Kofod er enig i.
Heller ikke Folkebevægelsen mod EU går ind for fælles skatteregler.
Farlige kemikalier: Laurits har fertilitetsproblemerTilbage til aftenens første spørgsmål, der kom fra Laurits Støvring Andreasen fra Humlebæk, der fik konstateret testikelkræft, fordi han som barn blev eksponeret for hormonforstyrrende stoffer.
Kræftsygdommen har betydet, at Laurits i dag har fertilitetsproblemer.
Blandt kandidaterne var der bred opbakning til en lovgivning, der skal standse farlige kemikaliers vej til gravide.
- Vi skal øge vores fokus på lovgivning og forskning, så man både kan standse farlige stoffer og sikre, at man bliver bedre til at fange såkaldte cocktail-effekter, hvor flere kemikalier spiller sammen og skaber nye og negative effekter.
Vigtigheden af at beskytte gravide mod farlige kemikalier blev understreget af resten af kandidaterne.
Rina Ronja Kari fra Folkebevægelsen mod EU vil have et stærkere forsigtighedsprincip.
- Hvis noget kan være farligt, skal det forbydes med det samme, siger hun.
Det er Socialdemokratiets spidskandidat, Jeppe Kofod, enig i.
- Vi skal sikre, at mennesker kommer før kommercielle interesser.
Dansk Folkeparti, Enhedslisten og Folkebevægelsen mod EU mener, at de enkelte medlemslande skal have lov til at gå foran og vedtage strammere regler end på EU-niveau.
Men ifølge Rasmus Nordqvist fra Alternativet nytter det ikke noget, da folk bare kan gå på nettet og købe produkter med flere hormonforstyrrende stoffer i.
Han mener, at det er EU, der skal fastsætte standarderne.
FacebookTwitterKopier linkEmner:Alternativet (parti)|Rina Ronja Kari (politiker)|EU-forhold|Skatter og afgifter|Humlebæk




https://www.dr.dk/sporten/fodbold/landsholdet/preben-elkjaer-vil-genfinde-danskernes-entusiasme-til-landsholdet

LandsholdetPreben Elkjær vil genfinde danskernes entusiasme til landsholdetForholdet mellem danskerne og landsholdet kan blive bedre, mener formanden for DBU's nye landsholdskomité.
ARKIVBILLEDE Preben Elkjær vil forbedre forholdet mellem danskerne og landsholdet.
22.
maj 2019 kl.
21.
00Bemærk: artiklen er mere end 30 dage gammelLæs opDanskerne skal være endnu mere stolte og entusiastiske omkring det danske fodboldlandshold.
Sådan lyder det fra Preben Elkjær, der i 1980'erne scorede masser af mål for Danmark.
Onsdag blev den tidligere landsholdsangriber af Dansk Boldspil-Union (DBU) udpeget som formand for en ny landsholdskomité, der skal komme med idéer til udvikle de danske landshold.
- DBU har gjort det meget bredt, så vi kunne i princippet blande os i mange ting, men jeg tror, at det gælder om at fokusere.
Vi kunne vælge fem ting ud, som vi vil arbejde med det næste år, siger Elkjær.
Læs også:Spillere får ny chance på landsholdet: 'De må vise, de er dygtige nok'Helten fra 1980'er-landsholdet er endnu ikke meget for at komme med eksempler på, hvad komitéen kunne foreslå, allerede inden at de ni medlemmer har haft deres første møde.
Men forholdet mellem herrelandsholdet og fansene ligger ham på sinde.
- Vi vil helt sikkert se på forholdet til fansene for at få den entusiasme til landsholdet, som måske har manglet lidt på grund af de sager, der har været.
Sagerne, han henviser til, er blandt andet sidste års konflikt med DBU omkring vilkårene for at spille i rødt og hvidt.
Striden betød, at DBU sendte et vikarlandshold med seriespillere til Slovakiet for at spille en venskabskamp.
Konflikten, der langt fra var den første, skabte en del røre blandt danskerne.
Preben Elkjær vil knytte landsholdsspillerne tættere på fansene.
- Jeg tror mange af os i komitéen har en idé til, hvordan man kan gøre tingene lidt smidigere, så man kan komme tættere på og få et tættere forhold til dem.
- Jeg ved, at tiderne er anderledes nu, end da jeg spillede, men alligevel er det vigtigt, at folk føler, at de kan komme tæt på og er en del af det, siger han.
/ritzau/FacebookTwitterKopier linkEmner:DBU|Preben Elkjær (fodboldspiller)|Fodbold|Slovakiet




https://www.dr.dk/nyheder/kultur/boeger/naiha-paa-25-vil-skrive-en-bog-hvis-der-skal-vaere-plads-til-mig-skal-jeg

BøgerNaiha på 25 vil skrive en bog: 'Hvis der skal være plads til mig, skal jeg skabe den selv'Naiha føler selv, at det hun bidrager med er en mangelvare.
Af Rasmus Meldgaard Harboe22.
maj 2019 kl.
20.
00Læs opVi befinder os i 2017.
Naiha Khiljee er 23 år, og hun er rejst til den canadiske by Toronto for at læse et semester af sit psykologistudie.
Men det er ikke den enste grund til, at hun er taget afsted.
Allerede i flyet fra Danmark har hun fortalt et par fremmede mennesker, at hun er digter.
At hun har tænkt sig at stå på en scene og optræde med sine tekster for første gang, når hun har fundet sig til rette i Toronto.
Hun siger det for at love det til nogen.
Og for at love det til sig selv.
I Toronto går Naiha hos en fysioterapeut.
De taler godt sammen, hun og terapeuten, og efter en behandling tager Naiha mod til sig.
Hun spørger terapeuten, om hun må læse et af sine digte højt for hende.
Det må hun gerne.
- Da jeg var færdig, havde hun tårer i øjnene.
Hun skulle lige sunde sig lidt.
Så sagde hun, at det var supergodt, og at hun syntes, jeg lød lidt som Eminem.
Jeg ved ikke, hvad det er, men det har jeg hørt før.
Det tager jeg som en kæmpe kompliment, griner Naiha.
)Digtet minder fysioterapeuten om sin mor, forklarer hun til Naiha.
Noget ved deres relation, som hun først indser nu.
Hun beder Naiha om at få det tilsendt, så hun kan sidde og reflektere videre.
- Det var en rigtig god følelse og en meget meningsfuld oplevelse.
Jeg forsøger altid at have en intention med de ting, jeg laver.
Det var meget bekræftende for mig, at der måske er noget værdi i at dele mine budskaber, siger hun.
En blåstemplingHøjtlæsningen for fysioterapeuten er kun opvarmning.
Endelig kommer dagen, hvor Naiha skal optræde foran et rigtigt publikum.
Det skal foregå til et poetry slam-arrangement i en kirke, og Naiha er mødt op med sin veninde.
Til stede er også en anerkendt spoken word-kunstner ved navn Johnny Trinh, som Naiha synes er enormt dygtig.
Inden hun går på scenen, har Naiha kvalme af nervøsitet, for der er meget på spil.
Det er nu, hun skal finde ud af, om poesien virkelig er noget, der er 'meant to be' for hende.
Eller om det bare skal være en hobby.
- Jeg er ikke bange for at tale foran mange mennesker.
Men det her var særligt, fordi det var et digt, jeg skulle læse.
Jeg følte helt, at jeg var i folkeskolen igen.
At skulle står der og præsentere noget foran klassen, og alt er pinligt og forfærdeligt, fortæller hun.
)Efter tre minutter træder Naiha ned fra scenen igen.
Kvalmen er forsvundet og erstattet af lettelse.
Hun gjorde det virkelig.
Og det gik rigtig godt.
Der er folk, som kommer hen og fortæller hende, at hun er dygtig og har en vigtig stemme.
Bekræfter hende i, at hun har noget på hjerte.
Det siger Johnny Trinh også.
- Han sagde, at jeg var den bedste, der havde optrådt den aften.
For mig var det en blåstempling.
At jeg ikke bare kan røre folk, men at jeg også kan noget i forhold til poesien.
Fordi, han sagde det, forklarer hun.
En digtsamlingI Canada fik Naiha taget hul på noget.
Hun fik etableret en selvsikkerhed og en indre styrke.
Fandt ud af, at hendes poesi ikke bare er noget, hun skal dyrke for sig selv.
Naiha har aldrig skrevet sine digte ned for andre end sig selv.
I stedet har hun fokuseret på at optræde med dem for et publikum.
Men står det til Naiha selv, så skal vi ikke kigge langt efter en udgivelse med hendes navn på ryggen.
- Det er en ret ny ting.
Og jeg gør lidt det samme nu, som jeg gjorde i flyet på vej til Canada.
Hvis jeg siger det til dig, så er jeg nødt til faktisk at gøre det, griner hun og forklarer, at hun endnu ikke ved, om hun vil forsøge at skabe kontakt til et forlag.
- Jeg får nogle henvendelser en gang imellem om, hvor man kan læse mine digte.
Jeg er nødt til at tage noget ejerskab over det.
Så det har motiveret mig til at prøve at skrive det ned og melde min tilstedeværelse.
Det skal være muligt for folk at pege på en bog eller en PDF-fil, hvis det er det, det bliver, og sige, at hende her kan jeg godt lide at læse.
)Naiha Khiljee25 år.
Digter og spoken word artist.
Bor i København.
Uddannet psykolog fra Københavns Universitet.
En mangelvareTuren til Canada ligger halvandet år tilbage i tiden.
Naiha er forlængst rejst hjem til Danmark og er blevet færdiguddannet psykolog.
Men hun vil altså gerne gøre noget seriøst ved sin poesi.
Optræde for endnu flere og videreformidle de følelser og oplevelser, som gemmer sig mellem linjerne i digtene.
Når Naiha ser sig omkring i den litterære verden, er der ikke rigtig nogen at spejle sig i.
Hun hverken ligner eller lyder som dem, der dominerer reolerne hos de danske boghandler.
- Hvis der skal være en plads til mig, føler jeg, at jeg skal skabe den selv.
Der er ikke sat en scene frem til at fortælle min historie.
Men det er det, jeg kæmper for, siger Naiha.
- Jeg får tit at vide, at jeg er en frontløber.
Det har jeg et specielt forhold til.
For selvfølgelig er det et privilegium, men det er også hårdt at være den første.
Det kræver, at man sætter sig selv på spil og lytter til dumme kommentarer en gang i mellem.
Men når jeg så står derude og optræder, oplever jeg, at det, som jeg kan bidrage med, er en mangelvare.
For den nu 25-årige Naiha Khiljee har de seneste år haft stor betydning for hende.
Og der er sket meget, siden hun sad med nervøs kvalme og ventede på at bestige scenen i Toronto.
- Nu kan jeg se meningen med, at jeg skal ud på flere scener.
At der er flere, der skal høre mine digte.
Sådan har jeg ikke altid haft det, og det kan godt føles lidt egotripper-agtigt.
At man selv føler, at man er god nok til, at alle skal høre éns stemme.
Men der er rigtig meget, som har bekræftet mig i, at jeg ikke kun gør det for min egen skyld.
Selvfølgelig skal jeg stå frem og dele det, jeg kan.
)FacebookTwitterKopier linkEmner:Eminem (musiker)|Litteratur|Canada|Toronto|Folkeskolen (Danmark)




https://www.dr.dk/nyheder/regionale/syd/sidstegangsvaelger-90-aarige-bente-forventer-saette-sine-sidste-kryds

Syd- og SønderjyllandSidstegangsvælger: 90-årige Bente forventer at sætte sine sidste krydsSidstegangsvælgere interesserer sig også for samfundets udvikling, lyder det fra professor.
© (c) DRAf Louise Mandrup (interview) og Niklas Møller Jørgensen22.
maj 2019 kl.
20.
00Læs opBente Hassing sidder tæt på tv’et i sin lejlighed på et plejehjem i Tinglev.
Valgdækningen kører.
- Jeg har fulgt med så godt jeg kan, men det er floskler det hele, siger hun.
Sådan brevstemmer duHvis du brevstemmer, kan du ikke også stemme på valgdagen - men du må gerne ombestemme dig undervejs og brevstemme igen.
Du kan brevstemme på borgerservice, på nogle biblioteker eller ved mobile brevstemmesteder i din kommune.
Du kan også få lov at brevstemme, hvis du eksempelvis er indlagt på sygehuset, bor på plejehjem eller ligger syg derhjemme eller ikke er i stand til at forlade dit hjem.
Folketingsvalget ligger på grundlovsdag, så sidste frist for at brevstemme er den 1.
juni.
Du kan også brevstemme til Europa-Parlamentsvalget.
Her er sidste frist torsdag den 23.
maj.
Kilde: Borger.
dkMen sine 90 år er det måske sidste gang, hun sætter et kryds til et folketingsvalg.
Hun er i hvert fald selv overbevist om, at folketingsvalget den 5.
juni bliver sidst gang, hun afgiver en stemme.
- I min alder tænker man, at alt er sidste gang - selvfølgelig også at sætte sit kryds på en stemmeseddel.
Bente Hassing fortæller, at hun hele sit liv har være politisk interesseret, har siddet i byrådet på Samsø og altid har stemt – også når hun var i udlandet.
Selvom hun ikke forventer at nå at få meget glæde af de beslutninger, der bliver truffet efter de to valg, mener hun, at det er vigtigt at stemme.
- Det er vigtigt, at alle, der kan, stemmer.
Min stemme kan være medvirkende til, at der sker noget, som jeg gerne vil have, og som andre også gerne vil have.
Her stemmer Bente Hassing til de to forestående valg - hun mener selv, at det er sidste gang i sit liv, at hun stemmer.
Tænker på børnene, når de stemmerVed Folketingsvalget i 2015 brugte tre ud af fire i aldersgruppen 80 til 89 år deres stemmeret, mens omkring halvdelen af de 90- til over 100-årige brugte deres stemmeseddel.
Så det er slet ikke usædvanligt at interessere sig for, hvordan samfundet udvikler sig, selvom man har nået en alder, hvor man snart skal forlade det, fortæller professor i statskundskab ved Aalborg Universitet Jørgen Goul Andersen.
Han har forsket i, hvad der optager de forskellige aldersgrupper.
Og for mange sidstegangsvælgere er de kommende generationers fremtid afgørende for, hvor det sidste kryds sættes.
- Primært stemmer de ikke ud fra deres egne interesser, men tænker i høj grad på deres børn og børnebørn.
Siden sidste folketingsvalg er antallet af borgere over 80 år steget med 10,6 procent.
Og gruppen af de allerældeste bliver bare større i fremtiden, viser tal fra Danmarks Statistik.
Selvom min stemme bare er en lille del, så betyder den også noget.
Bente Hassing, sidstegangsvælgerDen udvikling ser Jørgen Goul Andersen positivt på.
For det er de færreste, der helt har droppet at deltage i demokratiet:- De allerfleste ældre går hen og stemmer, som de gode samfundsborgere de er.
Der er nogle, der synes, det bliver for besværligt og tænker, at det ikke længere er deres verden og derfor ikke vedrører dem.
Men det er få, siger han.
Et af de sværeste valg for BenteFor Bente Hassing er det især flygtninge- og intergrationspolitikken, der fylder meget.
Noget hun har beskæftiget sig med, da hun var involveret i arbejdet på et asylcenter.
- Det ligger mig meget på sinde, at det (integrationen, red.
) bliver godt gennemført.
Indvandrere skal lære dansk og lære at forstå vores kultur, og vi skal lære at forstå deres.
Bente Hassing har fulgt nøje med i valgdækningen, så det sidste kryds bliver sat det rigtige sted.
- Det her valg har været et af de sværeste for mig.
Nogle af dem (partierne, red.
) har gode punkter, og nogle har punkter, jeg slet ikke bryder mig om.
Dem skal jeg kende.
For selvom min stemme bare er en lille del, så betyder den også noget.
FacebookTwitterKopier linkEmner:Folketinget|Valg og folkeafstemninger|Danmarks Statistik|Befolkning|Samsø




https://www.dr.dk/sporten/haandbold/herreligaen/aalborg-taet-paa-dm-finalen-efter-overbevisende-sejr

HerreligaenAalborg tæt på DM-finalen efter overbevisende sejrAalborg vandt overbevisende i den første semifinale over Bjerringbro-Silkeborg på hjemmebane.
Aalborgs Henrik Møllgaard (21) og BSVs Michael V Knudsen (77) i den første semifinale i herrehåndbold mellem Aalborg Håndbold og Bjerringbro-Silkeborg, i Aalborg den 22.
maj 2019.
22.
maj 2019 kl.
20.
29Bemærk: artiklen er mere end 30 dage gammelLæs opAalborg Håndbold vandt grundspillet, derefter også sin gruppe i slutspillet, og nu er den nordjyske klub også godt på vej til at snuppe den ene plads i herrernes DM-finale.
Onsdag aften tog holdet det første stik og sejrede i den første semifinale på hjemmebane med 33-30 over Bjerringbro-Silkeborg (BSV).
Der var langt hen ad vejen klasseforskel, men BSV fik pyntet på stillingen i slutfasen og undgik den afklapsning, som det trak op til.
Læs også:BILLEDER Team Esbjerg vandt DM i kvindehåndboldAalborg satte sig på kampen fra begyndelsen og dæmmede godt op for BSV.
En tidlig føring på 3-0 voksede og blev siden til 9-4.
Hjemmeholdet scorede en del mål på kontra, og særligt fløjspilleren Sebastian Barthold boltrede sig og scorede seks gange på seks forsøg i første halvleg.
Danske mestre de seneste 10 år2018 Skjern Håndbold2017 Aalborg Håndbold2016 Bjerringbro-Silkeborg2015 KIF Kolding København2014 KIF Kolding København2013 Aalborg Håndbold2012 AG København2011 AG København2010 AaB Håndbold2009 Kolding IFBSV kæmpede for at bide sig fast i haserne på modstanderen og var flere gange kun bagud med tre mål, men hver gang svarede Aalborg tilbage ved at øge forspringet.
Særligt i slutningen af første halvleg, hvor Aalborg med en god afslutning vekslede 15-12 til pausestillingen 19-13.
Pausen blev forlænget en del minutter, da en tilskuer havde brug for en ambulance, og da spillet fortsatte, var Aalborg fortsat bedst.
Efter godt fire minutter lød føringen 24-15, og det lignede en afgørelse.
Læs også:Gammel kending bliver ny cheftræner i KIF KoldingHos BSV var Jacob Lassen lyspunktet.
Højrebacken tordnede bolde i kassen på en dag, hvor landsholdsspilleren Nikolaj Øris svigtede på skudfronten.
Lassen nåede 11 træffere på 14 skud, men det var bare ikke nok.
BSV fik ganske vist sat en prop i og reducerede til 22-28, hvilket fik Aalborg til at tage timeout, men spænding om udfaldet kom der aldrig.
Aalborg gik lidt ned i kadence til sidst, men da BSV reducerede til 28-32, var der blot fire minutter tilbage.
Nu skal BSV vinde hjemmekampen mod Aalborg på søndag for at fremtvinge en tredje og afgørende kamp.
I den anden semifinale tørner GOG og Skjern sammen.
/ritzau/FacebookTwitterKopier linkEmner:Aalborg|Bjerringbro-Silkeborg Elitehåndbold|Nikolaj Øris (håndboldspiller)|Bjerringbro|Håndbold




https://www.dr.dk/nyheder/detektor/detektor-venstre-kan-ikke-tage-aeren-milliardunderskuddet-der-forsvandt

DetektorDetektor: Venstre kan ikke tage æren for milliardunderskuddet, der forsvandt- Forklaringen er i højere grad fejlagtige prognoser end formidabel politik, siger professor.
Af Michael Højgaard Bang og Sofie Frøkjær22.
maj 2019 kl.
19.
30Bemærk: artiklen er mere end 30 dage gammelLæs opDanmark var blevet ramt af et milliardstort underskud i 2016, hvis ikke Venstre havde “fået styr på dansk økonomi”, da de overtog magten i 2015.
Det budskab gentager flere af Venstres politikere i valgkampen - senest statsminister Lars Løkke Rasmussen i en valgvideo for Venstre - selv om Information i sidste uge kunne fortælle, at Venstre ikke overtog en dårlig økonomi fra Socialdemokratiet ved sidste valg.
Det samme siger flere økonomer nu til Detektor.
Alligevel fastholder Venstres finansordfører, Jacob Jensen, at Venstre har "ryddet op".
- Vi havde en situation, hvor prognoserne dengang viste, at vi var lige ved at komme ud over det tilladte i forhold til EU’s krav, siger Jacob Jensen til Detektor.
Hvad er Venstres påstand?
I søndagens tv-debat på TV 2 med Mette Frederiksen hev Lars Løkke Rasmussen et papir op af inderlommen som dokumentation for, at Danmark kiggede “ned i udsigten til et underskud på 50 milliarder kroner”, da Venstre overtog regeringsmagten i 2015.
Løkkes papir var en prognose fra maj 2015, som forudsagde et underskud på 50,3 milliarder kroner i 2016 på det, man kalder den faktiske saldo.
Så stort blev underskuddet dog aldrig.
I dag ved vi nemlig, at underskuddet i 2016 kun endte på 1,5 milliarder kroner.
Altså 48,8 milliarder kroner bedre end forventet.
Ifølge finansminister Kristian Jensen (V) skete det dog ikke af sig selv, men fordi Venstre dengang tog nogle svære beslutninger.
Det skrev han på Twitter forleden.
Spørgsmålet er, om Venstre virkelig kan tage æren for, at underskuddet aldrig blev så stort?
Det har vi fundet ud afDet helt korte svar: Nej, Venstre kan ikke tage æren for, at det faktiske underskud i 2016 blev meget lavere end forventet.
Det siger en række eksperter i økonomi, som vi har talt med.
Ifølge dem er årsagen snarere, at skønnet i 2015 ganske enkelt tog fejl af økonomiens tilstand og undervurderede den økonomiske udvikling.
- Forklaringen er i højere grad fejlagtige prognoser end formidabel politik, skriver ChristianBjørnskov, der er professor i økonomi på Aarhus Universitet, i en mail til Detektor.
Faktisk vs.
strukturel saldoDen faktiske saldo - også kaldet den offentlige saldo - er det årlige regnskab for det offentliges økonomi.
Det vil sige forskellen mellem offentlige indtægter og udgifter i staten, kommuner og regioner.
Denne saldo svinger meget fra år til år, fordi den blandt andet påvirkes af de finansielle markeder og de internationale konjunkturer.
Den strukturelle saldo er en beregning af, hvordan den offentlige saldo ville se ud i fravær af midlertidige forhold, herunder konjunkturudsving.
Den strukturelle saldo er derfor bedre egnet til at vurdere økonomiens tilstand og planlægge finanspolitikken.
Kilde: De Økonomiske RådDetektor har fået en række økonomiske eksperter til at kigge nærmere på, hvorfor økonomien endte med at blive 48,8 milliarder bedre, end den prognose Lars Løkke Rasmussen (V) vifter med.
Og svaret finder de i regnskabet for 2016: Det viser nemlig, at det gamle skøn undervurderede skatteindtægterne fra tre poster med i alt 40 milliarder.
Pensionsafkastskatten gav 14,8 milliarder, selskabsskatten gav 10,9 milliarder, og posten ‘Øvrige kildeskatter’ indbragte 14 milliarder mere end forventet i prognosen.
Og det kan Venstre ikke tage æren for, forklarer økonomerne.
- Det er meget begrænset, hvor meget ære politikerne kan tage for, hvad der sker på aktiemarkedet og finansmarkedet.
Det er styret af internationale konjunkturer, siger Niels Storm Knigge, senioranalytiker hos tænketanken Kraka.
Den vurdering bakkes op af Søren Hove Ravn, der er lektor på Økonomisk Institut ved København Universitet.
- Vi kan se, at store dele af underskuddet forsvandt på grund af ting, som regeringen kun har meget lidt indflydelse på.
Så regeringen kan ikke løbe med en særlig stor del af æren, vurderer Søren Hove Ravn.
Helt så let giver Venstre sig dog ikke.
Venstres opstramningVenstre har som dokumentation for de svære beslutninger, Kristian Jensen henviser til i sit tweet, peget på en række politiske tiltag, som V-regeringen gennemførte dengang: De indførte blandt andet kontanthjælpsloftet, integrationsydelsen, 225-timersreglen og udvidede omprioriteringsbidraget til at gælde uddannelse og kultur.
Og det er korrekt, at regeringen strammede økonomien i 2015 og 2016.
Men kun i mindre omfang.
Det siger professor i økonomi på Aarhus Universitet Bo Sandeman Rasmussen:- Det er svært at forestille sig, at de [Venstre] har lavet stramninger for 50 milliarder kroner, og størstedelen af forbedringen vil sandsynligvis kunne tilskrives, at økonomien i 2016 reelt havde det langt bedre, end man troede i 2015.
Samtidig understreger økonomerne, at det i virkeligheden er mere retvisende at kigge på det, man kalder den strukturelle saldo – i stedet for den faktiske saldo, som Venstre gør.
Den strukturelle saldo er nemlig renset for de årlige udsving i økonomien.
- Hvis man kigger på den strukturelle saldo, kan man se, at den blev forbedret med 0,3 pct.
af BNP fra 2015 til 2016.
Det svarer til ca.
6 milliarder kroner.
Det er det, som de her politiske tiltag har været med til, siger Niels Storm Knigge, senioranalytiker hos tænketanken Kraka.
Søren Hove Ravn vil ikke sætte præcise tal på, men han vurderer, at det er “i den lave ende af skalaen”.
Udviklingen på den strukturelle saldo viser samtidig, at de offentlige finanser i dag har nogenlunde samme sundhedstilstand, som da Venstre overtog magten i 2015.
I 2015 endte den strukturelle saldo på 0,0, hvilket betyder, at økonomien var i balance.
Det samme gjorde den i 2018.
Det er derfor forkert, når Lars Løkke Rasmussen siger, at han har “fået styr på dansk økonomi”.
Hvad siger Venstre?
 Vi ville gerne have spurgt finansminister Kristian Jensen, hvorfor han på Twitter skriver, at forbedringen af økonomien i 2016 skyldes Venstres “svære beslutninger”.
Men han har ikke ønsket at stille op til et interview over telefonen.
Derimod vil Venstres finansordfører Jacob Jensen gerne svare på, hvorfor Venstre bruger en prognose fra 2015, som vi i dag ved er forkert:- Den prognose viste, at der på det tidspunkt var udsigt til et stort underskud i det offentlige budget.
Og det er på baggrund af den prognose, vi handlede politisk og lavede de opstramninger på finanspolitikken, som prognosen sagde var nødvendige, siger Jacob Jensen.
Men anerkender du, at prognosen var forkert?
- Ja, det er klart, når man kigger efterfølgende, så er prognosen ikke rigtig af alle mulige årsager.
Men udsigten, og det er jo den, man agerer ud fra, var rigtig, og derfor var det også rigtigt at gøre de tiltag og opstramninger, vi gjorde.
Når du anerkender, at vi i dag ved, at prognosen var forkert, hvorfor bliver I så ved med at bruge den?
- Fordi den beskriver den situation, vi alle så ind i [i 2016].
Gør det indtryk på dig, at alle de økonomer, vi og Information har talt med, siger, at økonomien i 2015 var i fin balance?
- Nej, fordi vi havde en situation, hvor prognoserne dengang viste, at vi var lige ved at komme ud over det tilladte i forhold til EU’s krav og den internationale vurdering af dansk økonomis holdbarhed.
Jeg anerkender ikke, at det ikke var det rigtige at gøre på det tidspunkt.
De økonomer, vi har talt med, siger, at jeres politik kan tage æren for 5-6 milliarder af forbedringen i 2016, men den primære årsag er ting, I ikke havde kontrol over.
- Ja, selvfølgelig.
Vi er en lille åben økonomi, som bliver påvirket af, hvad der sker rundt omkring os.
Hvis det går godt i Tyskland, så går det også godt i Danmark.
Men havde vi ikke gjort de tiltag, så var vi løbet ind i nogle underskud, som vi ikke kunne håndtere.
FacebookTwitterKopier linkEmner:Kraka (tænketank)|Kristian Jensen (politiker)|Lars Løkke Rasmussen (politiker)|Økonomi|København




https://www.dr.dk/nyheder/politik/folketingsvalg/pernille-var-utilfreds-med-offentligt-hospital-betalte-selv-55000

FolketingsvalgPernille var utilfreds med offentligt hospital: Betalte selv 55.
000 for at komme ud af depressionDet private psykiatrihospital Skovhus oplever, at flere patienter selv betaler for psykiatrisk behandling.
Pernille Hvidlyk arbejdede som lærer, inden hun blev syg med en depression sidste år.
Af Laura Marie Sørensen, Gitte Olsgaard, Frederik Wiese og Kasper Duncan Gram (video)22.
maj 2019 kl.
21.
01 | opdateret 23.
maj 2019 kl.
09.
19Bemærk: artiklen er mere end 30 dage gammelLæs op55.
000 kroner.
Så mange penge har 27-årige Pernille Hvidlyk og hendes familie betalt af egen lomme for at få Pernille ud af en svær depression.
Pengene er gået til behandling på Danmarks eneste private psykiatriske hospital, der hedder Skovhus.
Pernille Hvidlyks forældre fik hende ind på Skovhus Privathospital sidste forår.
Det skete, efter deres datter havde været indlagt med depression på en offentlig afdeling i en måned, og de stadig ikke følte, at hun havde fået det bedre.
Jeg følte det som et fængsel, hvor jeg var overladt til mig selv,Pernille Hvidlyk om at være indlagt på en offentlig psykiatrisk afdeling- Det gjorde mig faktisk mere syg.
Jeg følte det som et fængsel, hvor jeg var overladt til mig selv, og jeg udviklede aggressiv adfærd både over for personale og mine nærmeste.
Jeg havde ikke lyst til noget, siger Pernille Hvidlyk.
På den offentlige afdeling fik hun medicin, men hun savnede, at hun gennem terapi kunne få hjælp til at tøjle sine sorte tanker.
- Jeg havde ikke noget håb om at ville leve overhovedet, så jeg havde jo forventet, at de gav mig håbet tilbage og kunne hjælpe mig med at få det bedre.
De gjorde, hvad de kunne, men de havde bare ikke de ressourcer, der skulle til, siger Pernille Hvidlyk.
Pernille Hvidlyk kigger ned ad den gang, hvor hun boede, mens hun var indlagt på Skovhus Privathospital.
 I dagligstuen på privathospitalet læste Pernille Hvidlyk bøger, mens hun var indlagt.
 Skovhus Privathospital ligger i de bygninger, der engang har dannet rammerne om et offentligt psykiatrihospital.
 DR)1 / 3Pernille Hvidlyk kigger ned ad den gang, hvor hun boede, mens hun var indlagt på Skovhus Privathospital.
1 / 3I dagligstuen på privathospitalet læste Pernille Hvidlyk bøger, mens hun var indlagt.
2 / 3Skovhus Privathospital ligger i de bygninger, der engang har dannet rammerne om et offentligt psykiatrihospital.
 DR)3 / 3Flere patienter betaler selvPernille Hvidlyk er taget med DR tilbage til den afdeling af Skovhus Privathospital i Odsherred i Vestsjælland, hvor hun var indlagt for et år siden.
Hun fortæller, hvordan hun blev trappet ned i medicin, fik dyrket motion og kom i samtaleterapi.
Og at hun hurtigt fik det bedre.
- Jeg fik rigtig mange redskaber til at tackle de sorte tanker, fortæller hun.
Tilbage på hospitalet møder Pernille Hvidlyk direktør for Skovhus Privathospital, Kit Kjærsgaard.
Kit Kjærsgaard er direktør for Skovhus Privathospital, der har afdelinger i Odsherred, Lyngby, Aalborg og Nyborg.
 DR)Kit Kjærsgaard oplever, at antallet af patienter, der selv betaler for psykiatrisk behandling, stiger.
I 2017 var det 27 patienter.
I 2018 var det 84, og i de første tre måneder af 2019 har 34 patienter selv betalt for deres behandling, viser Skovhus' egne tal.
Vi ser den enlige mor, der tager et lån i banken, og familien, der sælger den ene bil eller bruger mormors arv for at finansiere det her.
Kit Kjærsgaard, direktør for Skovhus Privathospital- Vi ser den enlige mor, der tager et lån i banken, og familien, der sælger den ene bil eller bruger mormors arv for at finansiere det her.
Det er jo, fordi man står som forældre og er så desperate og ønsker så brændende at få nogen, der kan hjælpe, siger Kit Kjærsgaard.
Ofte har patienterne været indlagt i det offentlige, inden de kommer til Skovhus, fortæller sygehusdirektøren.
Patienterne kommer med historier, der giver indtryk af, at den offentlige psykiatri er presset, som DR har fortalt de seneste dage.
Læs også:Psykiatere udskriver syge patienter hver uge- Helt generelt får de ikke det, de havde håbet på i den offentlige psykiatri.
Det er ikke, fordi de læger og det sundhedspersonale i det offentlige er dårligere, end de læger jeg har.
Det er simpelthen de rammer, de har, som gør, at de ikke kan give den behandling, siger Kit Kjærsgaard.
Partierne om psykiatrienDR har spurgt de 13 partier, der stiller op til Folketinget, hvordan de opfatter forholdene i psykiatrien, og hvad der skal gøres ved det.
Du kan se, hvad de svarer ved at klikke her.
Hvad mener du om, at I som privathospital dækker nogle af de opgaver, som det offentlige sundhedssystem skulle tage sig af?
- Hvis du spørger mig som skattebetalende borger, så er jeg dybt bekymret over den udvikling, der har været de senere år, som ser ud til at fortsætte.
Hvis du spørger mig som direktør for Skovhus Privathospital, så er jeg både glad og stolt over, at vi er i stand til at levere det, som patienterne efterspørger.
Det hele værdPernille Hvidlyk endte med at være indlagt på Skovhus Privathospital i 14 dage.
Prisen for indlæggelsen var 34.
000 kroner.
Bagefter har hun gået i terapi på hospitalet, og samlet set er regningerne løbet op i 55.
000 kroner.
Hendes forældre har betalt det meste, men Pernille Hvidlyk har også brugt af sin egen opsparing.
Hun synes, at det har været det hele værd.
I dag er hun færdig med terapien, er ved at trappe ud af medicin og er begyndt på en uddannelse som kontorassistent.
- Men jeg ville godt have været det foruden.
Jeg ville ønske, jeg havde fået den hjælp, som jeg har betalt mine skattepenge til.
FacebookTwitterKopier linkEmner:Skovhus Privathospital|Hospitaler|Patienter|Sundhedsvirksomhed|Sjælland




https://www.dr.dk/nyheder/penge/tidligere-chef-i-skat-beskylder-karsten-lauritzen-politisk-indblanding-i-hjemsendelser

Afsløring af skatteskandaleSe temaPengeTidligere chef i Skat beskylder Karsten Lauritzen for politisk indblanding i hjemsendelserKarsten Lauritzen afviser den alvorlige beskyldning og kalder det en konspirationsteori.
(ARKIV) Skatteminister Karsten Lauritzen (V) afviser at have haft noget med hjemsendelser af chefer fra Skat at gøre.
Af Jakob Ussing22.
maj 2019 kl.
20.
54Bemærk: artiklen er mere end 30 dage gammelLæs opEn alvorlig beskyldning om usaglig indblanding i hjemsendelsen af chefer i Skat blev rettet mod skatteminister Karsten Lauritzen (V) under dagens afhøring i Skattekommissionen.
Beskyldningen kom fra den tidligere underdirektør i Skat, Richard Hanlov, der forklarede, hvordan han oplevede at blive sendt hjem den 24.
september 2015, fordi han skulle undersøges for et muligt ansvar i sagen om formodet svindel med udbytteskat for mindst 12,7 milliarder kroner.
Ifølge Hanlov kom beskeden som et chok, fordi han aldrig havde ansvar for tilbagebetalingen af udbytteskat til udenlandske aktionærer, og fordi Skats ledelse afviste hans ønske om at bruge penge på et IT-projekt, der muligvis kunne have hjulpet på nogle af problemerne.
- Da jeg fik at vide, at det var på grund af udbytteskat, så var det en gåde.
Jeg havde jo slet ikke beskæftiget mig med udbytteskat, sagde Hanlov.
Læs også:Ødelæggende nedskæringer og manglende ørenlyd hos chefer: 5 ting, vi har lært om skattesvindel for milliarderAllerede dagen inden havde han fået at vide, at tre andre chefer ville blive hjemsendt for deres mulige ansvar for udbytteskatteskandalen.
Så Richard Hanlov troede, at hastemødet med Skats daværende øverste direktør, Jesper Rønnow Simonsen, skulle handle om at håndtere situationen, nu hvor der manglede en række chefer.
Men i stedet blev han også selv sendt hjem.
Og da Skattekommissionens udspørger, advokat Jens Lund Mosbek, i dag spurgte til, om han siden har fundet ud af, hvorfor også han blev hjemsendt, tog Richard Hanlov bladet fra munden.
- Der er ingen tvivl om, at det her er sket på et rigtigt højt plan.
Jeg har gode kilder højt oppe.
Mit gæt er, at det her har ministeren og departementschefen besluttet.
Hvad får dig til at tro, at der var politisk indblanding?
- Jeg har gravet i det i fire år.
Der har været et møde i regeringstoppen - i Venstre-regeringen - og jeg tror også, at Rigsrevisionen og toneangivende folk i Skat har været involveret.
Det har jeg fået at vide.
Dokumentation kunne Hanlov ikke fremlægge over for Skattekommissionen, men han mente, at ministeren havde blandet sig for at få løftet antallet af hjemsendelser.
Richard Hanlov fremhævede i den forbindelse, at Karsten Lauritzen på et pressemøde dagen efter hjemsendelsen understregede, at antallet af hjemsendte chefer var større end i tidligere sager.
Lauritzen afviser beskyldningKarsten Lauritzen kan på ingen måde genkende Richard Hanlovs udlægning, som han afviser blankt.
- De chefer, der blev hjemsendt, var en beslutning fra den daværende skattechef.
Jeg har som minister ønsket, at alle dem, der har haft ansvar på chefniveau, at der skulle det undersøges, om de havde gjort deres arbejde.
Det er en del af at være offentlig leder, at det skal undersøges, når der ruller en skandale for et milliardbeløb.
Så jeg har blot gjort, hvad skatteborgerne kunne forvente af mig, siger skatteministeren.
Læs også:Skatteminister vil ændre regler: Embedsmænd skal ikke finde beviser mod sig selvMinisteren afviser også, at antallet af hjemsendelser har været diskuteret på et møde i regeringstoppen forud for beslutningen og kalder Hanlovs beskyldning for en konspirationsteori.
- Nej, jeg har ikke bestemt antallet af chefer, der skulle hjemsendes.
Det er en ren konspirationsteori.
Jeg forstår godt, at det er svært for dem, der har været hjemsendt, men det er en del af det at være chef.
Når der ruller en stor milliardskandale som på udbytteområdet, så skal det undersøges, om der kan gøres et juridisk ansvar gældende, ligesom det er helt naturligt, at undersøgelseskommissionen undersøger, om der skal gøres et ansvar gældende over for den lange række af skatteministre, der sad i perioden, hvor udbytteskattetyveriet fandt sted.
Skyts rettet mod FinansministerietRichard Hanlov var i det hele taget mere åbenmundet, end de fleste andre har været under afhøringerne i Skattekommissionen.
Han forklarede, at han som underdirektør i Skat med ansvaret for udvikling var chef for 160-180 ansatte, der reelt drev en IT-virksomhed, som var sat i verden for at gennemføre de store sparerunder, som Skat skulle igennem.
- Det var nærmest hvert år, at der kom folk i sorte habitter fra Finansministeriet og krævede, at vi skulle spare en milliard kroner mere.
Nu sidder vi og snakker udbytteskat, men i virkeligheden er I nødt til at se det samlet.
Det starter i Finansministeriet, hvor de her besparelser blev besluttet, sagde Hanlov.
Han tilføjede, at både han selv og flere andre højtplacerede chefer i både Skat og Skatteministeriet forsøgte at overbevise Finansministeriet om, at det ikke gik med så store besparelser.
Men at der ikke blev lyttet.
Derefter valgte Skattekommissionens formand, landsretsdommer Michael Ellehauge, at holde en kort pause i afhøringen.
Der er allerede ni tidligere skatteministre fra perioden 2005-2017, som skal vidne til efteråret i Skattekommissionen.
Spørgsmålet er efter dagens afhøring, om Skattekommissionen også vil afhøre en række tidligere finansministre.
Frikendt i flere undersøgelserHanlov forklarede desuden, at ansvaret for den manglende kontrol med de udenlandske aktionærer, der uberettiget fik tilbagebetalt udbytteskat fra den danske statskasse, i udgangspunktet måtte ligge i selve den enhed, der udbetalte pengene.
- Og i sidste ende hos direktionen, som er løbet langt væk fra ansvaret i den her sag, sagde Hanlov.
Det blev ganske vist foreslået at flytte ansvaret til Hanlovs område, men det blev ifølge Hanlov aldrig implementeret, fordi der ikke fulgte de ekstra 70 ansatte med, som han mente, at opgaven krævede.
Læs også:Skattedirektør om årelange besparelser: Kontrollen var det eneste sted, man kunne skære ind til benetHan kaldte det for ”løgn”, når hans navn står ud for det overordnede driftsmæssige ansvar for området i et dokument, som andre chefer lavede, efter at han var blevet hjemsendt.
Og han understregede, at han er blevet frikendt i flere advokatundersøgelser allerede.
Han blev således frikendt for ansvar i Kammeradvokatens undersøgelse af sagen i 2016, hvorefter han vendte tilbage til en stilling som underdirektør i Skat, dog med et nyt ansvarsområde.
I dag arbejder han i Erhvervsstyrelsen.
Richard Hanlov har ifølge eget udsagn aldrig modtaget en ordentlig forklaring på, hvorfor han blev hjemsendt.
Han fik et brev få dage senere, som han under afhøringen kaldte ”intetsigende”.
Det lovede han at fremsende til Skattekommissionen, så den selv kan vurdere det.
FacebookTwitterKopier linkEmner:Jesper Rønnow Simonsen (erhvervsleder)|Karsten Lauritzen (politiker)|Skat|Venstre|Skatter og afgifter




https://www.dr.dk/sporten/fodbold/landsholdet/spillere-faar-ny-chance-paa-landsholdet-de-maa-vise-de-er-dygtige-nok

LandsholdetSpillere får ny chance på landsholdet: 'De må vise, de er dygtige nok'Daniel Wass og Risa Durmisi er tilbage på landsholdet efter længere tids fravær.
Af Sarah Fisker Henriksen og Andreas Kraul22.
maj 2019 kl.
19.
02Bemærk: artiklen er mere end 30 dage gammelLæs opNår man kigger den nyligt udtagne landsholdstrup igennem, er der et par navne, der springer i øjnene.
Daniel Wass og Riza Durmisi.
To velkendte navne, der efter en periode væk fra landsholdet er kommet ind i varmen igen inden de to EM-kvalifikationskampe mod Irland og Georgien i juni.
Læs også:Landsholdsspillere: Sammenhold er vores comebackmiddelLandstræner Åge Hareide har lagt stor vægt på at udtage spillere, der har fået meget spilletid i deres respektive klubber.
- Spillere, der har trænet næsten helt op til landsholdssamlingen, er vigtige at få med, fordi de har været aktive og været en del af en trup.
Det har været vigtigt for mig at få spillere med, som har været aktive så længe som muligt i maj måned, siger landstræneren.
Gamle kendinge tilbageDaniel Wass har ikke været en del af det danske landshold siden november 2016.
Nu er den 30-årige midtbanespiller tilbage i truppen, og det kan han tilskrive en god sæson i sin spanske klub Valencia, forklarer Åge Hareide.
- Han har spillet godt for Valencia hele året.
Han har sine spidskompetencer på kanten, som midtbane eller som back, hvor han kan komme i position til at slå gode indlæg, og det kan blive vigtigt for os i begge kampe, siger Hareide.
Efter mere end et år væk fra landsholdet er også 25-årige Riza Durmisi, der spiller i italienske S.
S.
Lazio, blevet udtaget til Hareides trup.
Riza Durmisi var senest i kamp for Danmark i en venskabskamp mod Panama i marts 2018.
Den italienske liga har sidste spillerunde i den kommende weekend, og derfor er Durmisi i kampform helt frem til landsholdssamlingen.
- Han får trænet helt indtil samlingen, og derfor tager vi ham med.
Han har været med tidligere, og vi kender hans kvaliteter, siger han.
Der har været en del ’flimmer’ omkring de her spillere i forhold til landsholdet.
Er det den helt store forsoning her i juni måned?
- Det er altid sådan med et landshold, at spillere ryger ud af forskellige grunde.
I fodbold må man tage muligheden, når den er der.
Nu har de fået muligheden for at være tilbage, og så må de bare vise, at de er dygtige nok til at være her, siger Hareide.
Danmark skal møde Irland hjemme i Parken 7.
juni.
Hør, hvad landstræner Åge Hareide siger om hjemmebanefordel mod Irland:Irland har maksimumpoint efter sejre over Gibraltar og Georgien, mens georgierne har lidt nederlag til Schweiz og Irland.
Både Danmark og Gibraltar har kun spillet en enkelt kamp i gruppen.
FacebookTwitterKopier linkEmner:Åge Hareide (fodboldtræner)|Daniel Wass (fodboldspiller)|Fodbold|Irland|S.
S.
Lazio




https://www.dr.dk/nyheder/politik/folketingsvalg/analyse-glem-sv-regering-og-df-som-foedselshjaelper-det-bliver-ren

Af DR's politiske analytikerJens RingbergFolketingsvalgANALYSE: Glem SV-regering og DF som fødselshjælper - det bliver ren Løkke eller FrederiksenThulesen afskriver sig selv som Mette Frederiksens livline, og hun afviser Løkkes SV-tanker.
Dermed er det ren Løkke eller ren Frederiksen, skriver DR's politiske analytikerMeningsmålingerne peger pt.
i retning af en plan A med Mette Frederiksen i statsministerstolen, vurderer Jens Ringberg.
22.
maj 2019 kl.
20.
40Bemærk: artiklen er mere end 30 dage gammelLæs opHalvvejs inde i valgkampen ligger to meget omtalte plan B-scenarier på det yderste.
De er ikke døde, men det ligner.
Den ene er Lars Løkke Rasmussens forestilling om en SV-regering som svar på en kaotisk parlamentarisk situation efter valget.
Dén plan har mødt Mette Frederiksens kolde skulder, hvorpå Løkke har konstateret, at Frederiksen er i færd med at rykke voldsomt til venstre i det politiske spektrum.
Den anden er Kristian Thulesen Dahls plan B, som Mette Frederiksen hidtil har kunnet knytte gode forventninger til - nemlig at Dansk Folkeparti kunne være fødselshjælper for en S-regering efter valget.
Hvis plan A - en borgerlig regering - ikke var mulig.
Pilen peger på FrederiksenKonsekvensen er, at det peger i retning af et af de oprindelige to plan A-scenarier.
Enten Løkke eller Frederiksen, støttet af enten blå eller rød blok.
Lige nu peger den klart største pil mod Frederiksen og rød blok - og det kan blive ualmindeligt udfordrende.
Mere om det til slut i denne tekst - først lidt mere om Thulesens plan B.
Da Dansk Folkeparti holdt årsmøde i Herning i september 2018, spurgte Kristian Thulesen Dahl sit bagland: "Er I klar til valg?
".
Dét var baglandet.
Men det er forståeligt, hvis en DF'er hist og pist efterhånden er lidt træt af udsigten til det kommende valg - og valgresultatet.
Hun kunne bare ringeFor Dansk Folkeparti får et skidt valg, medmindre der sker noget helt nyt.
Og det er derfor, Kristian Thulesen Dahl nu gør op med den plan B, som han ellers lagde vægt på i Herning i september.
Her talte han om en situation efter valget, hvor Mette Frederiksen stod til at blive statsminister:- Mange spekulerer naturligvis på, om Socialdemokratiet på et tidspunkt får nok, og telefonen så ringer hos os.
For hvis den gør, hvad så?
Og ved I hvad?
Hvis den ringer – så tager vi den.
Mette, du har mit nummer, sagde DF-formanden.
Meningen var klar: Hvis Frederiksen ringede, så kunne det være, at Thulesen ville være passiv fødselshjælper for en S-regering.
Det ville sikre, at hun kunne føre en stram udlændingepolitik - og samtidig kunne man så føre velfærdspolitik sammen.
Ikke længere livlineI dag er meldingen fra Kristian Thulesen Dahl en anden.
Han har læst meningsmålinger og konstaterer derfor, at plan B ikke længere er realistisk.
Mette Frederiksen må skabe sin regering med udgangspunkt alene i rød blok.
- Vi vil ikke kunne redde hende.
Det forholder jeg mig nu aktivt til.
Og derfor vil DF ikke kunne være en livline for en S-regering, lyder det fra Kristian Thulesen Dahl.
ValgkampDet er vigtigt at huske, at DF-formandens udtalelse kommer med udgangspunkt i dårlige målinger.
Der er tale om valgkamp.
Og DF har brug for at trække vælgere fra den socialdemokratiske beholdning ved at true med udsigten til slap udlændingepolitik.
Lykkes det, kan plan B genopstå.
Det er lige før, Thulesen Dahl opfordrer folk til at stemme på DF, så han kan hjælpe Socialdemokratiet med at føre stram udlændingepolitik.
Det er også værd at notere sig S-formand Mette Frederiksens svar - hun forudsiger, at det brede flertal bag en stram udlændingepolitik vil bestå efter valget.
Og så vil hun i øvrigt ikke være statsminister, hvis hun skal tvinges til ændringer i "den brede udlændingepolitik".
Resten af valgkampen kommer politikerne til at diskutere, hvad dét betyder.
Røde og blå politikere.
Hvad er "den brede udlændingepolitik", som ikke kan røres?
Svær tid i den røde familieOg ikke nok med det - efter valget kommer Mette Frederiksen til at stå over for ualmindeligt vanskelige forhandlinger med de andre partier i rød blok om, hvad de kan få hende til at acceptere på udlændingeområdet.
Med andre ord: Konsekvensen af det billede, der tegner sig i meningsmålinger - og af at de to plan B'er ikke længere er realistiske - er følgende:Det peger i retning af plan A med Mette Frederiksen i statsministerstolen.
Hvis hun da ellers kan komme overens med den nærmeste politiske familie - som bliver meget vanskelig at arbejde sammen med.
Både før og efter regeringen er dannet.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Lars Løkke Rasmussen (politiker)|Udlændingepolitik|Herning




https://www.dr.dk/nyheder/kultur/hollywood-blaeser-til-kamp-mod-kontroversiel-abortlov-vil-boykotte-hel-stat

KulturHollywood blæser til kamp mod kontroversiel abortlov: Vil boykotte hel statFlere filmproduktioner stopper deres optagelser i staten Georgia efter nyt lovforslag.
Et abortlovforslag har nu fået flere filmproduktioner til at trække sig fra staten Georgia.
Her ses skuespiller Frances Fisher (medvirkede i 'Titanic' og er med i HBO's kommende 'Watchmen'-serie) tale under en demonstration foran Georgia State Capitol building 21.
maj.
Af Henriette Stisen22.
maj 2019 kl.
18.
45Bemærk: artiklen er mere end 30 dage gammelLæs opEn nyt lovforslag har fået Hollywood på bagbenene, og større filmselskaber og kendte skuespillere og instruktører boykotter nu Georgia og nægter at indspille film i staten.
'Hjerteslags-lovforslaget' vil gøre det ulovligt at få foretaget en abort, efter fosteret har udviklet et hjerteslag, hvilket sker så tidligt som seks uger inde i graviditeten.
Eller sagt på en anden måde: omkring to uger efter en udeblevet menstruation.
Da mange kvinder slet ikke opdager deres egen graviditet inden de seks uger, anses loven derfor som et reelt forbud mod abort.
Georgia, der ellers er et yndet sted at filme, da de giver store skattefordele til film- og tv-produktioner, oplever derfor at flere filmproduktioner nu trækker sig fra staten.
Heriblandt skuespiller Jason Bateman ('Arrested Development', 'Ozark' og et hav af komediefilm) og indiefilm-instruktørerne Mark Duplass og Christine Vachon, der opfordrer deres kolleger til at trække deres produktioner fra staten.
Også den Oscar-vindende intruktør Ron Howard har sagt, at han ikke vil producere i Georgia, hvis loven træder i kraft fra januar som planlagt.
Skuespilleren Jason Bateman har sagt, at han ikke længere vil producere film i Georgia.
Senest har holdet bag den populære film 'Brudepiger' trukket sig helt fra staten.
Kristen Wiig og Annie Mumolos kommende komediefilm ’Barb and Star Go to Vista Del Mar’ havde ellers planlagt optagelser i netop staten Georgia.
De planer er nu aflyst på grund af det nye lovforslag, meddeler de til Variety.
Blandt dem, der vælger at fortsætte deres produktioner i Georgia, har flere, heriblandt producer og instruktør J.
J.
Abrams (Star Wars og Star Trek), i stedet valgt at donere penge til organisationer, der arbejder imod lovforslaget.
I løbet af i år er lovforslaget blevet underskrevet af staterne Ohio, Kentucky, Mississippi og altså senest Georgia.
Ekspert: Boykot kan give bagslagNår fokusset er stort på Georgia, skyldes det, at filmselskaberne alene sidste år lagde over 2,7 milliarder dollars i deres produktioner i staten.
Men at Hollywood boykotter staten får dog formentligt ikke nogen indvirkning på gennemførelsen af loven, mener USA-ekspert og adjunkt ved Københavns Universitet, Frederik Georg Hjorth.
- Langt de fleste amerikanske vælgere betragter abort som et moralsk spørgsmål.
Forskning viser, at ved netop moralske emner, så laver man ikke en afvejning af eksempelvis de økonomiske konsekvenser.
At stjernerne fra Hollywood går ind i kampen kan derimod risikere at have den modsatte effekt, mener han.
- Hollywood er kendt i den amerikanske offentlighed som værende venstreorienteret, så de konservative amerikanere, der støtter abortstramninger, ser derfor ikke op til Hollywood.
Deres boykot kan derfor lige såvel give bagslag.
Georgias republikanske guvernør Brian Kemp giver heller ikke meget for filmbranchens modstand:- Vi er partiet for frihed og muligheder.
Vi værdsætter og beskytter uskyldigt liv - også selvom det får c-liste kendisser til at skråle op, sagde han tidligere på ugen.
Kendisser har før brugt boykot som våbenDet er ikke første gang, at kendisser har valgt at boykotte en hel stat.
I 2016 aflyste den ærkeamerikanske sanger Bruce Springsteen sin stadionkoncert i staten North Carolina, efter de blandt andet lovgav mod transkønnedes valgfrihed, når det kom til toiletbesøg – de skulle nu bruge det toilet eller omklædningsrum, der stemte overens med det køn, de havde ved fødslen.
Sådan så det ikke ud i North Carolina i 2016.
For Bruce Springsteen aflyste sin koncert i staten, efter de havde indført lovforslaget 'House Bill2', der blev kritiseret for særligt at diskriminere mod transseksuelle.
På billedet fester Springsteen i Parken i København.
Også Nick Jonas, Demi Lovato, Pearl Jam og flere andre aflyste koncerter i staten, og efter mere end et års heftig debat og boykot endte North Carolina med at trække enkelte dele af loven tilbage.
Individet og religionenDen samme tilbagetrækning ser Frederik Georg Hjorth dog ikke som en mulighed i tilfældet om 'Hjerteslags-lovforslaget'.
- I USA har holdninger til homoægteskaber rykket sig markant de sidste to til tre årtier.
Det er meget plausibelt, at det samme er ved at ske med holdninger til eksempelvis transkønnede.
Men modsat abort, så handler spørgsmålet om homoseksuelles rettigheder ikke om moral.
Det handler om individets frihed, mener Frederik Georg Hjorth.
- Hvor debatten om eksempelvis homoseksuelles rettigheder har været vinklet på individets ret til ligestilling og frihed, så er abortspørgsmålet i stedet delt i to lejre: Dem, der mener, at det handler om to individer, altså en mor og et barn, og dem, der mener, at det handler om ét individ: en kvinde.
Og så er religion heller ikke til at komme udenom, når man taler om abort i USA.
- Den helt store skillelinje omkring abort i USA er ikke mellem mænd og kvinder.
Den er mellem religiøse og ikke-religiøse.
Læs også:Hollywood-heks til kamp for fri abort i USAFacebookTwitterKopier linkEmner:Bruce Springsteen (musiker)|USA|Abort|Københavns Universitet|Religion




https://www.dr.dk/nyheder/politik/ep-valg/minut-minut-10-borgere-grillede-ep-kandidater-hvad-vil-i-goere-ved






https://www.dr.dk/nyheder/regionale/fyn/selvkoerende-biler-og-lynhurtigt-netvaerk-langeland-vil-vaere-foerste-kommune

FynSelvkørende biler og lynhurtigt netværk: Langeland vil være første kommune med 5GLangeland Kommune håber, at politikerne vil gøre dem til forsøgskommune.
Jørgen Jensen fra  Langelands Mobil- og Bredbåndsforening håber på, at Langeland kan blive det første sted i Danmark, hvor 5G-netværket bliver testet af.
Af Jonatan Grau Møller, Lukas Bjerg og Sine Skott Andersen22.
maj 2019 kl.
19.
25Bemærk: artiklen er mere end 30 dage gammelLæs opHist hvor vejen slår en bugt.
.
.
kommer der snart en selvkørende bil.
I hvert fald hvis det står til Langelands Kommune.
De drømmer nemlig om at blive den første kommune i Danmark, som kan lokke virksomheder til med et lynhurtigt 5G-netværk.
Hvad er 5G?
5G bliver mange gange hurtigere end det nuværende 4G-netværk, og i fremtiden forventes blandt andet selvkørende biler og sundhedssystemer at være koblet på 5G-netværket.
Eksperter forventer, at det bliver det mest kritiske stykke infrastruktur, som noget land bygger.
Derfor er der så stor opmærksomhed om sikkerheden.
Ifølge planen skal de første 5G-antenner være i brug i løbet af i år.
Kilde: Energistyrelsen og netkablet.
dkDrømmen er startet hos Langelands Mobil- og Bredbåndsforening, hvor formand Jørgen Jensen ser store muligheder på øen.
- Langeland vil være helt ideelt til afprøvning af 5G.
Prøv bare at se på vores lange, snoede veje lidt øst fra Tranekær.
Her vil man eksempelvis kunne teste selvkørende biler, forklarer Jørgen Jensen.
Og han er tydeligvis ikke ene om denne drøm.
På et møde i kommunens Trafik-, Teknik- og Miljøudvalg har politikerne netop besluttet at blåstemple et forslag fra bredbåndsforeningen, der skal gøre Langeland til forsøgskommune for 5G-netværk.
- Det ville jo være alle tiders!
Tænk bare, hvis Langeland kunne blive kendt som et sted, hvor man ikke er bange for at prøve nye ting af, siger Bo Nissen (K), der er formand for Trafik-, Teknik- og Miljøudvalget i Langelands Kommune.
Fri bane til selvkørende bilerIfølge regeringens planer skal de første 5G-antenner tages i brug allerede i løbet af et års tid.
Og for to måneder siden kom det frem, at det bliver svenske Ericsson, der vandt udbuddet og skal være hovedleverandør af mobilnetværket 5G i Danmark.
Bo Nissen, formand for Trafik-, Teknik- og Miljøudvalget i Langelands Kommune, drømmer om bedre dækning på den aflange ø i det Sydfynske Øhav.
Langeland anses som et godt sted at teste denne teknologi, da infrastrukturen er perfekt til det.
Der er næsten ingen lyskryds, som kan stå i vejen for 5G-masterne, og så vil afprøvningen af selvkørende biler være helt ideel på de mindre befærdede veje på Langeland.
- Får bilerne de signaler, de skal have?
Er de 100 procent sikre?
Alt det kan man teste af her, uden at man kommer til at chikanere nogen, forklarer Jørgen Jensen, formand for Langelands Mobil- Og Bredbåndsforening.
Selvkørende biler kan først tages i brug, når der er et hurtigt netværk for 5G at køre på.
Her vil forsinkelsestiden kunne nedsættes fra 20 millisekunder til 1 millisekund.
Og det har afgørende betydning, siger Jørgen Jensen:- Hvis der skulle løbe en ko - eller endnu værre; et barn - ud på vejen, idet vi tester en selvkørende bil, så er det afgørende, at den kan bremse med det samme.
Det er her, hvor Langeland håber, at 5G kan starte med at blive udrullet.
Minister kan se mulighederDanmarks Energi-, forsynings- og klimaminister, Lars Christian Lilleholt (V), ser også store muligheder i Langeland som forsøgsområde.
- Jeg synes umiddelbart, at det lyder som en meget spændende idé, og jeg vil gøre, hvad jeg kan, for at bakke op om forslaget.
Jeg kender til de problemer, som Langeland står med, og derfor er jeg også glad for, at Langeland har søgt ind til regeringens bredbåndspulje.
Energi-, forsynings- og klimaminister Lars Christian Lilleholt   © DR ARKIV)Når Lars Christian Lilleholt snakker om "problemer", så henviser han blandt andet til, at Langeland er én af de kommuner, der har oplevet mange problemer med dækning.
Og for ministeren er det ikke bare et spørgsmål om at teste en forbipasserende løsning af.
Lars Christian Lilleholt (V) er overbevist om, at 5G-netværket i fremtiden vil blive bredt ud i hele landet.
- 5G skal så langt ud, som overhovedet muligt.
Forudsætningen for, at man vil bosætte sig i de ydre områder af Danmark, er, at der er mulighed for at koble sig på et hurtigt netværk.
Uden et netværk er det meget svært at drive en virksomhed eller at få en familie til at fungere, siger Lars Christian Lilleholt (V).
Bekymrede beboereDet er dog ikke alle, som er helt trygge ved at skulle prøve 5G-netværket af på Langeland.
På det seneste møde på Langeland fremlagde en række beboere deres bekymringer for politikerne.
Bekymringer, der blandt andet går på, at strålingen fra 5G-masterne er skadelig for mennesker og dyreliv.
Og der er grund til at være bekymret, mener Henrik Eiriksson, som er IT-konsulent ved Rådet for Helbredssikker Telekommunikation.
- Problemet med 5G-netværket er, at vi faktisk ved, at der i forvejen er skadespåvirkning ved de eksisterende netværk - altså 3G og 4G, siger Henrik Eiriksson.
Han henviser til studier, der viser, at strålingen fra 5G-netværket blandt andet har ført til, at mennesker oplever koncentrationsbesvær og problemer med søvn.
- Når Langeland har et ønske om at blive en forsøgskommune, så er det på eget ansvar, siger Henrik Eiriksson.
Men Energi-, forsynings- og klimaministeren afviser, at danskerne har noget at frygte ved 5G-netværket.
- Det er helt afgørende for mig,at sundheden skal være i orden.
Sundhedsstyrelsen har kigget på det her og vurderet, at der ikke er nogen sundhedsrisiko ved udbredelsen af 5G, siger Lars Christian Lilleholt.
Langeland Kommune har planer om at sende forslaget ind til Energi-, Forsynings- og Klimaministeriet inden for de nærmeste dage.
FacebookTwitterKopier linkEmner:Energi-, Forsynings- og Klimaministeriet|Langeland|Lars Christian Lilleholt (politiker)|Venstre|Teknologi




https://www.dr.dk/nyheder/viden/klima/vandet-kan-stige-med-over-meter-i-aar-2100-og-sende-millioner-paa-flugt

Klimatopmødet COP24Se temaKlimaVandet kan stige med over to meter i år 2100 - og sende millioner på flugtEn ny ekspertvurdering forudsiger katastrofale vandstandsstigninger, hvis ikke vi reducerer udledning af drivhusgasser.
Vandstandsstigningerne kommer hovedsageligt fra Antarktis og Arktis, der forventes at smelte i langt højere grad fremover.
Af Søren Bjørn-Hansen22.
maj 2019 kl.
19.
00Bemærk: artiklen er mere end 30 dage gammelLæs opIndenfor to generationer kan stigende temperatur og smeltende is betyde, at vandstanden i verdenshavene kommer til at stige voldsomt.
En ny ekspertvurdering fordobler havniveaustigningerne til over to meter i år 2100 - hvis vi ikke reducerer vores udledning af drivhusgasser.
I 2013 vurderede FN's klimapanel IPCC, at havniveauet globalt set ville stige én meter i år 2100, hvis menneskeheden ikke skruede ned for udledningerne.
Læs også:CO2-koncentrationen i atmosfæren når nye højderHavvandsstigninger på over to meter vil dog kræve temperaturstigninger, som langt overskrider målsætningerne i Paris-aftalen.
Den seneste uges klimanyheder viser, at det ikke går den rigtige vej.
Investeringer i fossile energikilder fortsætter, og udledningerne stiger globalt set.
Forskerne ved mere nuIfølge den danske klimaprofessor og IPCC-hovedforfatter Sebastian Mernild, taler forskerne nu om så voldsomme havvandsstigninger, fordi de er blevet bedre til at forstå processerne bag klimaforandringerne og afsmeltningen af klodens iskapper.
- Videnskaben udvikler sig hele tiden.
Det samme gør klimaet.
Vi er blevet bedre til at forstå de dynamiske forhold ved klodens to store ismasser, det antarktiske isskjold og indlandsisen, siger han.
- Samtidig er klimaet blevet varmere og isen mere ustabil, og derfor er forholdene i dag anderledes, end da sidste IPCC rapport blev sammenfattet i 2011 og 2012.
Til daglig er Sebastian Mernild direktør for klimaforskningsinstutionen Nansencenteret i Bergen.
Kan forskubbe 187 millioner menneskerBag de nye forudsigelser står en række anerkendte eksperter på området for is og klima, blandt andet Jonathan L.
Bamber fra Bristol University i England og Michael Oppenheimer fra Princeton i USA.
På trods af en stigende usikkerhed omkring klimaet generelt finder de det plausibelt, at havniveauet kan stige voldsomt - hvis vi fortsætter med at udlede drivhusgasser som nu.
Havniveaustigninger, der får store konsekvenser.
I konklusionen på deres videnskabelige artikel, som er publiceret i 'Proceedings of the National Academy of Science PNAS' i denne uge, skriver forskerne:- Det kan resultere i tabte landmasser på 1,79 millioner kvadratkilometer, blandt andet områder, der er kritiske for fødevareproduktionen, og det kan forskubbe op til 187 millioner mennesker.
Havniveaustigninger af en sådan størrelsesorden, vil helt tydeligt have dybtgående konsekvenser for menneskeheden.
Tidligere vurderinger for konservativeIfølge forskerne var IPCC for tilbageholdende i deres vurderinger af havniveaustigninger i 2013, fordi de fokuserede for meget på, hvad der "formentlig" ville ske.
Ved at forsøge at vurdere sandsynligheden, risikerer vi at undervurdere den sande risiko, forklarer de.
I stedet har forskerne udvidet de sandsynlige scenarier - til 5-95 procent sandsynlighed - og derved regnet sig frem til en vandstandsstigning på 36-126 centimeter - allerede ved en temperaturstigning på 2 grader.
Stiger temperaturen med hele 5 grader, et scenarie med relativt lav sandsynlighed, kan vandstanden stige med helt op til 238 centimeter.
En sådan temperaturstigning er måske usandsynlig - men bestemt ikke umulig, vurderer forskerne.
Bør tage dem alvorligtIfølge Sebastian Mernild, bør vi tage forskernes vurderinger alvorligt - også selvom de arbejder med brede sandsynlighedsniveauer.
- Ja, det mener jeg.
Specielt set i lyset af, at modellerne er bedre i dag end tidligere, siger han.
For forskerne ved nu så meget om klimaet og isafsmeltningen, at det gør ethvert fremtidscenarie usikkert.
- Bottom line er, at jo flere processer, vi inkluderer i vores modeller, jo større bliver vores usikkerheder, da vi får en bredere forståelse for klima, is og hav-systemerne - og deres samspil, siger han.
Vil du se, hvordan to meter havniveaustigningerne vil ramme Danmark, kan du taste det ind i klimasikring.
dk's kort her.
FacebookTwitterKopier linkEmner:Intergovernmental Panel on Climate Change|Videnskab|Klimaændringer|Forenede Nationer|Storbritannien




https://www.dr.dk/nyheder/regionale/fyn/rivalisering-paa-efterskoler-gik-over-stregen-15-haetteklaedte-elever-sendt

FynRivalisering på efterskoler gik over stregen: 15 hætteklædte elever sendt hjem for hærværkDrillerier på sidste skoledag gik over gevind, da en stor flok efterskoleelever fra Oure Efterskole smadrede vinduer og antændte romerlys på naboskole.
Natten til mandag stormerde mellem 100-150 elever fra Oure Efterskole naboskolen Vejstrup, hvor der blev smadret vinduer og antændt romerlys Af Jonatan Grau Møller og Henrik Mikaelsen22.
maj 2019 kl.
18.
13 | opdateret 23.
maj 2019 kl.
10.
05Bemærk: artiklen er mere end 30 dage gammelLæs opDet får konsekvenser for 15 elever på Oure Efterskole, at der natten til mandag blev udøvet hærværk på Vejstrup Efterskole.
De to skoler ligger under to kilometer fra hinanden.
De er nemlig sendt hjem fra skolen på det, der kaldes "en tænker".
Det sker efter, at en større gruppe på op mod 150 elever - herunder mange klædt med hætter - valgte at storme naboskolen, hvor de smadrede ruder og satte gang i skolens brandalarmer.
Ifølge forstander på Oure Efterskole, Carsten Petersen, er drillerier mellem de to skoler normale.
Men denne episode tager han stærk afstand fra.
- Det her er stukket af i forhold til, hvad vi overhovedet havde kunnet forestille os, fortæller han.
Ifølge ham er det en mindre gruppe elever, der har stået bag selve hærværket, og det er altså nogle af dem, der nu er blevet sendt hjem.
- Eleverne er sendt hjem, så vi kan lave en reel afklaring af, hvad der er sket.
Vi har haft flere medarbejdere, der har siddet morgen til aften for at udrede, hvad der er sket, siger Carsten Petersen.
Derfor siger han, at antallet af elever, der er sendt hjem, kan stige, i takt med at der kommer mere klarhed over situationen.
Berørte eleverPå Vejstrup Efterskole er eleverne dybt berørte af situationen, fortæller forstander Michael Bjørn.
- Vores elever har følt sig krænkede, og det har de bestemt også haft grund til.
Det har været voldsomt, at der pludselig kommer en stor gruppe hætteklædte eller tildækkede personer ind, hvor de bor.
At rivaliseringen mellem de to skoler er gået så vidt, overrasker Carsten Petersen.
- Vi har aldrig set det før, og vi er overraskede.
Men vi lægger os fladt ned.
Vi har ikke været gode nok til at styre vores elever, og ansvaret ligger hos os, siger han.
Den anger møder Michael Bjørn da også.
- Det har ikke været nødvendigt at banke i bordet, for de (Oure, red.
) er jo så kede af det her.
Når det her er faldet til ro, så skal vi tale om, hvordan vi undgår en lignende situation, siger han.
Episoden er blevet meldt til Fyns Politi.
Opdateret: I en tidligere version af artiklen fremgik det at alle eleverne var hætteklædte, og at det var romerlys, der antændte brandalarmerne.
Pyroteknikken blev kun antændt på Oures ejendom.
Derudover stod det nævnt, at alle de hjemsendte tog del i hærværket, hvilket ikke er korrekt.
FacebookTwitterKopier linkEmner:Uddannelse|Efterskoler|Hærværk|Fyns Politi|Fyn




https://www.dr.dk/nyheder/politik/folketingsvalg/partiledere-boostes-paa-facebook-s-har-brugt-158000-kroner-paa-mette

FolketingsvalgPartiledere boostes på Facebook: S har brugt 158.
000 kroner på Mette FrederiksenPå en uge har politikerne brugt over en million på Facebook.
Socialdemokraterne kaster flest penge efter det sociale medie.
Screendump fra kampagne, som kørte fra Mette Frederiksens faceboookprofil frem til 19.
maj.
Af Nis Kielgast22.
maj 2019 kl.
18.
23Bemærk: artiklen er mere end 30 dage gammelLæs op- Vi vil sætte en ny retning for Danmark, lyder budskabet.
Det følges af en video, hvor Mette Frederiksen (S) flankeres af bølgende kornmarker med vindmøller og krammer glade skolebørn.
Et sted mellem 200.
000 og 500.
000 personer fik budskabet.
Annoncen er en af de 17 Facebook-kampagner, som Socialdemokratiets formand har været afsender på i løbet af en uge på Facebook, og som gør hende til den politiker, som har brugt klart flest penge på det sociale medie den seneste tid.
Det brugte partilederne på Facebook på en ugeMette Frederiksen 158.
178 kr.
Pia Olsen Dyhr 23.
918 kr.
Søren Pape Poulsen 20.
712 kr.
Kristian Thuelsen Dahl 11.
058 kr.
Morten Østergaard 10.
377 kr.
Lars Løkke Rasmussen 6.
091 kr.
Isabella Arendt 3.
097 kr.
Pernille Skipper 2.
818 kr.
Klaus Riskær Pedersen 2.
122 kr.
Anders Samuelsen 0 kr.
Uffe Elbæk 0 kr.
Pernille Vermund 0 kr.
Rasmus Paludan 0 kr.
158.
000 kroner har Frederiksen brugt på Facebook i de syv dage mellem 14.
og 20.
maj, som er den seneste syvdages periode, der er offentliggjort data for.
Til sammenligning har Socialdemokratiets officielle side brugt 56.
000 kroner i samme periode.
- Det giver god mening.
Mette Frederiksen er ansigtet på partiets nationale dagsorden, og derfor skal hun synliggøres.
Samtidig virker personer bare bedre end partier på sociale medier.
Vi vil meget hellere følge og like personer, fordi vi bedre kan identificere os med dem, siger Astrid Haug, der ekspert i kampagner på sociale medier.
Men der er stor forskel på, hvordan partierne bruger annoncekronerne.
Venstre har for eksempel kun brugt 6.
000 kroner på Lars Løkke Rasmussens personlige profil i de syv dage.
Annoncer for 1,2 millionerI forbindelse med valgene offentliggør Facebook data om alle annoncer med politiske budskaber.
DR Nyheder har lavet en optælling af alle partier og kandidater, der har brugt over 1.
000 kroner på annoncering de syv dage op til 20.
maj.
Optællingen af de i alt 140 Facebook-profiler viser, at der i løbet af ugen er blevet købt annoncer for næsten 1,2 millioner kroner.
- Det giver mening.
Facebook er dér, man finder det bredeste udsnit af danskerne.
Det er det største sociale medie, og alle generationer bruger det, siger Astrid Haug.
Især Socialdemokratiet virker i offensiven på Facebook i perioden, men følges af Venstre og Konservative.
Mens Venstre bruger 6.
000 ud af knapt 200.
000 kroner på formandens profil, bruger De Konservative 21.
000 kroner på Søren Pape Poulsens side, altså omkring en tiendedel.
De 1,2 millioner er gået til 3.
000 forskellige annoncer.
Mange af opslagene findes i forskellige versioner, der så er rettet mod forskellige grupper af Facebook-brugere.
For eksempel versionerer Venstre en video om friskoler, så der står konkrete beløb fra det område, brugeren kommer fra.
- Det er attraktivt, fordi man kan målrette sine opslag meget specifikt på for eksempel alder, interesser, eller hvor folk bor.
Det er meget effektivt, fordi man på den måde ikke spilder annoncekroner på at nå det forkerte publikum til sit budskab, siger Astrid Haug.
Hun understreger dog samtidig, at man ikke må se annoncekronerne på Facebook alene.
En stor del af partiernes annoncekroner går også til for eksempel avisannoncer og plakater i gadebilledet.
Og i en valgkamp kan det være ekstra attraktivt for partierne at satse på mange forskellige medier.
- Man skal altid overveje, hvor man får mest for pengene.
I en valgkamp er der så mange annoncer, at det bliver dyrere per person, man kommer ud til, fordi Facebooks annoncesystem fungerer som en auktion, hvor den højestbydende får annoncepladsen i dit feed, siger Astrid Haug.
FacebookTwitterKopier linkEmner:Facebook|Lars Løkke Rasmussen (politiker)|Mette Frederiksen (politiker)|Socialdemokraterne|Virksomhedskommunikation




https://www.dr.dk/nyheder/politik/ep-valg/laes-svarene-fra-ryborg-og-ringberg-kulturen-taber-kampen-om-opmaerksomheden






https://www.dr.dk/nyheder/politik/stram-kurs-fyrer-spidskandidat-efter-udtalelser-i-tv

PolitikStram Kurs fyrer spidskandidat efter udtalelser i tvEfter et interview med TV Midtvest er Dennis Kirkegaard ikke længere kandidat for partiet i Vestjylland.
Rasmus Paludan fra Stram Kurs har smidt sin kandidat i Vestjylland på porten.
22.
maj 2019 kl.
17.
29Bemærk: artiklen er mere end 30 dage gammelLæs opEfter et interview med TV Midtvest har Stram Kurs' leder Rasmus Paludan valgt at fyre sin kandidat i Vestjylland, Dennis Kirkegaard.
- Det viser sig, at Dennis Kirkegaard ikke stiller op i Vestjylland alligevel.
Det er, fordi hans ytringer ikke er i overensstemmelse med Stram Kurs overhovedet, siger Rasmus Paludan til tv-kanalen.
I interviewet siger Dennis Kirkegaard, at han langt fra regnede med, at der var en chance for at komme i Folketinget, da han meldte sig.
Samtidig var han ikke umiddelbart helt på det rene med, hvad Stram Kurs mener.
Ny kandidat præsenteres snartPartiet har det som sit erklærede formål at skabe et Danmark uden muslimer ved at udvise et sted mellem 400.
000 og 700.
000 muslimer.
- Udlændingepolitikken skal selvfølgelig være stram.
Men selvfølgelig skal folk udefra være velkomne, hvis de vil leve efter det danske grundlag, de danske værdier og følge de danske love, sagde Dennis Kirkegaard.
Om Rasmus Paludans udmeldinger generelt mener Dennis Kirkegaard ikke, at det skal tages så alvorligt.
- Det er ikke så voldsomt, som det lyder i medierne med Paludan.
For selvfølgeligt skal de (muslimer red.
) have lov til at leve i Danmark, hvis de vil leve efter reglerne.
- De ytringer hænger ikke sammen med vores linje, siger Rasmus Paludan til TV Midtvest.
Stram Kurs vil præsentere en ny kandidat snarest.
/ritzau/FacebookTwitterKopier linkEmner:Stram Kurs (parti)|Jylland|Rasmus Paludan (advokat)|Folketinget




https://www.dr.dk/nyheder/indland/betjent-rakte-flaske-til-rasmus-paludan-politiet-indskaerper-regler

IndlandBetjent rakte flaske til Rasmus Paludan: Politiet indskærper reglerBetjente må ikke overbringe genstande ved demonstrationer, indskærper Københavns Politi.
I løbet af det seneste år har stifter af partiet Stram Kurs, Rasmus Paludan, arrangeret demonstrationer landet over.
Politiet har været massivt tilstede.
Af Lars Lindevall22.
maj 2019 kl.
16.
20Bemærk: artiklen er mere end 30 dage gammelLæs opLederen af partiet Stram Kurs, Rasmus Paludan, fik en hjælpende hånd af en politibetjent, da han afholdt en demonstration ved Amorparken i København den 2.
maj.
En betjent fra Københavns Politi rakte således en flaske til Rasmus Paludan.
I en video, der er blevet delt på sociale medier, ser man Stram Kurs-lederen tage imod flasken, hvorefter Paludan siger "det er lampeolie/tændvæske".
Det er imidlertid vigtigt, at politiets fremtræden opleves neutralt og uden stillingtagen til andet end det sikkerhedsmæssige.
Københavns Politi, TwitterKøbenhavns Politi har nu på det sociale medie Twitter offentliggjort en meddelelse, hvor det indskærpes, at betjente ikke må overbringe genstande ved demonstrationer eller gøre andet, der "kan misforstås".
- I forbindelsen med Stram Kurs' demonstration blev der etableret en sikkerhedszone.
Det skete for at tilgodese sikkerheden samt muliggøre Rasmus Paludans dialog med de borgere, der ønskede det.
I den forbindelse bad en borger en betjent viderebringe en flaske til Rasmus Paludan frem for, at betjenten visiterede borgeren, og derefter overlade det til vedkommende selv at overbringe flasken, skriver Københavns Politi i meddelelsen på Twitter.
Skal fremtræde neutraltPolitiet tilføjer, at "det er imidlertid vigtigt, at politiets fremtræden opleves neutralt og uden stillingtagen til andet end det sikkerhedsmæssige.
"- Det er derfor kort tid efter demonstrationen i Amorparken blevet indskærpet, at betjentene ikke skal overbringe genstande eller på anden måde gøre noget i forbindelse med demonstrationer, der kan misforstås, skriver Københavns Politi.
Københavns Politi bekræfter over for DR Nyheder, at de har sendt indskærpelsen ud, men har ingen yderligere kommentarer til sagen.
Det er ikke første gang, at politiet har erkendt en fejlagtig ageren i forbindelse med Rasmus Paludans demonstrationer.
Under en Stram Kurs-demonstration på Nørrebro i starten af maj blev en journalist fra Radio24syv af politiet forhindret i at stille spørgsmål til partilederen på trods af, at andre journalister fik adgang.
Efterfølgende kom Københavns Politi med en undskyldning for, at de havde blokeret for journalistens almindelige arbejdsbetingelser.
FacebookTwitterKopier linkEmner:Københavns Politi|Stram Kurs (parti)|København|Demonstrationer|Rasmus Paludan (advokat)




https://www.dr.dk/nyheder/politik/ep-valg/udvisningsdoemte-kriminelle-fylder-i-faengslerne

EP-valgUdvisningsdømte kriminelle fylder i fængslerneDF vil skære på det danske bidrag til EU.
V vil bruge EU-penge på at bygge fængsler i udlandet for at løse problemet.
Danskerne stemmer til Europa-parlamentsvalget på søndag.
Her stiller Jeppe Kofod (S, tv), Peter Kofod (DF, mf) og Morten Løkkegaard (V, th).
blandt andet op.
Af Emma Toft og Adnan Sircic22.
maj 2019 kl.
17.
58Bemærk: artiklen er mere end 30 dage gammelLæs opStik imod regeringens målsætning er antallet af udvisningsdømte i de danske fængsler steget.
Det har ellers været en klar ambition for Venstre, Liberal Alliance og Konservative at få flere udenlandske kriminelle til at afsone i deres hjemland.
Men nye tal fra Kriminalforsorgen viser, at det går den forkerte vej.
I årets første fire måneder afsonede 326 udvisningsdømte i danske fængsler og arresthuse.
Det tal er højere end tidligere og en stigning på 80 procent siden 2009.
En del af dem er EU-borgere.
Derfor foreslår Dansk Folkepartis spidskandidat til Europa-Parlamentsvalget, Peter Kofod, at Danmark trækker fængselsudgifterne til udvisningsdømte fra i det årlige danske bidrag til EU, indtil EU har fundet en løsning på problemet.
- Det er jo fuldstændig grotesk, at vi ser et meget stort antal udlændinge sidde i danske fængsler og arresthuse.
Det holder slet ikke, og de her folk skal hjem, lyder det fra Peter Kofod.
14 personer overført sidste årDet er rumænere, som udgør den største enkeltgruppe af udvisningsdømte i de danske fængsler, der i forvejen er meget fyldte.
Og netop disse EU-borgere er der store problemer med at få hjem til afsoning i Rumænien, fordi de rumænske fængselsforhold er så dårlige, at de ikke lever op til basale menneskerettigheder.
Der er ofte for lidt plads til hver enkelt indsat, og der mangler lys og luft.
De to sidste år er således ingen rumænere overført fra Danmark til Rumænien på grund af dårlige fængselsforhold.
I år er der gået hul på bylden.
Tre rumænere er blevet overført til Rumænien, efter at den danske regering har fået en garanti fra de rumænske myndigheder om, at hver person kommer til at afsone under ordentlige forhold.
Men samlet set bliver færre kriminelle udlændinge overført til afsoning i hjemlandet.
I 2015 blev 29 personer overført til afsoning i deres hjemland.
Sidste år var det tal faldet til 14 - hovedparten blev overført til Polen og Litauen - viser tal fra Justitsministeriet.
Venstre: Byg fængsler for EU-pengeVenstres spidskandidat til Europa-Parlamentet, Morten Løkkegaard, kalder det dybt kritisabelt, at der er EU-lande, som ikke tager imod deres egne statsborgere, når det handler om afsoning.
Han afviser DF-forslaget om at skære i det danske bidrag til EU's budget, der er på over 1.
000 milliarder kroner.
- Det er jo ikke et tidspunkt at begynde at barbere budgettet.
Vi har masser af investeringer, vi skal foretage for at beskytte den ydre grænse og for at sikre kampen mod terrorisme, siger han.
I stedet foreslår han, at EU bruger nogle af de såkaldte strukturfondsmidler, som normalt går til at bygge veje og broer rundt om i EU, til at bygge ordentlige fængsler i for eksempel Rumænien.
- Lad os nu prøve at se praktisk på det og hjælpe til med byggeri af fængsler.
Vi har allerede pengene til det i EU-budgettet.
Vi skal bare sørge for at omfordele dem lidt, siger han.
Har forsøgt flere tingDa VLAK-regeringen lavede regeringsgrundlaget for tre år siden, stod det sort på hvidt:"Det store antal udvisningsdømte i fængslerne medfører sikkerhedsmæssige udfordringer og forstyrrelser for arbejdet i kriminalforsorgen.
Derfor vil regeringen styrke indsatsen over for udvisningsdømte udlændinge.
Målet er, at flest muligt afsoner deres straf i hjemlandet.
”Siden har regeringen arbejdet på at få bygget et fængsel i udlandet til udvisningsdømte.
Det er endnu ikke blevet til noget.
Regeringen har samtidig omdannet Ringe Fængsel til et fængsel kun for udvisningsdømte, hvor de ikke får misbrugsbehandling eller har mulighed for at uddanne sig.
Derudover er der strammet op på sagsbehandlingstiden i Justitsministeriet, som understreger, at det ofte tager lang tid at få aftaler på plads i disse sager.
Og da emnet kom op i partilederduel forleden på TV2, sagde statsminister Lars Løkke Rasmussen (V), at han har talt med den rumænske præsident om problemet med dårlige rumænske fængsler for at sætte skub i en løsning.
S klar med økonomisk strafSpørger man Socialdemokratiets spidskandidat til Europa-Parlamentsvalget, Jeppe Kofod, mener han, at både EU og VLAK-regeringen har gjort for lidt for at løse problemet.
Hvis han bliver valgt til Europa-Parlamentet, vil han arbejde på at få EU-Kommissionen til at lægge mere pres på de EU-lande, hvis fængselsforhold er ringe.
- Helt konkret vil jeg bede Europa-Kommissionen om at håndhæve reglerne over for de lande, der skal hjemtage deres dømte kriminelle, siger han.
Hvis ikke det er nok, mener han, at der skal være sanktioner mod de lande.
- Det er klart, at hvis lande ikke tager imod deres dømte borgere, så skal det have en sanktion.
En straf.
Det kan sagtens være økonomisk.
Det synes jeg er helt fint.
I dag udgør udvisningsdømte 13 procent af samtlige dømte i de danske fængsler.
I 2009 lå det tal på 8 procent, viser Kriminalforsorgens tal.
Reglerne om afsoning:•Alle EU’s medlemsstater er enige om, at dømte afsonere kan overføres til det land, de er statsborgere i, når der er mere end seks måneder tilbage af afsoningen.
•De involverede lande skal være enige om overførslen.
•Når det kommer til de nordiske lande og lande uden for EU, gælder andre aftaler.
•De rumænske statsborgere, der sidder fængslet i Danmark, er i gennemsnit idømt en straf på 14 måneder, oplyser Kriminalforsorgen.
•Ingen fanger må udsættes for nedværdigende behandling i fængslerne.
•Højesteret har vurderet, at fængselsforholdene i EU-landet Rumænien er så dårlige, at danske myndigheder skal indhente individuelle garantier om ordentlige forhold, før en rumæner kan sendes hjem til afsoning.
•Ordentlige forhold skal her forstås som:•Mindst tre personlige kvadratmeter i en flerpersoners celle•Adgang til lys og luft•Passende temperaturer og ventilation•Mulighed for at bevæge sig udendørs•Adgang til et toilet, der er afskærmet fra resten af cellen, ligesom basale hygiejniske behov skal være sikret.
FacebookTwitterKopier linkEmner:Fængsler|Lars Løkke Rasmussen (politiker)|Morten Løkkegaard (politiker)|Venstre|Rumænien




https://www.dr.dk/nyheder/politik/folketingsvalg/overlaeges-boen-delt-12000-gange-drop-besparelser-og-tag-en

Aarhus UniversitetshospitalSe temaFolketingsvalgOverlæges bøn delt 12.
000 gange: 'Drop besparelser og tag en tænkepause'Overlæge beder politikere tage en tænkepause.
Hospitaler kan ikke spare mere.
Niels Juul er Formand for Overlægerådet på Aarhus Universitetshospital.
Af Thomas Schmidt Nørgaard og Sarah Friis Elkjær22.
maj 2019 kl.
17.
23Bemærk: artiklen er mere end 30 dage gammelLæs opDrop besparelserne.
Der er brug for en tænkepause!
Dét er opråbet fra overlægerådet på Aarhus Universitetshospital, som lægger op til, at folketingspolitikerne stopper besparelserne og tager en tænkepause.
Det er formand for overlægerådet Niels Juul, der står i spidsen for opråbet.
Han lagde tirsdag en video på Facebook med sit opråb, som onsdag middag er delt omkring 12.
000 gange og indtil videre har 347.
000 visninger.
Han mener, at besparelserne er ødelæggende, da alle hospitaler i Danmark i forvejen har skåret alt, der overhovedet kunne skæres.
- Vi er langt forbi at finde besparelser i den her størrelsesorden, uden at vi skal fjerne nogle store ting fra vores behandling af patienterne.
Specielt i Aarhus står vi med det problem, at besparelserne i forhold til udflytningen kommer til at betyde, at vi kommer til at skære relativt mange højtspecialiserede behandlinger, siger han.
I opslaget på Facebook skriver Niels Juul:Hjælp os med at hjælpe patienterne!
Det nye supersygehus Aarhus Universitetshospital er sparet ihjel, før vi er begyndt.
Vi har derfor en appel til politikerne om at droppe besparelserne og tage en tænkepause.
Del, hvis du er enig.
Se videoen her:Sparekniven har ifølge Niels Juul allerede nu konsekvenser.
- Der er rigtig mange, der er begyndt at kigge sig rundt efter jobs andre steder.
Hvis jeg selv havde 20 år tilbage på arbejdsmarkedet, så ville jeg også begynde at undersøge, hvor jeg kunne komme hen og lave det, som jeg er rigtig dygtig til, og som patienterne har brug for, siger han.
Vil miste specialfunktionerHan mener, at konsekvensen for besparelserne er, at rigtig mange af de højtspecialiserede funktioner i Aarhus kommer til at blive lukket ned.
- I kraft af at Folketinget har lovet borgerne, at de kan blive behandlet for sygdomme med diverse garantier, så skal patienterne behandles andre steder i landet og i udlandet, så udgiften vil være der under alle omstændigheder.
Vi risikerer, at behandlingerne bliver flyttet væk fra Østjylland og måske til et andet sted i Danmark.
Niels Juul mener, at det er en helt reel risiko og ikke bare en frygt uden rødder i virkeligheden.
- Jeg mener absolut ikke, at vi overdriver.
Vi er langt forbi at kunne finde pengene selv.
Vi er langt forbi, at lyset i kopirummet går ud tidligere end før for at spare penge.
Region vil slække på sparekravOnsdag middag meldte Region Midtjylland ud, at de har planer om at gå fra et krav om 325 millioner kroners besparelser i 2019 til 150 millioner kroner.
Læs også:Region Midtjylland slækker på sparekrav til Aarhus UniversitetshospitalDen plan vil koste regionen en halv milliard kroner, da hospitalet skal køre med underskud på driften i fire år, så regionsrådsformand Anders Kühnau (S) vil derfor stadig gerne have folketingspolitikerne på banen til at hjælpe med regningen.
Dansk Folkeparti er parat til at komme med ekstra penge til det skrantende supersygehus i Aarhus.
Formand Kristian Thulesen-Dahl siger, at det er noget rod, at sygehuset ikke har haft styr på økonomien, men at det skal have hjælp.
- Vi kan ikke med den ene hånd ville give flere penge til sundhedsvæsnet og med den anden hånd acceptere, at på grund af flytteomkostninger og lignende så skærer man ned i sygehusvæsnet.
Det skal vi finde en løsning på, og jeg synes, at staten skal tage det overordnede ansvar for det her, siger han.
Det dur nemlig ikke at fyre den ene dag og hyre den næste, mener han.
- Det er jo engangsomkostninger, kan jeg forstå.
Det er, fordi flytteomkostningerne er blevet dyrere end forventet, og vi kan ikke finde os i, at man skal til at fyre en masse dygtige sundhedsmedarbejdere, som vi får brug for lige om hjørnet til at ansætte igen.
Venstre vil ikke love penge på forhåndVenstre vil også gerne være med til at finde en løsning, fortæller finansminister Kristian Jensen.
- Vi har sagt, at vi har et velfærdsløfte på 69 milliarder frem mod 2025, og nogle af de midler skal sikre, at patienterne ikke kommer i klemme, siger han.
Men Kristian Jensen garanterer ingen penge på forhånd.
- Staten vil kunne komme med en økonomisk saltvandsindsprøjtning, men der vil jo så være dele, man skal finde andre steder i den offentlige sektor, så jeg tør ikke starte sådan en økonomiforhandling i dag, siger han.
Overordnet er det også regionernes ansvar at bygge sygehuse, mener Kristian Jensen.
- De skal jo spare, fordi der er blevet brugt flere penge end ventet.
Regionerne skal blive bedre til at bruge pengene rigtigt, sådan at de penge, vi giver fra staten, ender ude ved patienterne.
FacebookTwitterKopier linkEmner:Anders Kühnau (politiker)|Kristian Thulesen Dahl (politiker)|Socialdemokraterne|Økonomi|Aarhus




https://www.dr.dk/sporten/badminton/blichfeldt-sender-danmark-i-kvartfinalen-med-livsvigtig-sejr

BadmintonBlichfeldt sender Danmark i kvartfinalen med livsvigtig sejrMed en sejr til Mia Blichfeldt i damesinglen slog Danmark Indonesien og er videre ved Sudirman Cup.
Mia Blichfeldts flotte sejr sender Danmark videre til kvartfinalen ved VM.
22.
maj 2019 kl.
15.
58Bemærk: artiklen er mere end 30 dage gammelLæs opSagen var klar for det danske badmintonlandshold ved Sudirman Cup, VM for blandede hold, i Kina onsdag efter det skuffende 2-3-nederlag til England i første gruppekamp.
Stormagten Indonesien skulle nedlægges, hvis Danmark skulle have en plads i kvartfinalerne.
Og det lykkedes, da Mia Blichfeldt i kamp fire sikrede den tredje danske sejr og dermed triumfen i holdkampen over fem kampe.
Indonesien havde i sin første kamp slået England 4-1, og indoneserne var dermed kvartfinaleklar uanset udfaldet af kampen mod Danmark.
Læs også:Danmark skuffer mod England i skidt åbning på badminton-VMSpørgsmålet var blot, om England eller Danmark skulle med videre fra gruppen.
Danmark fik den bedst tænkelige start på mødet med Indonesien, da Sara Thygesen og Mathias Christiansen i mixeddoublen tog en flot sejr i to sæt over Hafiz Faizal og Gloria Emanuelle Widjaja.
I næste kamp ventede Danmarks måske stærkeste kort i skikkelse af Viktor Axelsen, som skulle møde Anthony Ginting.
Resultater i Danmarks gruppeDanmark-England 2-3Indonesien-England 4-1Danmark-Indonesien 3-1 (mangler en enkelt kamp)Ginting har tidligere voldt Axelsen problemer og havde faktisk vundet to af de tre opgør, spillerne tidligere havde spillet, men onsdag var der ingen slinger i valsen for den danske eksverdensmester.
Uden nævneværdige problemer bragte Axelsen Danmark på 2-0 i holdkampen med cifrene 21-9, 21-16.
Dermed skulle Danmark kun bruge én sejr mere for at vinde opgøret og avancere til kvartfinalerne.
Men den skulle også findes i svære kampe.
Efter Kim Astrup og Anders Skaarups skuffende indsats mod England havde landstrænerteamet valgt at skille parret, så Astrup fik Mathias Boe som makker mod det indonesiske stjernepar Mohammad Ahsan og Hendra Setiawan.
De to danskere kom godt fra land, men endte med at tabe første sæt 20-22, inden andet sæt også gik i indonesisk retning med 21-14.
Med ringe danske muligheder i den afsluttende damedouble var presset for alvor på Mia Blichfeldt i damesinglen.
Og hun leverede varen.
I den indbyrdes statistik mod Fitriani hed den 2-0 i indonesisk favør inden kampen, men det så Blichfeldt stort på.
Hun leverede en flot præstation og tog en sejr med cifrene 21-13, 21-19, selv om hun var tæt på at smide det hele til sidst i andet sæt.
Den sidste kamp er damedoublen, hvor vinderen af opgøret ender som etter i gruppen og kan undgå store nationer som Japan og Kina.
/ritzau/FacebookTwitterKopier linkEmner:Viktor Axelsen (badmintonspiller)|England|Indonesien|Kina|Badminton




https://www.dr.dk/nyheder/politik/folketingsvalg/mette-frederiksen-efter-df-udmelding-ingen-skal-true-os-til-aendre

FolketingsvalgMette Frederiksen efter DF-udmelding: Ingen skal true os til at ændre udlændingepolitikken- Jeg står ved udlændingepolitikken, og det brede flertal bag står fast efter valget, forsikrede S-formanden under debat.
Af Emil Søndergård Ingvorsen22.
maj 2019 kl.
16.
16Bemærk: artiklen er mere end 30 dage gammelLæs opDer vil fortsat være en stram udlændingepolitik, hvis Mette Frederiksen (S) overtager nøglerne til Statsministeriet efter folketingsvalget 5.
juni.
Det forsikrede S-formanden om under en debat med statsminister Lars Løkke Rasmussen (V) i Aabenraa i dag.
På konferencecentret Folkehjem havde arrangøren, Jydske Vestkysten, forberedt tre hovedemner, 'land og by', 'sundhed' og 'hvor skal pengene komme fra'.
Jeg står ved udlændingepolitikken, og det brede flertal bag udlændingepolitikken står fast efter valget.
Det forventer jeg også, at Dansk Folkeparti gør.
Mette FrederiksenDet var dog ikke kun disse emner, som blev diskuteret.
En vælger, der var publikum under debatten, ville nemlig gerne vide mere om den parlamentariske situation efter valget.
Det kommer, efter at Dansk Folkepartis partileder, Kristian Thulesen Dahl, i Børsen i dag har sendt en melding direkte til Socialdemokratiet og Mette Frederiksen.
Det sker blandt andet, efter at den seneste måling, Epinion har foretaget for DR Nyheder, viser, at Dansk Folkeparti står til at blive halveret sammenlignet med sidste valg.
- Hvis meningsmålingerne taler sandt, så får vi på valgdagen ikke mandater til at kunne forhindre De Radikale, Enhedslisten, Alternativet og SF i at få den afgørende indflydelse på udlændingepolitikken.
- Dansk Folkeparti vil ikke kunne udgøre nogen livline, så selv om hun ringer, og vi kan tale om tingene, så er hun overladt til vennerne i rød blok, siger Kristian Thulesen Dahl, der opfordrede Mette Frederiksen til at erkende det faktum.
Frederiksen tryg ved at flertallet bestårMette Frederiksen har flere gange gentaget, at hun vil fastholde den stramme udlændingepolitik efter valget, og at hun ikke ønsker at være statsminister, hvis det kræver markante udlændingelempelser.
Når det kommer til prisen for at være statsminister, så må man tage farve af de partier, som skal gøre en til statsminister.
Trust me, I know.
Lars Løkke RasmussenOg tilsyneladende har meldingen fra Dansk Folkeparti ikke givet Mette Frederiksen nogle grå hår i hovedbunden.
- Jeg står ved udlændingepolitikken, og det brede flertal bag udlændingepolitikken står fast efter valget.
Det forventer jeg også, at Dansk Folkeparti gør.
- Der er ikke nogen, der skal redde os efter et valg.
De partier, som står bag udlændingepolitikken, vil også gøre det efter et valg.
Der er et mindretal, som ikke bakker op om den førte udlændingepolitik, og de skal ikke kunne true sig til at få ændret noget, sagde Mette Frederiksen, der pointerede, at hun ikke tager noget for givet, og at der venter hårde forhandlinger.
Lars Løkke: Hun kommer til at tage farveStatsministeren brugte muligheden for endnu en gang at sige, at det kan give mening, at der bliver lavet en regering mellem Socialdemokratiet og Venstre efter valget.
Han forsikrede endnu en gang om, at han ikke vil basere en regering på mandater fra Stram Kurs.
Men der er også problemer, der toner sig op i den anden lejr, mener Lars Løkke Rasmussen.
- Når det kommer til prisen for at være statsminister, så må man tage farve af de partier, som skal gøre en til statsminister.
Trust me, I know, sagde han og nævnte, at De Radikale vil have tilbagerullet det såkaldte paradigmeskifte på udlændingeområdet, mens SF vil have afskaffet kontanthjælpsloftet.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Lars Løkke Rasmussen (politiker)|Udlændingepolitik|Aabenraa




https://www.dr.dk/nyheder/politik/ep-valg/sverigedemokraternes-eu-spidskandidat-politianmeldt-seksuelt-overgreb

EP-valgSverigedemokraternes EU-spidskandidat politianmeldt for seksuelt overgrebPeter Lundgren indrømmer at have forgrebet sig på en kvindelig partifælle.
Sverigedemokraternes formand Jimmie Åkesson har ikke mistet tiltroen til EU-spidskandidaten på trods af anklager om seksuelt overgreb  Af Oliver Fruergaard22.
maj 2019 kl.
14.
57Bemærk: artiklen er mere end 30 dage gammelLæs opEn sag om seksuelt overgreb har sendt det højreorienterede svenske parti Sverigedemokraterne ud i et stormvejr få dage før Europa-Parlamentsvalget.
Partiets spidskandidat til parlamentet, Peter Lundgren, er tirsdag blevet politianmeldt og anklages for at have forgrebet sig på en kvindelig partifælle under en fest sidste år, beretter det svenske medie Expressen.
På en lækket lydoptagelse beskriver en anonym kvinde, hvordan Lundgren holdt hende fast med sine ben, stak hænderne op under hendes brystholder og pressede hende til at kysse ham.
- 'Giv mig et kys', sagde han.
'Så slipper jeg dig', lyder det optagelsen.
Kvinden er siden blevet identificeret som Sara-Lena Bjälkö, der er nummer 20 på Sverigedemokraternes kandidatliste til Europa-Parlamentsvalget.
Lundgren indrømmer til avisen Expressen, at han har forgrebet sig på Bjälkö, men har siden forsøgt at nedtone episoden i svenske medier.
- Jeg tog hende nok på brysterne, da vi sad der, vi var ret fulde den aften, og hun fjernede mine hænder, siger han.
Den svenske anklagemyndighed har meddelt, at den nu vil igangsætte en indledende undersøgelse, hvor der indhentes beviser og vidneforklaringer.
- Vi skal afhøre folk og gennemgå materialet, og det tager et stykke tid, siger hovedanlager Maria Sterup.
'En sag mellem to voksne mennesker'Samme dag som Lundgren blev politianmeldt, lagde Sverigedemokraterne en video ud på YouTube, hvori Lundgren og den forurettede kvinde sidder i en sofa og nedtoner episoden.
- Vi havde en fest med gode venner, hvor jeg virkelig skabte mig.
Jeg var simpelthen en nar.
Jeg var også nervøs over det og kontaktede dig et par dage senere for at undskylde alt, siger Lundgren i videoen.
Kvinden anerkender, at de to har talt det igennem.
- Vi har talt om det flere gange gennem det sidste halve år.
Jeg har ikke haft nogen idé om, at der er lavet en politianmeldelse, siger hun.
Sverigedemokraternes partileder, Jimmie Åkesson, fortæller det svenske medie SVT, at poltianmeldelsen ikke påvirker hans tillid til Peter Lundgren, men at han vil vente og se afgørelsen af en eventuel retssag.
- Som jeg oplever det, er det en sag mellem to voksne mennesker, siger han.
Efter afsløringerne har Lundgren meldt afbud til flere debatarrangementer i medierne.
- Det har været nogle besværlige og intense dage for Peter, hvor søvn og mad er blevet sat til side.
Han har derfor brug for et par dage i fred og ro til at genoplade med familie og venner, lyder det fra partiets pressechef.
Lundgren: Winberg har 'udtrykket sig truende overfor partiet'Den afslørende lydoptagelse stammer fra en telefonsamtale mellem den forurettede kvinde og partifællen Kristina Winberg, der indtil for nylig var nummer fire på Sverigedemokraternes kandidatliste til europaparlamentsvalget.
Søndag, aftenen før afsløringerne blev offentlig kendt, skrev Sverigedemokraterne i en pressemeddelesse, at Kristina Winberg er fjernet fra EU-valget og udelukket fra partiet.
Winberg nægter selv at have lækket materialet til pressen.
Ifølge Peter Lundgren er udelukkelsen af Winberg ikke knyttet til hændelserne med Lundgren.
- Hun har ikke mindst udtrykket sig truende overfor partiet, handlet i det skjulte for at skade partiets omdømme og konspireret for at tilsværte partiet med mediernes hjælp, lyder det.
Årsagen skulle ifølge partiet være, at hun er utilfreds over at ende som nummer fire på kandidatlisten til EP-valget.
FacebookTwitterKopier linkEmner:Europa-Parlamentet|Valg og folkeafstemninger|Sverigedemokraterna|Sverige|Jimmie Åkesson (politiker)




https://www.dr.dk/nyheder/politik/ep-valg/klima-klima-klima-og-migration-samt-mindre-eu-her-er-kandidaternes-vigtigste

Valg til Europa-ParlamentetSe temaEP-valgKlima, klima, klima - og migration samt mindre EU: Her er kandidaternes vigtigste sager i aftenVi har bedt de ti spidskandidater ved aftenens EP-debat om at vælge deres vigtigste mærkesager.
I aften løber den sidste spidskandidatdebat på DR1 af stablen.
Af Simon Vincensen22.
maj 2019 kl.
18.
28Bemærk: artiklen er mere end 30 dage gammelLæs opDe danske politikere har allerede talt meget om kampen mod klimaforandringerne i den hjemlige valgkamp til Europa-Parlamentet.
SIDSTE EU-SPIDSKANDIDATDEBAT PÅ DR1I aften klokken 20 løber den sidste spidskandidatdebat på DR1 af stablen inden EP-valget på søndag.
Her skal de ti kandidater svare på spørgsmål fra borgere og debattere emner som klima, migration og løndumping.
Du kan møde nogle af borgerne her.
Og den tendens fortsætter tilsyneladende i aften klokken 20.
00, når de ti danske spidskandidater skal mødes til live-debat på DR1.
I hvert fald svarer seks ud af de ti spidskandidater, at klimaet er deres vigtigste fokus i aften.
Ud over klima skal kandidaterne blandt andet også debattere migration, grænsekontrol samt løndumping.
DR Nyheder har spurgt kandidaterne, hvilket emne der er det vigtigste inden aftenens debat.
Morten Helveg Petersen (R): KlimaMorten Helveg Petersen blev født i København og er søn af tidligere udenrigsminister og radikal partileder Niels Helveg Petersen.
52-årige Morten Helveg Petersen fra Det Radikale Venstre sidder allerede i dag i Europa-Parlamentet, og det er anden gang, han er spidskandidat for sit parti.
Første gang var ved valget i 2014, hvor han fik 76.
390 personlige stemmer.
Læs også:Morten Helveg Petersen: Europa står i flammer, og vi har brug for fælles løsningerHvad er det vigtigste emne at sætte fokus på i aften?
- Klima.
Kampen mod klimaforandringerne er den største, altoverskyggende udfordring - og EU har en kæmpe indflydelse.
EU skal gå forrest i en tid, hvor USA's præsident, Donald Trump, trækker sig fra Paris-aftalen.
Hvordan vil du kæmpe for klimaet i Europa-Parlamentet?
- Det vil jeg gøre via en helt konkret realpolitik og kæmpe en benhård kamp i det grønne maskinrum mod kulsorte polakker og konservative tyskere.
Man skal huske på, at det ikke er alle, der ser klimaforandringerne på samme måde som mig.
- Det er en politisk kamp, der foregår både herhjemme, men også i Bruxelles.
Peter Kofod (DF): MigrationPeter Kofod skal løfte arven efter sin forgænger, Morten Messerschmidt.
29-årige Peter Kofod er født og opvokset på Bornholm, men bor i dag i Haderslev i Sønderjylland.
I 2015 blev han valgt ind i Folketinget, hvor han ud over at være partiets retsordfører også er medlem af Europaudvalget.
Læs også:Peter Kofod: Der skal flere EU-skeptiske politikere til BruxellesHvad er det vigtigste emne at sætte fokus på i aften?
- Migration.
Det er en kæmpe, kæmpe udfordring - og derfor skal vi have styr på EU's ydre grænser.
Indvandring er en eksistentiel trussel for Europa og kulturen i Europa.
Er permanent grænsekontrol løsningen?
- Ja, det er det.
Men jeg ser også gerne, at de ydre grænser bliver fulstændig lukket.
Venstre og Socialdemokratiet vil ikke garantere permanent grænsekontrol.
Det vil vi.
Jeppe Kofoed (S): KlimaJeppe Kofod er vokset op på Bornholm, og han har en bachelorgrad i socialvidenskab fra RUC samt en master i offentlig administration fra Harvard University i USA.
Før Jeppe Kofod blev valgt til Europa-Parlamentet, sad han i Folketinget for sit parti, Socialdemokratiet.
Første gang fra 1998 til 2006 og dernæst fra 2007 til 2014, hvor han blev valgt til Europa-Parlamentet.
Læs også:Jeppe Kofod: Vi skal stoppe de rige borgere, der gemmer deres penge i skattelyHvad er det vigtigste emne at sætte fokus på i aften?
- Vi skal gøre EU til en klimaunion.
Vi skal bringe EU-samarbejdet i øjenhøjde med danskerne og vise, at der er en løsning på problemerne.
Hvorfor er EU vigtig i forhold til klimaforandringer?
- Hvis den grønne omstilling skal rykke globalt og gøre en forskel, skal vi have EU med på vognen.
EU kan virkelig gøre en forskel gennem lovgivning.
Margrethe Auken (SF): KlimaMargrete Auken blev født i Aarhus, men flyttede til København, hvor hun læste teologi på Københavns Universitet og efterfølgende blev sognepræst ved Frederiksberg Kirke.
Margrethe Auken har været aktiv i dansk politik siden 1979, hvor hun for første gang blev valgt ind i Folketinget for Folkesocialisterne.
Bortset fra en pause på fire år i begyndelsen af 1990'erne sad hun der indtil 2004, hvor hun blev valgt ind i Europa-Parlamentet.
Læs også:Margrete Auken: Vi skal stoppe skattesvindlen og bruge pengene på klimaetHvad er det vigtigste emne at sætte fokus på i aften?
- Klima og natur.
Det skal gøres nu, og vi kan ikke vente på, at teknikken redder os.
Hvis ikke vi har en ordentlig klode, kan alt andet være ligegyldigt.
Men det er vigtigt, at vi ikke forskrækker.
Hvad mener du med det?
- Vi ved, at den grønne omstilling kan svare sig - blandt andet i forhold til at skabe job.
Derfor er det vigtigt, at vi får forklaret, at det kan svare sig at tænke grønt.
Morten Løkkegaard (V): Klima.
.
.
og migrationI flere år arbejdede Morten Løkkegaard som journalist, blandt andet på Jyllands-Posten og som vært på TV Avisen på DR1.
Morten Løkkegaard blev første gang valgt ind i Europa-Parlamentet i 2009, som den ene af Venstres tre kandidater.
Ved valget fem år senere blev han dog ikke genvalgt trods 44.
010 personlige stemmer.
Men da partiets daværende parlamentariker, Ulla Tørnæs, i 2016 fik en plads på ministerholdet i Danmark, overtog Morten Løkkegaard pladsen i Europa-Parlamentet.
Læs også:Morten Løkkegaard: Brexit har givet os en enestående chance for at styrke frihandlenHvad er det vigtigste emne at sætte fokus på i aften?
- Klima og migration.
Jeg kan ikke vælge imellem dem.
Jamen, det skal du.
- Det vil jeg ikke.
Vi er nødt til at forholde os til klimaet på en helt anden måde i dag end tidligere.
Men for os i Venstre er migration som emne lige så afgørende.
Hvorfor?
- Det er helt afgørende for, at samarbejdet i EU kommer til at fungere.
Vi ønsker en moderne grænsekontrol, hvor vi kan kontrollere forbryderne bedre, men samtidig bevare retten til fri bevægelighed.
Mette Bock (LA): EU skal slankesMette Bock er kandidat i både statskundskab og filosofi, og hun har tidligere arbejdet i mediebranchen - blandt andet som chefredaktør på JydskeVestkysten og som programdirektør i DR.
61-årige Mette Bock var op gennem 1990'erne og i begyndelsen af det nuværende årtusinde folketingskandidat for først SF og dernæst De Radikale.
I 2011 blev hun valgt til Folketinget for Liberal Alliance, og ud over sin nuværende ministerpost har hun blandt andet været partiets udenrigsordfører.
Læs også:Mette Bock: Hvis ikke vi får sat den rigtige kurs, kan EU bryde sammenHvad er det vigtigste emne at sætte fokus på i aften?
- Vi skal åbne et nyt kapitel.
EU skal være stærkere på det grænseoverskridende, såsom migration, klima og udvikling af det indre marked.
Men EU skal også slankes, så det ikke bestemmer det, der ikke er grænseoverskridende.
EU skal altså både være stærkere og slankere på samme tid?
- Hvis ikke vi træder på speederen og bremser på samme tid, så risikerer vi at miste befolkningens opbakning til EU.
Og så vil andre få samme idé, som vi har set det i Storbritannien - og det vil være en katastrofe.
Rasmus Nordqvist (Å): KlimaAlternativet stiller for første gang op til Europa-Parlamentet, og det bliver Rasmus Nordqvist, som skal være spidskandidat for partiet.
Rasmus Nordqvist blev valgt ind i Folketinget ved valget i 2015, og her har han blandt andet været partiets EU-ordfører.
Nu stiller partiet for første gang op til Europa-Parlamentet, og det sker som en del af den fælleseuropæiske liste "Europæisk Forår".
Læs også:Rasmus Nordqvist: Jeg går til valg som europæer, ikke som danskerHvad er det vigtigste emne at sætte fokus på i aften?
- Vi skal være konkrete på klimaet.
Det skal ikke bare være store taler, men konkrete handlinger, der sørger for at vi kommer i gang med den grønne omstilling.
Hvordan vil du løse klimaudfordringen?
- Vi har fremlagt vores "Green New Deal" - et finansieringsprogram, hvor 500 millarder euro investeres årligt i Europas grønne omstilling.
Jeg bliver glad, hvis danskerne ser mig som den mest handlingsorienterede, progressive kandidat på klimaområdet.
Pernille Weiss (K): KlimaPernille Weiss er født og opvokset på Fyn, men bor i dag i København.
Pernille Weiss overtager den konservative spidskandidatplads efter forhenværende vicestatsminister og partiformand Bendt Bendtsen.
Hun er uddannet sygeplejerske og har en kandidatgrad i sundhedsvidenskab.
Læs også:Pernille Weiss: Al vores politik skal måles i forhold til klima-effektenHvad er det vigtigste emne at sætte fokus på i aften?
- Klima.
Vi skal have en klimalovgivning i EU med CO2-budgetter, som binder os til at opnå målene fra Paris-aftalen.
Så vi hele tiden kan holde øje med, at vi når det, der skal til.
Rina Ronja Kari (N): EU skal bestemme mindre34-årige Rina Ronja Kari blev født i København, hvor hun også er vokset op.
Hun er student fra Det Frie Gymnasium og har en kandidatgrad i virksomhedsledelse fra RUC.
Rina Ronja Kari er for anden gang spidskandidat for Folkebevægelsen mod EU ved et valg til Europa-Parlamentet.
Første gang var ved valget i 2014, hvor hun afløste Søren Søndergaard.
Her fik hun 63.
673 personlige stemmer, hvilket sikrede hende og den EU-kritiske folkebevægelse én plads i Europa-Parlamentet.
Læs også:Rina Ronja Kari: Jeg er blevet endnu mere EU-modstander af at sidde i Bruxelles i fem årHvad er det vigtigste emne at sætte fokus på i aften?
- Vi skal have magten tilbage, og den skal tættere på borgerne.
EU skal bestemme mindre - borgerne mere.
Hvad skal EU blande sig mindre i?
- Det hele.
Kommunerne skal have lov til at fravælge virksomheder, som sætter penge i skattely, når de laver offentlige udbud, og vi skal kunne forbyde farlige kemikalier.
Det skal EU ikke blande sig.
Nikolaj Villumsen (Ø): Stoppe skattelyEnhedslisten plejer normalt at støtte den tværpolitiske Folkebevægelsen mod EU ved europaparlamentsvalgene.
Men nu vil partiet selv forsøge at blive valgt til Europa-Parlamentet.
I 2011 blev Nikolaj Villumsen for første gang valgt ind i Folketinget for Enhedslisten, og han har blandt andet været EU-ordfører for sit parti.
Det er første gang nogensinde, at Enhedslisten stiller op til et EP-valg.
Læs også:Nikolaj Villumsen: EU's ambitioner på klimaområdet er alt, alt for laveHvad er det vigtigste emne at sætte fokus på i aften?
- Det er fuldstændig afgørende, at vi stopper multinationale selskaber i at løbe fra regningen.
Vi føler os til grin, når de store selskaber gemmer milliarder væk i skattely, mens velfærden forringes.
Det skal stoppes.
Hvordan skal EU gøre det?
- Helt konkret skal EU lægge pres på alle skattely-lande både inden- og udenfor EU.
Vi har en situation, hvor pædagoger bliver fyret, og vi mangler sygeplejesker – og samtidig kan vi se, at de store nationale selskaber ikke bidrager.
FacebookTwitterKopier linkEmner:Rina Ronja Kari (politiker)|Ulla Tørnæs (politiker)|EU-forhold|Valg og folkeafstemninger|Storbritannien




https://www.dr.dk/nyheder/politik/folketingsvalg/psykiatrien-har-faaet-41000-flere-patienter-men-kun-1300-flere

FolketingsvalgPsykiatrien har fået 41.
000 flere patienter – men kun 1.
300 flere ansatteMartin Mølholm måtte sygemelde sig for at passe sin datter, der lider af paranoid skizofreni.
Martin Mølholms datter har haft svært ved at få den hjælp, hun har brug for, oplever familien.
Af Klaus Videbæk, Marie Bergmann og Rasmus Jungersen22.
maj 2019 kl.
15.
46Bemærk: artiklen er mere end 30 dage gammelLæs opTrykket på de psykiatriske afdelinger i Danmark er stort.
Flere psykiatere oplever, at de er nødt til at udskrive patienter, før de er færdigbehandlet, fordi der mangler sengepladser.
Men også bemandingen på de psykiatriske afdelinger kan gøre det svært at få tingene til at hænge sammen.
I løbet af de seneste otte år er antallet af personer, der modtager psykiatrisk behandling i Danmark, steget med omkring 41.
000 personer.
Læs også:OVERBLIK 10 fakta om psykiatrienI 2009 var i alt 110.
498 patienter gennem psykiatrien i Danmark.
I 2017 var tallet steget til 151.
262.
Men medarbejderne er ikke fulgt med – og i samme periode er antallet af patienter pr.
fuldtidsansat gået fra 12 til 15 patienter i gennemsnit.
Overladt til sig selvDet giver travlhed på gangene, lyder det fra flere kanter.
Deriblandt Martin Mølholm fra Aalborg, der har en datter, der lider af paranoid skizofreni.
- Jeg kan ikke svare på, hvordan personalesituationen har set ud tidligere, men jeg kan som pårørende stå med den der fortvivlende oplevelse af, at ens datter mere eller mindre er overladt til sig selv, fortæller han.
Hun var meget overladt til sig selv, og den medicin hun fik.
Martin Mølholm, far til en pige med paranoid skizofreniMartin Mølholms datter er i dag 20 år.
Første gang hun blev indlagt, var hun 17 år, og hun har været i kontakt med både børne- og ungepsykiatrisk afdeling og siden voksenafdelingen.
Særligt på voksenafdelingen oplevede Martin Mølholm, at der var begrænsede ressourcer til behandlingen af datteren.
- Når hun var indlagt, kunne der gå en hel dag uden, at der var nogen, der kiggede ind til hende.
Vi kunne komme og hente hende, køre en tur og komme tilbage og have en opfattelse af, at der ikke var noget personale, der stod klar eller havde kræfter og overskud til at tage en snak og høre, hvordan det var gået, og hvordan hun havde det, siger han.
- Hun var meget overladt til sig selv og den medicin, hun fik.
Betalte selv for ekstra hjælpMartin Mølholm var i en periode nødt til at sygemelde sig fra arbejde for at klare nogle af de ting, som han ellers havde forventet, at personalet ville tage sig af.
Her var der ifølge Martin Mølholm ikke tid til de omsorgssamtaler, datteren havde brug for, og hun fik ikke hjælp til kost og motion, selvom hun tog voldsomt på i vægt som følge af den tunge medicin.
Derfor betalte familien selv for en diætist og en fysioterapeut, som kunne hjælpe datteren, så hun kunne komme til at ligne sig selv igen.
Forløbet påvirkede ikke bare hende, men hele familien.
- Som forældre er man enormt påvirket af den her situation.
Man har svært ved at sove om natten og ved at koncentrere sig om sit arbejde, siger Martin Mølholm.
Hårdest var det, da datteren var i risiko for at blive udskrevet, selvom hun ikke var færdig med sin behandling.
Datterens situation taget i betragtning følte familien ikke, at de kunne tage ansvar for hende derhjemme, og derfor kunne hun reelt ende på gaden eller på et forsorgshjem med misbrugere.
- Der var vi virkelig bekymrede, siger Martin Mølholm, der dog efter en lang samtale med en læge fik afdelingen til at fastholde indlæggelsen.
Pivpresset psykiatriHos foreningen Bedre Psykiatri kalder man det dybt bekymrende, at antallet af medarbejdere pr.
patient i løbet af de sidste knap ti år er faldet markant.
- Det viser jo en psykiatri, der er pivpresset hele vejen rundt, siger generalsekretær Thorstein Theilgaard.
Han er ikke i tvivl om, at den lave bemanding har konsekvenser for patienterne.
- Grundlæggende handler det jo rigtig meget om tid til den enkelte.
Så derfor er det her jo en-til-en udtryk for dårligere kvalitet til mennesker, der har brug for behandling.
Desværre, siger han.
Vi må konstatere, at psykiatrien har været et stedbarn i vores sundhedsvæsen igennem rigtig mange år, og at det aldrig har fået den prioritering, som det egentlig fortjener.
Grethe Christensen, formand for Dansk SygeplejerådEt stedbarn i systemetOgså hos Dansk Sygeplejeråd er man bekymrede over situationen.
- Der er rigtig mange eksempler på nogle, der er blevet udskrevet for tidligt og efterfølgende har udsat sig selv eller andre for forfærdelige hændelser.
Det er jo det, vi skal undgå, og derfor skal der føres flere ressourcer til psykiatrien, siger formand for Dansk Sygeplejeråd Grethe Christensen.
- Vi må konstatere, at psykiatrien har været et stedbarn i vores sundhedsvæsen igennem rigtig mange år, og at det aldrig har fået den prioritering, som det egentlig fortjener.
Og at vi har et samfund i øjeblikket, hvor mange flere får psykiatriske diagnoser.
Så der er mange forskellige facetter ved det her, fortsætter hun.
Læs også:250 psykiatere: Kommuner følger ikke godt op på psykisk syge fra hospitalerneSkal ikke gå ud over patientenI præcise tal var der i 2009 8.
967 fuldtidsansatte.
I 2017 lå tallet på 10.
278.
Der er altså kommet knap 1.
300 flere fuldtidsansatte i psykatrien, men antallet af medarbejdere kan ikke følge med udviklingen i antallet af patienter.
Kigger man på tværs af regionerne, så har Region Nordjylland haft landets største procentvise stigning i antallet af patienter pr.
ansat.
Siden 2009 er man gået fra 11 til 15 patienter pr.
medarbejder - en stigning på 34 procent.
Færre medarbejdere pr.
ansat resulterer dog ikke nødvendigvis i en dårlige behandling, mener psykiatridirektør i Region Nordjylland, Anette Sloth.
Også hun oplever, at der er travlt, men man arbejder hele tiden på at blive mere effektive og på at bruge medarbejderne bedre.
Og faktisk har Region Nordjylland landets laveste genindlæggelsestal.
- For det enkelte menneske eller den enkelte borger, skal det helst ikke få en betydning.
De skal gerne opleve et godt og sammenhængende patientforløb med høj kvalitet, siger hun.
Brug for et bedre arbejdsmiljøSpørger man Martin Mølholm, så ville han ønske, at psykiatrien havde lige så høj prioritet som andre velfærdsområder.
Og blandt de folketingskandidater, som DR Nordjylland har snakket med, er der da også enighed om, at der må gøres noget.
Kristendemokraternes Britta Eckhardt arbejder selv som sygeplejerske andetsteds i sundhedsvæsenet.
Hun mener, at et bedre arbejdsmiljø er nødvendigt, hvis man skal holde på medarbejderne i psykiatrien og trække nye til.
I øjeblikket er der for mange vikarer, siger hun.
- Arbejdsmiljøet er sådan, at man ikke har lyst til at være fastansat, og det er det, vi skal sætte ind på, synes jeg.
K-kandidat vil give mere i lønHos Konservative er folketingskandidat og 1.
viceborgmester i Hjørring Kommune Per Møller klar til at give ansatte i psykiatrien højere løn.
Sammen med bedre uddannelsesforhold kan det give psykiatrien det løft, som den har brug for, mener han.
- Region Nordjylland bruger lige nu omkring 750 millioner kroner på det psykiatriske område, og det kan lyde af mange penge, men det er det faktisk ikke i forhold til et budget på 12 milliarder kroner.
Så jeg tror, vi skal begynde at kigge på lønnen, selvom det ikke kan gøre det alene, siger Per Møller.
Læs også:OVERBLIK Det vil partierne med psykiatrien efter valgetHos Socialdemokraterne er sundhedsordfører Flemming Møller Mortensen enig i, at det skal gøres mere attraktivt at arbejde i psykiatrien.
- Når der er for få penge i sundhedsvæsenet, er det altid psykiatrien og de ældre medicinske patienter, der får mindst.
Så der skal være en helt anden politisk prioritering, siger han.
Martin Mølholms datter har det i dag godt.
FacebookTwitterKopier linkEmner:Psykiske lidelser|Patienter|Jylland|Hjørring Kommune|Per Møller (politiker)




https://www.dr.dk/nyheder/politik/folketingsvalg/morten-oestergaard-faar-lidt-og-er-misundelig-paa-musikere-de-kan

ValgbarSe temaFolketingsvalgMorten Østergaard "får for lidt" og er misundelig på musikere: De kan finde den der basale følelseDer er både grand prix, rap og dyb pop på R-formandens playliste.
Af Michael Ørtz Christiansen22.
maj 2019 kl.
16.
03Bemærk: artiklen er mere end 30 dage gammelLæs opMorten Østergaard er ifølge eget udsagn ret skrap på et dansegulv.
Også når sønnike kommer hjem og siger, at de skal lytte og danse til Manowar, selv om det ikke ligefrem lyder af heavy, når De Radikales formand svarer på, hvad musik skal kunne gøre for ham.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
- God musik kan få en til at stoppe op og tænke over livet, siger Morten Østergaard.
Eller den skal kunne vække følelser, som Lukas Grahams 'Love Someone' gør hjemme hos den radikale politiker.
- Når den kører på fuld hammer, så er det ud på køkkengulvet og stå og holde af hinanden.
Læs også:Pape blev forelsket i Dyrholm og dansk pop fra 80'erne: Jeg bruger musik til at blive gladMorten Østergaard er dybt imponeret over, at det danske band har lagt verden ned med det, han kalder "et budskab om kærlighed", og han kunne som politiker godt tænke sig lidt af det, som Lukas Graham og andre bands eller kunstnere kan.
- Nogle gange kan jeg godt blive lidt misundelig på musikere, som kan have den effekt på folk, og det er jo på tværs af de forskelle, der må være.
Musikere kan finde ind til den der basale følelse, og der kan Lukas Graham virkelig noget, siger Morten Østergaard.
- Jeg lever i en verden, hvor budskaberne tit er meget komplicerede, og kunsten kan det der med at fortælle om nogle grundliggende ting, som er større end alt andet.
Se Morten Østergaards playliste herunder:Folkeklubben - Sort TulipanFolkeklubben - Sort tulipanFolkeklubbens 'Sort Tulipan' er et af de numre, der får Morten Østergaard til at stoppe op og tænke over livet.
- Jeg synes, at Folkeklubben har løftet arven efter Kim Larsen, Gnags og TV-2.
Jeg kan godt lide, at de prøver at fortælle os et eller andet.
Man får lyst til at høre efter og dykke ned i teksten, siger Morten Østergaard.
- Sangen handler om at turde tage springet, men jeg er ikke helt færdig med at forstå den endnu.
Der er meget dybde i Folkeklubben, og det har jeg respekt for.
Østkyst Hustlers - Han får for lidtØstkyst Hustlers - Han får for lidtOg gør han så det, formanden for De Radikale?
Altså, får for lidt?
- Gør vi ikke allesammen det?
, svarer Morten Østergaard, da vært på "Musikchefen" Mathias Buch Jensen stiller det åbenlyse spørgsmål.
Læs også:Madonna-krøller, næsering og Dolly Parton: Her er SF-formandens playlisteNummeret har politikeren valgt for at pege på et, han hørte meget i sin ungdom, hvor der i det hele taget blev lyttet til en del rap.
- Det er jo en genre, der er født af nogle som havde et budskab.
Det er musik, der har noget på hjerte, og det er fedt, siger Morten Østergaard.
A Friend in London - New TomorrowA Friend In London - New TomorrowMåske lidt overraskende har Morten Østergaard valgt den danske repræsentant ved Eurovision Song Contest i 2011 som den, der fortæller mest om De Radikale.
Men der er en mening med det.
- Vi er meget Europa-begejstrede i De Radikale, og Eurovision er det eneste tidspunkt, hvor alle er begejstrede for at være europæere, siger Morten Østergaard.
Morten Østergaards playliste:•Folkeklubben: Sort Tulipan•Lukas Graham: Love Someone•Eagle Eye Cherry: Save tonight•Østkyst Hustlers: Han får for lidt•Take That: Relight My fire•A Friend in London: New TomorrowFacebookTwitterKopier linkEmner:Lukas Graham (musiker)|Radikale Venstre|London|Morten Østergaard (politiker)|Pop og rock




https://www.dr.dk/nyheder/indland/historiske-billeder-her-brager-f35-foerste-gang-gennem-dansk-himmel

KampflySe temaIndlandHistoriske billeder: Her brager F35 for første gang gennem dansk himmelForsvaret demonstrerer støjen fra Danmarks kommende kampfly over Syd- og Sønderjylland.
Et af de to norske F35-fly, som lavede den første testflyvning med det nye kampfly i dansk luftrum.
Af Mads Korsager Nielsen og Kasper Duncan Gram (video)22.
maj 2019 kl.
15.
36 | opdateret 22.
maj 2019 kl.
16.
55Bemærk: artiklen er mere end 30 dage gammelLæs opOnsdag eftermiddag skete det for første gang.
Kampfly af typen F35 fløj i dansk luftrum og gav en lydprøve på den støj, som de kraftige Pratt & Whitney-jetmotorer udsender.
F35-demonstrationsflyvningOnsdag kunne man for første gang opleve et F35-kampfly i luften over Danmark, da Forsvaret afholdt en såkaldt 'demonstrationsflyvning'.
Formålet med demonstrationsflyvningen var at give lokalbefolkningen mulighed for selv at høre, hvordan et F35-kampfly lyder sammenlignet med et F16.
Selve flyvningen blev udført af norske fly med norske piloter bag roret.
Forsvaret har produceret en video, der forklarer forskellen i lydbilledet for henholdsvis F16 og F35.
Du kan læse mere om demonstrationsflyvningen her.
Fra 2023 skal F35-kampflyene operere fra Flyvestation Skrydstrup, hvor de skal afløse Danmarks aldrende flåde af F16-jagere.
Vækker bekymringMen det moderne og nyudviklede fly har vakt stor bekymring hos flyvestationens naboer, hvor støjberegninger har vist, at larmen vil overskride grænseværdierne for flystøj i 618 boliger omkring flyvestationen.
Flyet er tungere end F16 og har derfor en kraftigere motor, der larmer omkring dobbelt så meget, viser erfaringer fra udlandet.
Derfor havde Forsvarsministeriet arrangeret en såkaldt ‘demonstrationsflyvning’ med norske F35’ere.
Så egnens beboere med egne ører kunne høre forskellen på støjen fra de nuværende F16’ere og afløseren.
- Jeg tror, det helt klart vil være med til, at man i lokalområdet får en bedre fornemmelse af, hvor stor ændringen bliver, når vi modtager vores F35-fly, sagde Per Pugholm Olsen, koncernstyringsdirektør i Forsvarsministeriet, før ‘lydprøven’.
Til sammenligning flyver her en dansk F16 den samme rute som den norske F35 i videoen herunder:Norske fly bag premiere-besøgKort før klokken 15 skete det så.
To F35-kampfly med det norske luftforsvars kokarder på vinger og haleror fløj ind i dansk luftrum.
Det var første gang nogensinde, at et eksemplar af Danmarks kommende kampfly kunne opleves på vingerne over dansk territorium.
Med tre minutters mellemrum gennemfløj først en dansk F16 og dernæst et F35-kampfly to særlige ruter over Syd- og Sønderjylland.
I videoen simulerer en norsk F35 anflyvning- og takeoff ved Flyvestation Skrydstrup.
Danmark har købt 27 eksemplarer af Lockheed Martin F35-kampflyet, hvor de første ankommer til Skrydstrup i 2023.
Opdateret: Video med dansk F16 tilføjet artiklen samt video med norsk F35.
FacebookTwitterKopier linkEmner:Luftvåben|Flyvestation Skrydstrup|Forsvarsministeriet|Militærudstyr|Jylland




https://www.dr.dk/nyheder/viden/kroppen/forskere-mindre-luftforurening-i-byen-giver-faerre-boern-med-astma

KroppenForskere: Mindre luftforurening i byen giver færre børn med astmaAntallet af børn, der får astma, er faldet med 20 procent i en af USAs største byer.
Forskere er stadig ikke helt sikre på, om astma kan være en direkte konsekvens af luftforurening.
Men flere undersøgelser tyder på det.
(© ColourBox)Af Allan Nisgaard22.
maj 2019 kl.
15.
31Bemærk: artiklen er mere end 30 dage gammelLæs opKonstant hoste, pibende vejrtrækning og åndenød i idrætstimerne.
Det er bestemt ikke rart for børn at have astma.
De ender ofte med at røre sig mindre.
Simpelthen for at undgå symptomerne.
Forskere har længe haft en idé om, at luftforurening kan spille en rolle i udviklingen af astma hos børn.
Men hvor stor en betydning, luftforureningen har, er usikkert.
Nu konkluderer forskere fra University of Southern California, at en reducering af luftforurening i Los Angeles har fået antallet af børn, der får astma, til at falde.
Hvad er Astma?
Astma er en kronisk sygdom.
Det betyder, at man kan have perioder uden symptomer, men de fleste får tilbagefald på et eller andet tidspunkt i løbet af livet.
Omkring hvert tredje danske barn under tre år vil få mindst ét tilfælde af astmatisk bronkitis.
Omkring hvert tredje af disse børn vil senere få stillet diagnosen astma.
Syv til ti procent af danske skolebørn har en astmadiagnoseKilde: Astma-Allergi DanmarkRegionen er en af USA’s mest forurenende.
Men miljø-initiativer mellem 1993 og 2006 har mindsket udledningen af fine partikler med 36 procent og udledningen af kvælstofdioxid med 22 procent.
Og det har, ifølge forskerne, ført til, at 20 procent færre børn i perioden 1993 til 2014 har fået stillet diagnosen astma.
- Det er en interessant undersøgelse, som bidrager til, at vi kan blive klogere på, hvorvidt forskellige luftforureningskomponenter er med til at udvikle astma hos børn, siger Gitte Juel Holst fra Institut for Folkesundhed på Aarhus Universitet.
Forskerne har kigget på data fra over 4.
000 børn fra ni områder i Los Angeles.
Og så har de kigget på målinger af forurening fra industrien og trafikken i de forskellige områder.
- Det næste må så være at diskutere, hvordan vi kan nedsætte luftforureningen.
Det vil jo også være gavnligt for andre sygdomme og kan resultere i mindre dødelighed, siger Gitte Juel Holst.
Flere faktorer spiller indResultaterne fra undersøgelsen bakkes op af en række andre forskningsresultater.
Blandt andet viser en amerikansk undersøgelse fra tidligere i år, at op imod fire millioner børn kan undgå astma, hvis der er mindre trafikrelateret forurening i verdens byer.
- Og undersøgelser med fx rotter har også vist, at luftforening spiller en rolle.
Derudover ved vi, at børn der i forvejen har astma får forværret sygdommen, når de er i forurenede områder, siger Marie Pedersen, der er lektor ved Institut for Folkesundhedsvidenskab ved Københavns Universitet.
Undersøgelsen her bidrager til videnskabelige beviser, men det kræver stadig flere undersøgelser.
Gitte Juel Holst, Institut for Folkesundhed på Aarhus Universitet.
Men Marie Pedersen og Gitte Juel Holst understreger begge, at der stadig en usikkerhed om, hvorvidt udvikling af astma er en direkte konsekvens af luftforurening.
- Der er indtil nu ikke så mange studier, der har undersøgt sammenhængen mellem luftforurening og astma over tid.
Undersøgelsen her bidrager til videnskabelige beviser, men det kræver stadig flere undersøgelser, siger Gitte Juel Holst.
Forskere er usikre på sammenhængen, fordi astma er en kompliceret sygdom, hvor både gener og miljøfaktorer spiller ind.
- Børn kan fx også blive påvirket, hvis de er i miljøer, hvor der er rygning.
Eller nogle af dem kan være stærkt overvægtige, hvilket også spiller ind, siger Marie Pedersen.
- Og den her undersøgelse bygger jo på børn, som bor i byen.
Vi ved også, at blandt andet kontakt med dyr, luftforurening på landet, luftforurening fra skovbrande, kost og pollen kan have en indflydelse på udviklingen af astma, fortsætter hun.
Fulgt børnene over flere årSelvom den amerikanske undersøgelse er interessant, har den nogle svagheder, forklarer Gitte Juel Holst:- Der er for eksempel tale om en gruppe, som overvejende består af amerikanske hvide børn med højtuddannede forældre.
Det vil sige, at der kan være forskellige kendetegn som adskiller netop den gruppe fra andre sociale grupper.
Eksempelvis at de har en sundere livsstil.
LuftforureningDen forurenede luft indeholder forskellige gasser, stoffer og partikler, der i store mængder kan være skadelige for mennesker.
Kvælstofoxider kaldet NOx, som er en fællesbetegnelse for stofferne NO2 (kvælstofdioxid) og NO (kvælstofoxid), kommer især fra kraftværker og dieselbiler.
De såkaldt fine- og ultrafine partikler kommer blandt andet fra kraftværker, biler, brændeovne og kvælstof i landbruget.
Ifølge følge forskere var der 3.
350 for tidlige dødsfald på grund af luftforurening i Danmark i 2016 (Kilde: DCE - Nationalt Center for Miljø og Energi).
- Og så har forskerne fulgt børnene, fra de er cirka otte år.
Og vi ved, at astma er mindre hyppigt forekommende med alderen.
Det vil sige, at vi ikke ved, om det er faldet i luftforurening, eller om det er et naturligt forekommende fald med alderen, der er årsag til resultaterne, fortsætter hun.
De amerikanske forskere har i gennemsnit fulgt børnene i otte år.
Og det er, ifølge Marie Pedersen, en fordel at følge de samme børn over tid, i stedet for at sammenligne grupper af børn, der bor i forskellige områder.
Her kan der nemlig være forskel på risikofaktorerne.
- Studiet er på mange måder unikt, og resultaterne støtter op om, at det kan betale sig at reducere luftforureningen i tætbefolkede byer, siger hun.
Undersøgelsen er publiceret i det amerikanske tidsskrift JAMA - Journal of the American Medical Associatio.
FacebookTwitterKopier linkEmner:Astma|Videnskab|Københavns Universitet|Aarhus Universitet|USA




https://www.dr.dk/nyheder/regionale/trekanten/soeren-blev-bidt-af-en-hund-i-thailand-og-fik-langvarig-rabiesbehandling

TrekantområdetSøren blev bidt af en hund i Thailand og fik langvarig rabiesbehandlingAntallet af danskere, der kommer i behandling for mulig rabies, er stigende.
Søren Daugaard blev bidt af en hund på en tur til Thailand i 2011.
Hunden på billedet har ikke noget med episoden at gøre.
Arkivfoto: Scanpix.
Collage: Lærke Kromann.
Af Steffen Lübbert Terpling og Rasmus Dyrberg Hansen22.
maj 2019 kl.
17.
10Bemærk: artiklen er mere end 30 dage gammelLæs opDa Søren Daugaard fra Vejle i 2011 var i Thailand med sin daværende kæreste, kom han en aften lidt for tæt på nogle lokale hunde.
- Der gik en masse vildhunde rundt i det boligkompleks, hvor vi boede.
Jeg var nok blevet lidt fuld en aften, og så ville jeg give dem noget mad.
Den ene hund troede, at den skulle bestemme, og så skubbede jeg lidt til den – og så bed den mig i armen, siger Søren Daugaard.
På grund af frygten for rabies skal man tage det yderst alvorligt, hvis man bliver bidt af en hund i Thailand eller et andet sydøstasiatisk land.
Læs også:Norsk kvinde er død af rabies: Blev bidt af hund på ferieDerfor tog Søren Daugaard på hospitalet, hvor han modtog en meget grundig behandling.
- Man vidste jo godt, at rabies florerede, så jeg tog på hospitalet med det samme og fortalte dem, hvad der var sket.
De rensede det temmelig grundigt, og så fik jeg en rabiesvaccine, og da jeg kom hjem, skulle jeg have yderligere fem stik i Vejle, siger Søren Daugaard.
- Jeg havde ikke regnet med, at jeg skulle igennem fem behandlinger, men det er altid rart at være på den sikre side.
Jeg var på et af de bedste hospitaler i Bangkok og blev taget meget alvorligt, siger han.
Jeg havde ikke regnet med, at jeg skulle igennem fem behandlinger, men det er altid rart at være på den sikre side.
Søren Daugaard, uheldig turistNorsk kvinde døde af rabiesDet er blot to uger siden, en norsk kvinde døde af rabies, efter at hun havde pådraget sig et bid fra en hund smittet med sygdommen, mens hun var på ferie i Filippinerne.
263 danskere fik i 2018 det, der hedder en profylaktisk rabiesbehandling.
I år 2000 var det kun 50.
Flere rejser til Sydøstasien bærer det meste af forklaringen på stigningen, og det har fået Statens Serum Institut til at komme med nye anbefalinger til, hvordan man skal gebærde sig over for de lokale dyr.
RabiesRabies, også kaldet hundegalskab, skyldes en infektion med et virus.
Infektionen kan komme fra spyt fra dyr som hunde, katte, vaskebjørne, aber, ræve og flagermus.
Smitte sker oftest i Afrika og Asien.
Symptomerne er hovedpine, feber, utilpashed, lammelser, frygt for vand og vejrtrækningsbesvær.
35-40.
000 mennesker dør årligt af rabies, primært i udviklingslande.
Sygdommen er i praksis næsten umulig at kurere, når den når hjernen.
Ingen danskere har haft rabies de seneste mange år.
Kilde: Statens Serum Institut.
Den nye anbefaling hedder, at man helt holder sig fra at røre ved dyr, når man rejser udenfor Vesteuropa.
- Man skal være opmærksom på, at dyr, især hunde, kan have rabies.
Vi benytter lejligheden, nu hvor vi har hørt om det skrækkelige tilfælde med den norske kvinde, der døde, siger Susan Cowan, der er sektionsleder ved Statens Serum Institut.
Dødelighed på 100 procentOg der er god grund til at tage anbefalingen alvorligt.
Rabies har nemlig en dødelighed på så godt som 100 procent, hvis det ikke bliver behandlet hurtigt.
- Ubehandlet rabies er en sygdom, man dør af.
Punktum.
Der hjælper ingen kære mor, siger Susan Cowan.
Da Søren Daugaard blev bidt, kom han også forrest i køen på hospitalet i Bangkok.
- Jeg kom direkte ind uden ventetid, og man kunne godt mærke, at det var meget professionelt, og at de var vant til at behandle den slags, siger han.
Hvis en hund har rabies, er det i begyndelsen ikke til at se.
Alligevel er der nogle ændringer i hundens adfærdsmønstre, som man kan være opmærksom på.
Det fortæller Morten Nissen, der er dyrlæge og medindehaver af Givskud Dyreklinik.
- Hvis vilde dyr har en unormal adfærd og er meget kontaktsøgende, skal man være lidt påpasselig, for rabies er lidt lumsk i og med, at det godt kan gøre dyrene lidt sløve og kontaktsøgende, og så pludselig kan de blive aggressive og gå til angreb, fordi de får hjernebetændelse, siger han.
FacebookTwitterKopier linkEmner:Thailand|Statens Serum Institut|Bangkok|Hospitaler|Dyr




https://www.dr.dk/sporten/tennis/danmarks-tennishaab-misser-french-open-efter-taet-kamp

TennisDanmarks tennishåb misser French Open efter tæt kampMikael Torpegaard kommer ikke med i grand slam-turneringen French Open, da han onsdag tabte i kvalifikationen.
Mikael Torpegaard kommer ikke til at spille French Open.
22.
maj 2019 kl.
14.
46Bemærk: artiklen er mere end 30 dage gammelLæs opDanmarks bedste mandlige tennisspiller, Mikael Torpegaard, misser grand slam-turneringen French Open.
Det står klart, efter at danskeren onsdag tabte til tyske Yannick Maden i kvalifikationsturneringen i en lang kamp på 2 timer og 16 minutter.
Kampen endte med nederlag til danskeren på 4-6, 6-4, 2-6.
25-årige Torpegaard, der ligger nummer 224 på verdensranglisten, spillede ellers lige op med tyskeren i størstedelen af kampen.
Danskeren leverede nogle flotte, rene servepartier og spillede sig frem til flere breakbolde i første sæt, men formåede ikke at udnytte dem.
Det gjorde til gengæld Maden, der rangerer som nummer 115.
Tyskeren brød Torpegaards serv to gange og vandt sættet 6-4.
Andet sæt lignede en gentagelse, da Torpegaard ikke fik udnyttet sin breakbold i tyskerens første serveparti, men efterfølgende fik danskeren brudt tre gange og vandt sættet med 6-4.
I tredje sæt var luften gået af ballonen for Torpegaard.
Han blev brudt i sit første serveparti, og selv om det lykkedes at bryde tilbage, så var der ikke så meget mere at komme efter.
Torpegaard blev brudt yderligere to gange, og så var det farvel til French Open for denne gang.
I sin første kamp i kvalifikationsturneringen slog Torpegaard amerikanske Noah Rubin med de overbevisende cifre 6-2, 6-2.
Havde han vundet onsdagens kamp, skulle han vinde yderligere en kamp i kvalifikationen for at træde ind i hovedturneringen, der begynder på søndag i Paris.
Det får Maden nu i stedet muligheden for.
Tyskeren skal møde enten João Domingues fra Portugal eller Alejandro Davidovich Fokina fra Spanien.
De to mødes senere onsdag.
/ritzau/FacebookTwitterKopier linkEmner:Tennis|Paris|Portugal|Spanien




https://www.dr.dk/nyheder/politik/folketingsvalg/10-ud-af-13-partier-vil-indfri-oenske-om-10-aarig-psykiatriplan

Folketingsvalg10 ud af 13 partier vil indfri ønske om 10-årig psykiatriplanUsædvanligt, at så mange partier bakker op om 10-årig plan, vurderer politisk analytiker.
Astrid Krag fra Socialdemokratiet, Liselott Blixt fra DF, Uffe Elbæks Alternativet og Rasmus Paludan fra Stram Kurs er blandt dem, der bakker op om en 10-årig psykiatriplan.
Af Laura Marie Sørensen22.
maj 2019 kl.
13.
30 | opdateret 22.
maj 2019 kl.
14.
44Bemærk: artiklen er mere end 30 dage gammelLæs opForholdene for personer med skizofreni, depression, angst og andre psykiske sygdomme er helt i knæ.
Sådan lyder det fra Dansk Psykiatrisk Selskab (DPS), der har et konkret ønske til folketingspolitikerne efter et valg.
- Vi skal have en langsigtet 10-årig psykiatriplan med en fast finansiering på finansloven, så vi ved, hvad vi har at gøre med mange år frem.
Og så skal der nedsættes et fagligt udvalg, der skal være med til at lave planen, siger Gitte Ahle, der er formand for DPS og psykiatrisk overlæge på retspsykiatrisk afdeling i Glostrup.
Dansk Psykiatrisk SelskabDansk Psykiatrisk Selskab er et lægevidenskabeligt selskab, hvis 1.
036 medlemmer er læger.
Selskabet har som hovedopgave at fremme dansk psykiatri og forskning på området.
Ja til langsigtet planDR har kontaktet de 13 partier, der stiller op til Folketinget, og spurgt dem, om de efter et valg vil være med til at lave en 10-årig psykiatriplan med fast finansiering i samarbejde med fagpersoner fra psykiatrien.
Det svarer 10 ud af de 13 partier ja til.
De svarer ja til 10-års planAlternativetDansk FolkepartiDet Radikale VenstreEnhedslistenKlaus Riskær PetersenKristendemokraterneNye BorgerligeSFSocialdemokratietStram Kurs.
- Det lyder klogt at snakke om en ti-års plan for psykiatrien.
Ikke forstået sådan at der ikke er behov for løsninger her og nu.
Det er der.
Men der er også brug for løsninger på den lange bane, siger Astrid Krag, der er medlem af Folketingets sundhedsudvalg for Socialdemokratiet.
- I Kristendemokraterne er vi 100 procent enige i den plan.
Det har været en af de allerstørste problemer i psykiatrien, at det har været mange midlertidige bevillinger, siger folketingskandidat for Kristendemokraterne, Marianne Karlsmose, der også sidder i psykiatriudvalget i Region Midtjylland.
Både Enhedslisten, Socialdemokratiet og Stram Kurs lægger vægt på, at det ikke kun er fagpersoner, der skal være med til at udarbejde psykiatriplanen, men også patienter og pårørende.
- Der er en tendens til, at man har meget magt som overlæge på en psykiatrisk afdeling.
Derfor er jeg ikke så glad for, hvis det udelukkende skal være overlæger, der skal bestemme, hvordan psykiatrien i Danmark skal udvikles, siger formand for Stram Kurs, Rasmus Paludan.
Regeringspartier har forbeholdDe nuværende regeringspartier Liberal Alliance, Det Konservative Folkeparti og Venstre afviser ikke ideen fra Dansk Psykiatrisk Selskab, men har forbehold.
Liberal Alliance svarer, at partiet gerne vil være med til at lave en plan med fast finansiering med fagpersoner, og at en 10-årig plan kan være det rigtige, hvis der er fagligt belæg for det.
- Men den faglige og teknologiske udvikling går så stærkt, så måske er en 10 års plan ikke det optimale.
Det skal vurderes sammen med fagfolk, siger Liberal Alliances sundhedsordfører, May-Britt Kattrup.
Partierne om psykiatrienDR har spurgt de 13 partier, der stiller op til Folketinget, hvordan de opfatter forholdene i psykiatrien, og hvad der skal gøres ved det.
Du kan se, hvad de svarer ved at klikke her.
Psykiatriordfører hos Det Konservative Folkeparti, Brigitte Klintskov Jerkel svarer, at forslaget fra DPS 'umiddelbart lyder interessant.
- Det vigtige for os er, at pengene kommer til at passe sammen, men vi er åbne for at kigge på at gøre midlerne mere varige, siger hun.
Venstres sundhedsordfører, Jane Heitmann, henviser til, at VLAK-regeringen allerede har lagt et forslag frem til en psykiatriplan frem mod 2025 og en sundhedsreform.
- De penge vi har sat af, skal nu ud og virke.
Når de er ude og virke, så skal vi vurdere, hvad behovet så er.
For som statsministeren sagde ved fremlæggelsen af psykiatriforhandlingerne, så kommer vi til hvert eneste år fremover at skulle løfte psykiatrien - også med et 10-års-perspektiv, siger hun.
Usædvanlig opbakningDR's politiske analytiker, Jens Ringberg, kalder det usædvanligt, at så mange partier bakker op om en plan, der rækker 10 år frem i tiden.
- Vi har jo ikke den slags 10-års-planer i dansk politik som sådan.
Hvis man kigger på sådan noget som Forsvaret, politiet og kriminalforsorgen så laver man typisk fireårsplaner og femårsplaner, hvis det går rigtig langt.
Så det her er usædvanligt, siger han.
Jens Ringberg vurderer, at det er svært at sige, om det ender med en 10-års-plan efter et valg, men at partiernes udmelding har en betydning - også efter en valgkamp.
- Det her binder – ikke bare de 10, men alle 13 partier til, at der skal ske noget ret markant på psykiatrien i det næste Folketing, som vi vælger på Grundslovdag.
Det afgørende er, at nu er der et stort antal partietr, der siger, at nu skal der ske noget her.
Og det forpligter.
For vi husker det alle sammen – også efter valgkampen.
Jens Ringberg, DR's politiske analytiker- Det afgørende er, at nu er der et stort antal partietr, der siger, at nu skal der ske noget her.
Og det forpligter.
For vi husker det alle sammen – også efter valgkampen.
- Ovenud gladFormand for Dansk Psykiatrisk Selskab, Gitte Ahle, er begejstret for, at 10 ud af 13 partier bakker om om en 10-årig psykiatriplan med fast finansiering.
- Det er rigtig dejligt at høre.
Vi vil straks efter et valg kontakte psykiatriordførere, sundhedsministeriet og indlede et samarbejde med den sundhedsminister, der kommer til at sidde efter valget.
Gitte Ahle finder det ganske naturligt, at patienter og pårørende også bliver inddraget i udviklingen af en langsigtet plan, som Enhedslisten, Socialdemokratiet og Stram Kurs foreslår.
Artiklen er opdateret 22.
maj 14:44 med citater fra DR's analytiker, Jens Ringberg.
FacebookTwitterKopier linkEmner:Brigitte Klintskov Jerkel (politiker)|Jane Heitmann (politiker)|Dansk Psykiatrisk Selskab|Psykiske lidelser|Glostrup




https://www.dr.dk/nyheder/kultur/boeger/laeserne-har-talt-her-er-aarets-tre-bedste-romaner

BøgerLæserne har talt: Her er årets tre bedste romanerHvem skal vinde DR Romanprisen 2019?
Tre kandidater står tilbage i feltet af fremragende læseoplevelser.
I 2018 var det forfatter Maren Uthaug, der fik DR Romanprisen for sin 'Hvor der er fugle'.
Prisfesten foregik i Dokk1 i Aarhus.
)Af Diana Bach22.
maj 2019 kl.
13.
00Bemærk: artiklen er mere end 30 dage gammelLæs opDer var spænding til de allersidste minutter, da læseklubber fra hele landet i dag skulle afgive deres stemmer og afgøre, hvilke tre romaner der er nomineret til DR Romanprisen 2019.
DR Romanprisen gives hvert år til en dansk forfatter, som har leveret en læseoplevelse i særklasse.
I år var de seks kandidater til prisen: Kim Fupz Aakeson med 'Bådens navn', Helle Helle med 'de', Morten Pape med 'Guds bedste børn', Mathilde Walter Clark med 'Lone Star', Hanne Richardt Beck med 'For enden af perronen' og Karen Fastrup med 'Hungerhjerte'.
Kamp om placeringerneRomanerne er blevet vurderet meget forskelligt af de mange hundrede læsere fra byer som Bov, Tølløse, Middelfart og Thisted.
I de enkelte læseklubber har debatterne ført til vidt forskellige bud på, hvilke tre bøger, der fortjener at blive del af finalefeltet.
Alle kandidaterne har været favoritter hos nogle af læseklubberne.
Og dermed har bøgerne under hele afstemningen heftigt byttet plads på placeringerne.
Men et par stykker af romanerne har alligevel bevæget sig jævnt mod toppen af feltet.
Da afstemningen lukkede klokken 12, stod billedet derfor klart.
Finalistforfatterne til DR Romanprisen 2019 bliver: Kim Fupz Aakeson, Morten Pape og Karen Fastrup.
Kim Fupz Aakeson: 'Bådens navn'På litteratursiden.
dk skriver Marianne Träff sådan her om bogen:Her er ikke noget at grine af, men alligevel griner vi, når mesteren i underspillet dialog levende og sjovt serverer historien om en vred midaldrende kvindes deroute.
Ubesværet fører Kim Fupz Aakeson os ind i en 59-årig kvindes sorte sorte sjæl - og han gør det godt.
Dialogerne er velsmurte og lige i skabet, og man har ingen problemer med at se Susse for sig.
Han har skrevet en vred kvinde frem, som vi måske genkender, og det er dejligt forløsende at få lov til at være vred med Susse.
Morten Pape: 'Guds bedste børn'Denne anmeldelse skriver Metteline Lykke Rasmussen på litteratursiden.
dk:Morten Pape har skrevet sin anden roman, en hjerteskærende og kvalmende fortælling om racisme, vold og svigt.
'Guds bedste børn' er en voldsom roman i ordets mest direkte betydning.
Hadet, volden og en skræmmende ligegyldighed overfor liv og død flyder ud over siderne, så det krævede pauser at komme igennem dem.
Pape skriver til gengæld i et vidunderligt sprog, som står i skærende kontrast til de afskyelige handlinger, der begås både af og mod de mennesker, vi lærer at kende gennem romanen.
Mennesker, de fleste af os ellers ville gøre alt for at undgå på gaden og i livet.
Karen Fastrup: 'Hungerhjerte'Maria Guldager Rasmussen fra litteratursiden.
dk skriver blandt andet i sin anmeldelse:Autofiktiv roman om at blive diagnosticeret med borderline og om at eftertragte nærvær og kærlighed er hjerteskærende læsning.
'Hungerhjerte' er en nutidig pendant til klassiske sindssygdomsværker som 'Hinsides' af Helga Johansen og 'Glasklokken' af Sylvia Plath – og det er flot litterært selskab.
Fastrup har hele tiden været en god forfatter, men med denne bog er hun blevet endnu bedre.
Juryen tager beslutningenNu hvor de tre finalister er fundet via en stor afstemning, er det juryen, der tager sidste skridt med at kåre en vinder.
Juryen består af en gruppe 'superlæsere'.
Medlemmer af DR Romanklubberne, som allerede har brugt det sidste halve år på at debattere bøgerne i deres egne læseklubber rundt i landet.
Juryen for DR Romanprisen 2018 var samlet, da prisen blev overrakt til Maren Uthaug på Dokk1 i Aarhus.
)De træder sammen i begyndelsen af juni for at diskutere bøgerne en sidste gang.
Og den 15.
juni klokken 14 bliver det afsløret, hvem årets vinder af DR Romanprisen bliver.
Det foregår i en live-udsendelse på P1, sendt fra Dokk1 i Aarhus.
Hvis du ønsker at komme med som publikum, kan du skrive til bogklub@dr.
dk for gratis billetter.
FacebookTwitterKopier linkEmner:Helle Helle (forfatter)|Kim Fupz Aakeson (forfatter)|Litteratur|Aarhus|DR P1




https://www.dr.dk/nyheder/politik/ep-valg/se-svarene-peter-kofod-fra-dansk-folkeparti-graensekontrollen-skal-vaere






https://www.dr.dk/sporten/haandbold/herreligaen/gammel-kending-bliver-ny-cheftraener-i-kif-kolding

HerreligaenGammel kending bliver ny cheftræner i KIF KoldingNy cheftræner for håndboldklubben KIF bliver Ulf Sivertsson, der tidligere har stået i spidsen for holdet.
Ulf Sivertsson er tilbage i Kolding.
22.
maj 2019 kl.
14.
37Bemærk: artiklen er mere end 30 dage gammelLæs opFem gange har Ulf Sivertsson været med til at vinde DM-guld som træner for KIF Kolding.
Nu indtager svenskeren igen cheftrænersædet i den traditionsrige håndboldklub fra den kommende sæson og to år frem.
Det skriver KIF Kolding på sin hjemmeside.
Sivertsson stod i spidsen for Kolding-holdet fra 2001 til 2008 og var assisterende træner i 2009, og foruden de mange DM-guldmedaljer har han også vundet fire pokaltitler med klubben i ti finaler.
- Jeg glæder mig meget til at komme tilbage til Kolding og KIF.
I Kolding har jeg haft mine otte bedste år som træner med masser af gode oplevelser.
- KIF er klubben i mit hjerte, og jeg skal sammen med holdet og ledelsen gøre alt for, at KIF kommer tilbage til toppen af dansk håndbold igen, siger Sivertsson.
Både sportsligt og økonomisk har klubben haft noget af en nedtur i den seneste sæson.
Det var kun med nød og næppe, at klubben overlevede endnu en sæson i den bedste danske række, efter at holdet måtte ud i en tredje og afgørende kamp mod TM Tønder fra 1.
division om pladsen i ligaen.
KIF har spillet i ligaen siden 1984, hvor klubben første gang kom op i det fornemme selskab.
Siden har holdet vundet 14 mesterskaber, og det er flere end nogen anden klub i dansk håndbold.
Holdet vandt senest mesterskabet i 2015, da klubben hed KIF Kolding København.
KIF Kolding fyrede i starten af året Lars Frederiksen som træner efter utilfredshed fra spillertruppen.
Siden har assistenttræner Lars Rasmussen været midlertidig cheftræner.
Lars Rasmussen har et år tilbage af sin kontrakt og skal sammen med den nye cheftræner se på, hvordan den nye trænerkonstellation skal se ud.
/ritzau/FacebookTwitterKopier linkEmner:KIF Kolding København|Kolding|Håndbold|TM Tønder Håndbold|Tønder




https://www.dr.dk/nyheder/regionale/oestjylland/region-midtjylland-slaekker-paa-sparekrav-til-aarhus

Aarhus UniversitetshospitalSe temaØstjyllandRegion Midtjylland slækker på sparekrav til Aarhus UniversitetshospitalAarhus Universitetshospital skal stadig spare samme beløb, men regionen vil udsætte noget af besparelsen.
Besparelserne på supersygehuset skal indfases over fire år.
Af Sarah Friis Elkjær22.
maj 2019 kl.
12.
22Bemærk: artiklen er mere end 30 dage gammelLæs opPå et budgetseminar i dag har Region Midtjylland fremlagt en plan om at halvere sparekravet til Aarhus Universitetshospital.
Det var ellers meningen, at hospitalet skulle spare 325 millioner kroner i 2019, men nu er det beløb sat ned til 150 millioner kroner i år.
Sparekravet skyldes blandt andet sammenlægningen af fire hospitaler til ét stort sygehus i Skejby ved Aarhus, som har givet en flytteregning på en milliard kroner.
Et enig regionsråd i Region Midtjylland står i dag sammen om at ville hjælpe Aarhus Universitetshospital med formand for regionsrådet Anders Kühnau (S) i spidsen.
- Vi ønsker ikke at ramme driften så hårdt, at patienterne kan mærke det, og vi ønsker fortsat at have et stærkt universitetshospital i Aarhus med et godt arbejdsmiljø.
Det har vist sig at være umuligt at finde så store besparelser i indeværende år, så derfor har vi besluttet at hjælpe med en betydelig håndsrækning, siger han.
Vi ønsker ikke at ramme driften så hårdt, at patienterne kan mærke det (.
.
.
)Anders Kühnau (S), regionsrådsformandFra et til fire årDer mangler 425 millioner kroner årligt, for at Aarhus Universitetshospital grundlæggende er i økonomisk balance.
Men i stedet for at spare beløbet på én gang, ønsker regionsrådet at udsætte dele af besparelsen, så den indfases over fire år.
Når regionsrådet vælger at støtte op omkring universitetshospitalet med en mildere fireårig indfasning af besparelserne, vil det presse hele regionen.
- Vi skal håndtere den udfordring i vores budgetlægning.
Det gør vi med en plan over fire år, hvor vi får stabiliseret driften og genoprettet hospitalets økonomi, siger Anders Kühnau.
Læs også:Regionsrådsformand i nødråb: Notat viser ekstraregning til supersygehus på én milliardHan håber stadig, at staten hjælper med at afløfte en del af udfordringerne.
- Derfor kan vi endelig tage stilling til den samlet plan, når vi kender resultatet af økonomiaftalen med regeringen, siger han.
Det vil koste regionen omkring 500 millioner kroner at udsætte besparelserne, fordi det koster at køre med budgetmæssigt underskud.
Den regning er der brug for hjælp til at betale, mener Anders Kühnau.
Torsdag sender hospitalsledelsen på Aarhus Universitetshospital den nye spareplan på 150 millioner kroner i høring blandt medarbejderne.
Dermed opfylder hospitalet også de otte procent besparelser, som det er aftalt med staten, at der skal spares via effektiviseringer i 2019.
Læs også:Regionerne er bekymret for flere store flytteudgifter til supersygehuseneFacebookTwitterKopier linkEmner:Aarhus Universitetshospital|Anders Kühnau (politiker)|Socialdemokraterne|Hospitaler|Aarhus




https://www.dr.dk/nyheder/politik/folketingsvalg/live-tv-statsministerduel-i-soenderjylland






https://www.dr.dk/nyheder/politik/ep-valg/ansigt-til-ansigt-med-eu-politikerne-nu-er-det-paa-tide-i-slaar-i-bordet

EP-valgAnsigt til ansigt med EU-politikerne: Nu er det på tide, I slår i bordetTi borgere møder i aften de ti EU-spidskandidater i 'Spidskandidaterne'.
Mød seks af dem her.
Wikki, Ole, Cæcilie, Laurits, Per og Ali har noget, de gerne vil spørge EU-spidskandidaterne om.
(© dr)Af Marie Louise Hagemeister og Kasper Madsbøll Christensen22.
maj 2019 kl.
12.
30Bemærk: artiklen er mere end 30 dage gammelLæs opWikki, Ole, Cæcilie, Laurits, Per og Ali.
Til hverdag lever de vidt forskellige liv, bor forskellige steder i landet og alderen svinger fra 21 til 53 år.
Men fælles for dem alle er, at de ikke er ligeglade med, hvad der foregår i EU.
De ønsker, at politikerne gør noget.
Sikrer en bedre hverdag for dem hjemme i Danmark.
Og i aften er de derfor blevet sat direkte over for de ti EU-spidskandidater i debatprogrammet 'Spidskandidaterne'.
Se 'Spidskandidaterne'I 'Spidskandidaterne' får de ti spidskandidater til europaparlamentsvalget besøg af en række borgere med nogle helt særlige historier og spørgsmål, som de vil have svar på.
'Spidskandidaterne' sendes på DR1 onsdag 22.
maj klokken 20-21.
30.
Programmet kan også ses på DRTV.
De ønsker, at deres historier bliver hørt.
At politikerne tager deres bekymringer alvorligt.
Om det så gælder en bedre klimapolitik eller en permanent grænselukning.
I alt ti borgere deltager 'Spidskandidaterne' onsdag aften.
Mød seks af dem nedenfor, og hør deres ønsker til EU-politikerne.
Wikki, 33 år, Esbjerg - rengøringsassistentFor Wikki er der ingen tvivl.
Grænsen mellem Danmark og Tyskland skal ikke bare være lukket midlertidigt.
Den skal lukkes permanent.
- Der skal være mere kontrol, så vi kan leve vores danske liv og have vores danske værdier, uden der er nogen, der blander sig.
I sit arbejde i servicebranchen oplever hun et væld af nationaliteter, og det gør, at hun føler sig presset i forhold til at miste sit arbejde.
Hun er bange for, at arbejdsgiverne hellere vil ansætte en udlænding frem for hende, da det er billigere arbejdskraft.
- Det er nemt at ansætte nogen, der aldrig spørger om noget, og de arbejder gerne på en anden løn.
Hun synes også, at politikerne i EU bør have mere fokus på migranter og ikke underkende, at det er et stort arbejde.
Hun ønsker ikke at have en masse udlændinge boende, som ikke kan sproget eller kender de danske værdier.
Wikkis spørgsmål: Hvad vil I gøre for at sikre de danske grænser?
Ole, 53 år, Fredericia - selvstændig vognmandI 22 år har Ole kørt på landevejene.
Og i dag er der langt flere lastbiler, der kører over den dansk-tyske grænse, end da han begyndte.
Men færre af dem har danske nummerplader, oplever han.
Det vil han gerne have lavet om på.
- Hvis vi skruer tiden tilbage til årtusindeskiftet, var der liv og glade dage i Padborg.
Der var proppet, og det var danske biler, der skulle ud i Europa.
Ifølge ham startede det med, at danske vognmænd tog tyske chauffører ind til billig løn, og så fulgte østeuropæerne trop.
Og det kommer efter, mener han, at det danske EU-formandskab åbnede op for alle østeuropæiske lande i EU.
Ole overvejer at stoppe, hvis ikke der kommer bedre vilkår for vognmændene.
- Det er op til EU-politikerne at slå i bordet.
Jeg vil gerne have, at de håndhæver EU-reglerne efter det, der var hensigten.
Oles spørgsmål: Hvad vil I gøre ved den stadigt større gruppe udenlandske chauffører, der gennem fiksfakserier og skuffeselskaber kan underbyde og spænde ben for ærlige vognmænd og chaufførers forretning?
Cæcilie, 21 år, København NV - klimaaktivist og psykologistuderedeDer har været alt for meget snak og for lidt handling i forhold til de klimaforandringer, vi er midt i.
Sådan lyder det fra Cecilie, som sammen med en række af hendes medstuderende har startet ’Den Grønne Studenterbevægelse’, som arbejder for en grønnere fremtid i Danmark.
Ifølge hende kan vi nemlig alle sammen gøre noget i forhold til klimaet.
- Der bliver snakket rigtig meget, men jeg mangler at se noget handling fra politikernes side, og jeg mangler at se noget, der er seriøst og konkret for at undgå, at vi har klimaforandringer, som vi er midt i.
For hende at se er klima ikke blokpolitik, men al politik.
Cæcilies spørgsmål: Hvad vil I gøre for at sikre, at alle EU's medlemslande samles om den grønne omstilling?
Laurits, 27 år, Humlebæk - fysikstuderendeDa Laurits og hans kæreste prøvede på at blive forældre, fandt de ud af, at han havde nedsat sædkvalitet.
Men de fandt også ud af, at den knude, han havde i sin testikel, var kræft.
Ifølge lægerne havde han fået kræft, fordi hans mor havde været udsat for hormonforstyrrende stoffer, da hun var gravid med ham.
- Så forstadier til kræft er åbenbart noget, jeg har slæbt rundt på lige siden, jeg kom til verden.
I dag er han derfor meget optaget af hormonforstyrrende stoffer, men han synes, det er alt for svært at finde ud, hvilke produkter, man skal købe, hvis man vil undgå stofferne.
- Det er helt umuligt som forbruger at finde ud af, hvad der er op og ned i det her, så jeg håber virkelig, at politikerne vil stramme lovgivningen, så vi som forbrugere føler os trygge ved det, vi kan købe.
Laurits' spørgsmål: Hvad vil I konkret gøre for, at gravide møder mindre farlig kemi i hverdagen?
Per, 52 år, Skive - direktør og virksomhedsejerPer producerer inddelingsmaterialer til blandt andet skorstene og kviste i sin virksomhed SabetoFlex.
Han går op i, at man betaler sin skat.
For når en lille virksomhed som SabetoFlex skal konkurrere med de store virksomheder, der placerer deres penge i skattely, er de nødt til at være endnu mere effektive.
Og det er ikke fair, mener han.
- Man skal betale skat i det land, man er i, for at bidrage til det samfund, man selv er en del af.
Det er så simpelt.
Per savner, at de danske politikere hører efter, når han kontakter dem for at fortælle, at han har fundet ud af, at andre virksomheder ikke betaler deres skat.
Han har førhen både kontaktet EU-politikere og danske politikere.
- De svarer ikke.
Du kunne lige så godt råbe ind i et stykke krydsfinér.
Det er lige så effektivt.
Pers spørgsmål: Hvad vil I gøre for, at virksomheder ikke kan søge skattely i EU-lande og derved forvride konkurrencen?
Ali, 40 år, Nyborg - mentor på et gymnasium40-årige Ali kommer oprindeligt fra Syrien, men har boet i Danmark i fire år.
Han flygtede fra Syrien, fordi han ikke ville være i det syriske militær, hvor han ville blive tvunget til at dræbe andre mennekser.
- Det var en mørk tid, som jeg ikke har lyst til at snakke om.
Hans første fokus, da han kom til Danmark, var at finde et job.
Han arbejder nu som mentor i Nyborg Gymnasium på Fyn.
Herudover har han tre-fire frivillige jobs om aftenen.
- Dansk kultur er dejlig, fordi der er så meget frihed.
Jeg kan lide at være her og arbejde og betale min skat.
Jeg håber, politikerne kan se, at jeg kæmper for at integrere mig og være en del af samfundet.
Alis spørgsmål: Hvorfor skal sådan én som mig blive i modtagelejre i nærområderne - jeg bidrager til det danske samfund, elsker den danske kultur og betaler skat?
FacebookTwitterKopier linkEmner:Transportvirksomhed|Erhverv|Valg og folkeafstemninger|Humlebæk|Nyborg




https://www.dr.dk/nyheder/politik/folketingsvalg/enhedslisten-vil-aflyse-fattigdomsydelser-truer-med-spolere-mette

FolketingsvalgEnhedslisten vil aflyse 'fattigdomsydelser': Truer med at spolere Mette Frederiksens statsministerdrømPolitisk ordfører Pernille Skipper er i aften gæst hos Kåre Quist i 'Mød Partierne' på DR1.
Af Oliver Batchelor og Tobias Sydradal (video)22.
maj 2019 kl.
12.
00Bemærk: artiklen er mere end 30 dage gammelLæs op© Type 1Hvad tænker du?
Har du kommentarer eller spørgsmål, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
Kontanthjælpsloftet, integrationsydelsen og 225 timers-reglen skal fjernes, så alle får samme adgang til at modtage den samme kontanthjælp.
For Enhedslisten er det hjerteblod at hæve overførselsindkomsterne for indvandrere, flygtninge og kontanthjælpsmodtagere.
Og derfor var det en skuffet Pernille Skipper, der tidligere på ugen kunne konstatere, at der i Socialdemokratiets økonomiske plan ikke er afsat en eneste krone til formålet.
- De siger en masse om, at de gerne vil bekæmpe fattigdom i vores samfund, men de ruller ikke engang uligheden tilbage til niveauet før deres egen skattereform i 2012, sagde den politiske ordfører mandag til DR Nyheder.
Rødglødende efter blå skatteaftaleI bagklogskabens ulideligt klare lys, ja så tror jeg da, at vi skulle have gjort det.
Men på daværende tidspunkt kunne vi jo ikke se mængden af ulyksaligheder for enden af tunnelen.
Pernille Skipper om at vælte regeringen.
Fortalt til Clement Kjersgaard i 'Vi ses hos Clement' på DR2 sidste år.
Hos Socialdemokratiet og statsministerkandidat Mette Frederiksen er det næppe glemt, at Pernille Skippers forgænger dengang i 2012 for snurrende tv-kameraer erklærede, at partiet ikke længere kunne betragtes som støtteparti for den daværende SRSF-regering.
Årsagen var, at den røde regering holdt Enhedslisten uden for indflydelse på den økonomiske politik og blev enige med Venstre og De Konservative om skattelettelser for syv milliarder kroner.
- Det, synes jeg, er at pisse på de mange mennesker, der har stemt på en ny regering i den tro, at der skulle gøres op med ulighedsskabende politik, som Lars Løkke og Pia Kjærsgaard har ført de sidste ti år, lød det fra Johanne Schmidt-Nielsen.
Ville have væltet ThorningDa tusinder af ledige i 2013 stod til at ryge ud af det dagpengesystemet som følge af halveringen af dagpengeperioden, overvejede Enhedslisten at trække tæppet helt væk under regeringen.
STIL SPØRGSMÅL TIL PERNILLE SKIPPERNår Pernille Skipper har været i 'Mød Partierne', sidder hun klar til at svare på spørgsmål fra brugerne her på dr.
dk.
Det er fra klokken 22.
30, men du kan allerede sende dit spørgsmål nu.
Det kan du gøre her.
Men partiet endte med at acceptere en ny midlertidig arbejdsmarkedsydelse og traf aldrig det afgørende valg om at vælte regeringen.
Dengang var Pernille Skipper næstformand - og personligt klar til at bryde med partiets hidtidige linje, hvilket hun afslørede sidste år over for Clement Kjersgaard i 'Vi ses hos Clement' på DR2.
Læs også:Pernille Skipper: Vi skulle have væltet Thorning- I bagklogskabens ulideligt klare lys, ja så tror jeg da, at vi skulle have gjort det.
Men på daværende tidspunkt kunne vi jo ikke se mængden af ulyksaligheder for enden af tunnelen.
Kan de enes om børnene?
Danmarks fjerdestørste parti9,5 procent af vælgerne agter at sætte deres kryds ved liste Ø til Folketingsvalget 5.
juni, grundlovsdag.
Det viser seneste politiske indeks fra 14.
maj lavet af Epinion for DR.
Med forbehold for usikkerheder står Enhedslisten dermed til en fremgang på 1,7 procentpoint i forhold til valget i 2015.
De tre største partier i målingen er Socialdemokratiet (27,1 procent), Venstre (18,4 procent) og Dansk Folkeparti (11,6 procent).
Kilde: DR NyhederPernille Skipper truer nu med at stoppe Socialdemokratiet og Mette Frederiksen allerede på tærsklen til statsministerkontoret, hvis ikke Enhedslisten får indrømmelser på fattigdomsydelserne.
- Jeg er nødt til at sige, at jeg har meget, meget svært ved at se en socialdemokrat blive statsminister på vores mandater, hvis ikke vi får løst de problemer, lød Pernille Skippers kommentar til Berlingske i går.
Mette Frederiksen vil dog gerne se på løsninger målrettet børn, der lever i fattigdom.
Og det kan måske bløde Pernille Skipper og Enhedslisten op.
- Skulle der mod forventning være en magisk løsning, som kan fikse det uden at afskaffe fattigdomsydelserne, lytter jeg selvfølgelig, siger Skipper.
Hvis du vil vide mere om Enhedslistens holdning på området, kan du i aften se med, når Pernille Skipper er gæst hos Kåre Quist i Mød Partierne.
Det er klokken 22.
00 på DR1.
FacebookTwitterKopier linkEmner:Clement Kjersgaard (studievært)|Johanne Schmidt-Nielsen (politiker)|Socialdemokraterne|Venstre|Kontanthjælp




https://www.dr.dk/sporten/fodbold/kvindelandsholdet/harder-igen-naestbedst-i-verden-slaaet-paa-maalstregen-af-norsk

KvindelandsholdetHarder igen næstbedst i verden: Slået på målstregen af norsk måltyvPernille Harder er verdens næstbedste fodboldspiller, mener fansene.
Pernille Harder er den næstbedste kvindelige fodboldspiller i verden ifølge BBC's brugere.
Af Arnela Muminovic22.
maj 2019 kl.
11.
16Bemærk: artiklen er mere end 30 dage gammelLæs opFodboldlandsholdets anfører Pernille Harder er en af verdens allerbedste fodboldspillere.
Og sidste år kunne hun bryste sig af at være den bedste i Europa, da hun fik prisen overrakt af det europæiske fodboldforbund, UEFA.
Men verdens bedste er hun ikke endnu.
Den titel har norske Ada Hegerberg, der fik beviset tidligere i år, da hun vandt den prestigefyldte Ballon d’Or akkurat foran Harder, der fik seks stemmer færre.
Og nu slår 23-årige Hegerberg igen Harder på målstregen.
I en afstemning på den britiske side BBC har fans fra hele verden valgt den norske bomber foran Pernille Harder – og dermed kan hun nu også glæde sig over at være 'BBC Women’s Footballer of the Year.
'Australiens stjerneangriber Sam Kerr tog sig af tredjepladsen, mens Japans Saki Kumagai og USA’s Lindsey Horan fulgte efter på fjerde- og femtepladsen.
Det er anden gang i karrieren, at Hegerberg bliver belønnet med denne pris, og det er noget, hun er lykkelig over.
- Det er en kæmpe ære at vinde den her pris for anden gang.
Jeg ved ikke, hvad jeg skal sige.
Det er helt fantastisk, siger nordmanden til BBC.
Ada Hegerberg fejrer sit hattrick og Lyons triumf i Champions League-finalen.
På trods af sin unge alder har Lyon-spilleren allerede imponeret stort på den internationale scene.
I weekendens Champions League-finale mellem Lyon og FC Barcelona smadrede Hegerberg konkurrenten inden for 16 minutter i første halvleg med et hattrick, og var dermed medvirkende til, at Lyon og Hegerberg selv vandt Champions League for fjerde år i træk.
Det er kun sket en gang tidligere i historien, at en spiller har formået at lave et hattrick i Champions League-finalen.
Det var den legendariske ungarske fodboldstjerne Ferenc Puskas, der scorede tre mål for Real Madrid i 1962 mod Benfica.
Hegerbergs tre mål i Champions League-finalen betyder, at hun nu har scoret 255 mål på klubplan i 254 kampe.
På landsholdet har hun formået at nette 38 gange i 66 opgør, men hun får ikke mulighed for at øge det antal lige foreløbigt.
Hegerberg valgte nemlig at sige stop på landsholdet efter Norges skuffende EM i 2017, da hun var utilfreds med det norske forbund og dets prioriteringer.
Dermed kommer fodboldfans ikke til at opleve verdens bedste fodboldspiller til sommerens VM-slutrunde i Frankrig, hvor Norge ellers er kvalificeret.
Husk du kan følge alle VM-kampe på DR3 og DRTV fra den 7.
juni til den 7.
juli.
Derudover kan du se det danske landsholds testkamp mod England lørdag den 25.
juli på DR1 fra klokken 13.
45.
FacebookTwitterKopier linkEmner:Pernille Harder (fodboldspiller)|Fodbold|FC Barcelona|UEFA|Lyon




https://www.dr.dk/sporten/fodbold/landsholdet/hareide-overrasker-baade-wass-og-durmisi-tilbage-paa-landsholdet

LandsholdetHareide overrasker: Både Wass og Durmisi tilbage på landsholdetEfter at have været vraget i et stykke tid er både Daniel Wass og Riza Durmisi tilbage på landsholdet.
Daniel Wass er igen tilbage i landsholdsvarmen.
22.
maj 2019 kl.
11.
32Bemærk: artiklen er mere end 30 dage gammelLæs opÅge Hareide havde et par kaniner i hatten, da han onsdag udtog det danske landshold til EM-kvalifikationskampene mod Irland og Georgien i juni.
Riza Durmisi og ikke mindst Daniel Wass var blandt de 22 spillere, som skal med til kampene.
Wass' seneste landskamp var i november 2016.
Danmarks trup:* Målmænd:- Kasper Schmeichel- Frederik Rønnow- Jesper Hansen* Forsvar:- Andreas Bjelland- Andreas Christensen- Henrik Dalsgaard- Jens Stryger Larsen- Mathias "Zanka" Jørgensen- Peter Ankersen- Riza Durmisi- Simon Kjær* Midtbane:- Christian Eriksen- Daniel Wass- Lasse Schöne- Lukas Lerager- Pierre-Emile Højbjerg- Thomas Delaney* Angreb:- Kasper Dolberg- Martin Braithwaite- Nicolai Jørgensen- Robert Skov- Yussuf PoulsenHan var en del af bruttotruppen til VM sidste år, men blev siet fra inden VM.
Det samme gjorde Riza Durmisi, som ellers havde været en vigtig del af holdet i kvalifikationen til VM.
Danmark åbnede EM-kvalifikationen med et vildt comeback ude mod gruppefavoritterne fra Schweiz, hvor 0-3 blev til 3-3 i de sidste seks minutter plus tillægstid.
Det er holdets seneste kamp.
Dermed fik Danmark en fin start i EM-kvalifikationen, hvor hjemmekampene mod Irland 7.
juni og Georgien 10.
juni er de næste opgaver.
Irland har maksimumpoint efter sejre over Gibraltar og Georgien, mens georgierne har lidt nederlag til Schweiz og Irland.
Både Danmark og Gibraltar har kun spillet en enkelt kamp i gruppen.
FacebookTwitterKopier linkEmner:Åge Hareide (fodboldtræner)|Daniel Wass (fodboldspiller)|Irland|Georgien|Fodbold




https://www.dr.dk/nyheder/indland/foerste-f35-stoej-over-danmark-i-dag-men-forsvaret-kan-skrue-hoejere-op-lyden

KampflySe temaIndlandFørste F35-støj over Danmark i dag: Men Forsvaret kan skrue højere op for lydenOpdatering kan få F35-kampflyet til at larme endnu mere end beregnet.
Et nyt norsk F35-kampfly forlader Lockheed Martin-fabrikken i Texas.
Norske fly besøger i denne uge Danmark for at give en forsmag på lydtrykket fra det moderne jagerfly, der skal afløse de danske F16'ere.
Af Mads Korsager Nielsen22.
maj 2019 kl.
11.
15 | opdateret 22.
maj 2019 kl.
14.
54Bemærk: artiklen er mere end 30 dage gammelLæs opI eftermiddag kan ængstelige naboer til Flyvestation Skrydstrup ved Vojens med egne ører opleve lydtrykket fra en F35.
F35-demonstrationsflyvningOnsdag kunne man for første gang opleve et F35-kampfly i luften over Danmark, da Forsvaret afholdt en såkaldt 'demonstrationsflyvning'.
Formålet med demonstrationsflyvningen var at give lokalbefolkningen mulighed for selv at høre, hvordan et F35-kampfly lyder sammenlignet med et F16.
Selve flyvningen blev udført af norske fly med norske piloter bag roret.
Forsvaret har produceret en video, der forklarer forskellen i lydbilledet for henholdsvis F16 og F35.
Du kan læse mere om demonstrationsflyvningen her.
For første gang vil et af de avancerede kampfly flyve lavt hen over dansk jord under en såkaldt ‘demonstrationsflyvning’, hvis vejret tillader det.
Men uanset om naboernes ører oplever det kommende kampfly som meget eller lidt støjende, kan Forsvaret risikere at skulle skrue endnu mere op for lyden.
Det sker, hvis Danmark engang i fremtiden vælger at benytte sig af en brændstofbesparende opdatering af kampflyets Pratt & Whitney-motor, der til gengæld vil forøge motorstøjen.
En ekstra støj, der ikke er taget højde for i de beregninger, der skal danne grundlag for en eventuel erstatning til naboerne.
- Vi kan da godt frygte, at når det først er vedtaget, så klapper fælden.
Så skal der meget til, før der laves nye støjberegninger, og der bliver tale om yderligere kompensationer, siger Agnes Rosenlund fra Foreningen Flyvestation Skrydstrups Naboer.
- Skulle der blive tale om at opgradere motorerne, så kan jeg godt frygte, at man vil nedtone øgningen og hævde, at det ikke har nogen betydning, konstaterer hun.
F35 støjer mere end forgængerF35-kampflyene afløser Forsvarets aldrende flåde af F16-jagere på Flyvestation Skrydstrup fra 2023.
Flyet er tungere end F16 og har derfor en kraftigere motor, der larmer mere.
DR Nyheder besøgte i december 2018 Henrik Bruun, der ved hvordan det er at bo tæt på en F35-base.
Beregninger har vist, at larmen vil overskride grænseværdierne for flystøj i 618 boliger omkring flyvestationen.
Men de beregninger tager ikke højde for en mulig fremtidig opdatering af kampflyets Pratt & Whitney-jetmotor, der ifølge Forsvarsministeriet har til formål at ‘tilføre motoren mere kraft og samtidig spare brændstof’.
- Pratt & Whitney anslår, at ‘F135’-motoropdateringen vil medføre en forøgelse af motorstøjen på cirka 2 decibel, skriver Forsvarsministeriet i et bilag til støjberegningerne.
Ifølge Dorte Hammershøi, der er professor i akustik ved Institut for Elektroniske Systemer ved Aalborg Universitet, er forøgelsen nok til at udvide støjkortet.
- Det vil betyde, at der formentlig vil være flere boliger, der bliver ramt af for høje støjniveauer, og at alle boliger indenfor det nuværende støjkort vil få højere niveauer.
Det kan derfor for den enkelte bolig gøre en forskel i forhold til ekspropriering eller lignende, påpeger Dorte Hammershøi.
Opdatering ikke med i støjberegningForsvarsministeriet skriver, at der vil gå cirka otte år, fra man beslutter at opdatere motoren, til den ‘introduceres i operativ tjeneste’.
- På denne baggrund medtages de støjmæssige forhold heraf ikke i støjberegningerne for de danske F35, konkluderer Forsvarsministeriet.
Her kan du opleve F35 for første gangF35-kampflyene følger to bestemte ruter omkring Flyvestation Skrydstrup.
Du kan se præcist hvor i kortene under artiklen.
Kl.
15.
00: To norske F35-kampfly lander på Flyvestation Skrydstrup.
Kl.
15.
15: Demonstrationsflyvning 1.
Kl.
15.
55: Flyene lander og tanker brændstof.
Kl.
17.
00: Demonstrationsflyvning 2.
Kl.
18.
00: De norske F35'ere flyver hjem.
Bagefter byder Forsvaret naboerne på sodavand og pølser på torvet ved Rådhuscentret i Vojens, hvor medarbejdere fra Forsvaret kan fortælle mere om kampfly.
Kilde: ForsvaretNetop støjberegninger skal i nær fremtid danne grundlag for, hvordan de støjramte naboer skal kompenseres.
Derfor bekymrer det naboerne, at opdateringen ikke er med i beregningerne, der blev offentliggjort i marts.
- Set i lyset af de erfaringer, vi har gjort os i forhold til at få revurderet de tidligere støjberegninger og vanskelighederne med at få politikerne i tale, så er det meget vigtigt for os, at alt nuværende og fremtidig støj medregnes.
Også selvom en opgradering af flymotorerne ligger et stykke ud i fremtiden, siger Agnes Rosenlund fra naboforeningen.
Ekspert: Kunne sagtens indgåIfølge professor Dorte Hammershøi var det ‘formentlig væsentlig billigere’, hvis man havde medtaget forøgelsen i samme ombæring.
- Man kunne sagtens arbejde med begge scenarier, så man på forhånd ved, hvilke boliger der eventuelt skal tages hånd om med en mulig planlagt stigning om otte år eller mere, vurderer akustik-professoren.
Forsvaret: Ingen grund til bekymringHos Forsvarsministeriet forstår man naboerne.
- Men ser man på fakta, så har de ingen grund til bekymring, siger Per Pugholm Olsen, koncernstyringsdirektør i Forsvarsministeriet.
- Hvis Forsvaret engang i fremtiden foretager væsentlige ændringer, som eksempelvis en opdatering af motorerne, så er vi forpligtet til at lave nye støjberegninger, fastslår han.
- Det er svært at spå om fremtiden, men man må antage, at hvis en ny støjberegning viser et større støjbillede, er der flere borgere, der bliver omfattet af kriterierne for kompensation, siger Per Pugholm Olsen.
Det er planen, at kriterierne for støj-kompensation skal vedtages politisk, når et nyvalgt Folketing er samlet efter sommerferien, forklarer koncernstyringsdirektør Per Pugholm Olsen.
Han understreger, at en eventuel motoropdatering ligger mindst 8-10 år ude i fremtiden.
Ifølge Forsvarsministeriet er der ingen optræk til, at køberlandene bag F35-kampflyet træffer beslutning om at arbejde videre med den brændstofbesparende opdatering.
Indtil videre eksisterer den kun som en mulighed på et skrivebord hos motorproducenten Pratt & Whitney.
Ruten for demonstrationsflyvning 1, der ifølge planen begynder klokken 15.
15.
Kort: Forsvaret.
Ruten for demonstrationsflyvning 2, der ifølge planen begynder klokken 17.
00.
Kort: Forsvaret.
1 / 2Ruten for demonstrationsflyvning 1, der ifølge planen begynder klokken 15.
15.
Kort: Forsvaret.
1 / 2Ruten for demonstrationsflyvning 2, der ifølge planen begynder klokken 17.
00.
Kort: Forsvaret.
2 / 2FacebookTwitterKopier linkEmner:Forsvarsministeriet|Flyvestation Skrydstrup|Luftvåben|Militærudstyr|Vojens




https://www.dr.dk/nyheder/politik/folketingsvalg/minut-minut-valgdebat-om-facebook-og-fake-news






https://www.dr.dk/sporten/fodbold/helle-thorning-skal-soerge-etikken-i-dansk-fodbold

FodboldHelle Thorning skal sørge for etikken i dansk fodboldHelle Thorning-Schmidt skal stå i spidsen for DBU's nyoprettede Governance- og Udviklingskomité.
Helle Thorning skal være med til at fremme dansk fodbolds uddannelses- og udviklingsarbejde.
22.
maj 2019 kl.
07.
56Bemærk: artiklen er mere end 30 dage gammelLæs opTidligere statsminister Helle Thorning-Schmidt elsker fodbold.
Derfor faldt det hende naturligt at takke ja til formandsposten, som hun blev tilbudt, i den nyoprettede Governance og Udviklingskomité i Dansk Boldspil-Union (DBU).
- Fodbolden kan være med til at gøre en forskel både indenfor og udenfor banen og bidrage til åbenhed og ordentlighed i samfundet, fordi sporten kan bringe mennesker sammen, siger Helle Thorning-Schmidt.
Komitéen skal fremme dansk fodbolds uddannelses- og udviklingsarbejde og sætte retning for DBU's arbejde med åbenhed, transparens og udvikling i fremtiden på både professionelt plan og på amatørniveau.
Antidoping, matchfixing og tilråbI komitéen skal der blandt andet debatteres etiske dilemmaer og emner som antidoping og hovedskader i fodbold.
- Vi skal arbejde med etiske grundprincipper.
Det kan være antidoping og matchfixing.
Og så kan der komme nye problemstillinger som hovedskader og tilråb fra tilskuerne, som vi er nødt til at have en debat om, siger Helle Thorning-Schmidt.
- Derfor synes jeg, at det er stærkt og modigt af DBU at tage ansvar og oprette en særlig komité for at tage højde for netop de emner og problematikker.
DBU kan løfte et ansvar, og det vil jeg være med til, siger hun.
Satser på bestyrelseskarriereHelle Thorning-Schmidt er tidligere formand for DBU's Kvindekommission, hvor hun blandt andet kæmpede for at fremme pige- og kvindefodbold i Danmark.
Hun har siden 2016 været direktør for det internationale Red Barnet, men i januar meddelte hun, at hun stopper i Red Barnet til sommer, da hun ønskede at indlede en bestyrelseskarriere.
Ud over Governance- og Udviklingskomitéen er der oprettet en Landsholdskomité, Professionel komité og en Breddekomité.
Ifølge DBU's hjemmeside nedlægges alle nuværende faggrupper og udvalg per 1.
juli.
/ritzau/FacebookTwitterKopier linkEmner:DBU|Helle Thorning-Schmidt (politiker)|Red Barnet|Fodbold|Etik




https://www.dr.dk/nyheder/udland/sneaker-giganter-i-opraab-til-trump-afslut-handelskrigen-nu

UdlandSneaker-giganter i opråb til Trump: Afslut handelskrigen nuDet er de amerikanske forbrugere, der betaler prisen, lyder det fra 173 selskaber, herunder Nike og Adidas.
Adidas er en af underskriverne på et brev til den amerikanske præsident, hvor de beder om at få afsluttet handelskrigen.
Af Mark Lindved Norup22.
maj 2019 kl.
09.
31 | opdateret 22.
maj 2019 kl.
13.
05Bemærk: artiklen er mere end 30 dage gammelLæs opI et brev rettet til den amerikanske præsident trygler skotøjsgiganter som Nike, Adidas og Converse om at få afsluttet handelskrigen med Kina.
Donald Trump og den amerikanske regering besluttede tidligere på måneden at stramme skruetvingen på Kina i den verserende konflikt ved at hæve tolden fra 10 til 25 procent på import af en række varer, heriblandt nu også sko, der ellers tidligere har været stort set friholdt.
Et træk, som ikke kun rammer kineserne men i den grad også amerikanerne på pengepungen, mener de 173 selskaber, der har underskrevet brevet.
- Den foreslåede 25 procents stigning i told på skotøj vil være katastrofal for vores kunder, vores selskaber og den amerikanske økonomi som helhed.
Det er på tide at afslutte denne handelskrig, lyder opråbet i brevet.
72 procent af alle sko, der i 2017 blev importeret til USA, er produceret i Kina, skriver CNN.
Ryk produktionen til USADe amerikanske kunder betaler i forvejen tre milliarder dollar (20 mia.
kr.
) i pålagte toldafgifter på sko, oplyser selskaberne i brevet.
Et beløb, der stiger med syv milliarder dollar (46,8 mia.
kr.
), hvis stigningen til 25 procent får lov at stå.
Donald Trump har retfærdiggjort handelskrigen med Kina med løfter om, at den på sigt vil komme USA og særligt arbejderklassen til gode i form af flere job.
Han har af samme grund opfordret de firmaer, der bliver ramt af de øgede toldafgifter, til at flytte produktionen tilbage til USA.
- Få produceret jeres produkter herhjemme, og så er der ingen toldafgifter, skrev præsidenten på Twitter i sidste uge.
Arbejderklassen betalerDen mulighed afviser de 173 selskaber som umulig på den korte bane, og de understreger, at det i særdeleshed vil være ’arbejderklassen’ og dermed en stor del af præsidentens kernevælgere, der kommer til at betale prisen for eskaleringen af handelskonflikten.
Som modsvar til de amerikanske toldafgifter har Kina meddelt, at landet vil lægge yderligere told på varer som øl, vin, tøj og flydende naturgas for 60 milliarder dollar, som bliver importeret fra USA.
Donald Trump og Kinas præsident, Xi Jinping, skal efter planen mødes og diskutere situationen til G20-topmødet i Japan i juni.
FacebookTwitterKopier linkEmner:Donald Trump (politiker)|Kina|Xi Jinping (politiker)|Adidas|Erhvervspolitik




https://www.dr.dk/nyheder/kultur/film/seks-stjerner-til-stjernespaekket-tarantino-film-han-har-aldrig-vaeret-bedre

Cannes Filmfestival 2019 Se temaAf Filmanmelder og vært på FilmlandPer Juul CarlsenFilm og serierSeks stjerner til stjernespækket Tarantino-film: 'Han har aldrig været bedre'Cannes-festivalen har nået sit højdepunkt i år med den hysterisk ventede Tarantino-film 'Once Upon a Time in Hollywood'.
Brad Pitt og Leonardo DiCaprio i Tarantinos 'Once Upon a Time in Hollywood'.
22.
maj 2019 kl.
09.
13Bemærk: artiklen er mere end 30 dage gammelLæs op- Hold rigtig godt øje med min plads.
Folk er virkelig desperate, lød det bekymret fra en dansk filmanmelder, inden han drønede afsted på toilettet for at komme hurtigt tilbage til sit hårdt tilkæmpede sæde.
Det trak op til et af de særlige øjeblikke på filmfestivalen i Cannes - den slags, der kunne gå over i historien, ligesom dengang i 2009 da den ene halvdel af salen jublede og den anden halvdel buhede af Lars von Triers 'Antichrist'.
Eller i 2003 da en hel sal hulkede af grin til Vincent Gallos dybt seriøse 'The Brown Bunny'.
Det var næsten som selv at være med i en film, lige før panikken bryder løs.
Voksne mennesker kravlede over rækværk for at overhale hinanden.
Masen og skubben.
Vrede og hvislende stemmer.
Filmens skuespillere Margot Robbie, Leonardo DiCaprio og Brad Pitt poserer for fotograferne ved premieren i Cannes.
Alt sammen for at få en god plads til verdenspremieren på 'Once Upon a Time in Hollywood', den nye film af amerikanske instruktør Quentin Tarantino, der vandt festivalens førstepris, Guldpalmen, for 25 år siden med 'Pulp Fiction'.
Hysteriet passede glimrende som optakt til det mest ventede øjeblik på årets Cannes-festival.
© drPer Juul CarlsenFilmtossen Per Juul Carlsen er vært for Filmland Podcast samt anmelder på Kulturen på P1.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Brad og Leo – så bliver det ikke meget størreOg den paniske stemning hang fint sammen med selve 'Once Upon a Time in Hollywood' – en intens kærlighedserklæring til Hollywood og især amerikanske film, som de så ud i slutningen af 1960'erne, lige før al uskyldighed blev pillet af hippiebevægelsen med Charles Manson-kultens mord på den højgravide skuespiller Sharon Tate og seks andre tilfældige mennesker i rigmandskvarteret Beverly Hills.
Læs også:Kvinderne er brandvarme på verdens største filmfestival – men de gamle mænd stjæler stadig rampelysetNetop det mord er et omdrejningspunkt i 'Once Upon a Time in Hollywood', selvom hovedpersonerne er skuespilleren Rick Dalton og hans stuntdobbeltgænger, Cliff Booth – spillet af henholdsvis Leonardo DiCaprio og Brad Pitt - så bliver det ikke meget større, hvad angår mandlige amerikanske filmstjerner.
Dalton er en stjerne af den gamle Hollywood-skole fra western og krigsfilm, og han er frygtelig nervøs for, at karrieren er slut.
Booth er en mere ubekymret og fri sjæl, måske fordi han er kendt for at have sluppet afsted med at slå sin kone ihjel.
Gennem Daltons karriere sender Tarantino tonsvis af kærlighed afsted til Hollywoods forandring fra 1950'erne og ind i de flippede, fritvoksende 60'ere.
Og han gør det med bunkevis af referencer til datidens film.
Leonardo DiCaprio i en scene fra Tarantinos film, der hylder 50'erne og 60'ernes Hollywood.
Men da 'Once Upon a Time in Hollywood' samtidig foregår i 1968-69, hylder han tidens look ved at optage filmen i det mest brugte format dengang: 35mm film, hvilket giver en helt anden rå, upoleret og håndgribelig fornemmelse end nutidens digitale film.
Lydsporet er rock og soul fra samme periode, og hele lydarbejdet giver en fornemmelse af virkelig at dykke ned i filmens univers.
Når man hører en bilmotor i 'Hollywood' kan man ikke bare høre den brumme og buldre og knirke og hvæse.
Den kan MÆRKES.
Så skelettet blævrer.
Binder det hele op med smuk moraleUd af den hyldest til amerikansk film væver Tarantino en for ham sjældent stram og stringent historie.
Tarantino tager her ikke så ofte svinkeærinder og udflugter for at hylde sine obskure yndlingsfilm.
De ufattelige mængder af filmnørderi er ikke så fjollet og se-hvad-jeg-kan-finde-på-agtigt, som det plejer.
Det har et højere mål: at væve sig ind i en historie, der har samme udtryk som de film, den hylder, hvilket er sjældent smukt spundet sammen.
Og så binder Tarantino endda det hele op med en smuk morale om, at man måske nok kan gå af mode i filmens ubarmhjertige verden, men at eftertiden skal nok huske én med kærlighed alligevel.
'Once Upon a Time in Hollywood' er ikke Brad Pitts første Tarantino-film.
Han har også spillet med i 'Inglourious Basterds'.
Men der hvor 'Once Upon a Time in Hollywood' virkelig er en anderledes og mere moden film af 56-årige Tarantino, er i det, der ligner en oprigtig interesse for de to hovedpersoner.
Man kommer bag om typerne og ind til MENNESKENE.
Ind til to mænd, der bare holder rigtig meget af hinanden, 'lige lidt mindre end to elskende', som filmen så poetisk udtrykker det.
Der er måske ikke så mange enestående scener som i 'Pulp Fiction', men i sin helhed, som en historie med dybde og perspektiv, har Tarantino aldrig været bedre end i 'Once Upon a Time in Hollywood'.
Så der var faktisk god grund til at slås om biografsæderne.
'Once upon a time in Hollywood' rammer de danske biografer 15.
august.
Læs også:Fin filmfestival bider fra sig i år: Kugleskør zombie-komedie gør grin med USAFacebookTwitterKopier linkEmner:Brad Pitt (skuespiller)|Lars von Trier (filminstruktør)|Leonardo DiCaprio (skuespiller)|Cannes|Los Angeles




https://www.dr.dk/nyheder/politik/folketingsvalg/laes-svarene-pernille-skipper-fra-enhedslisten-derfor-vil-vi-afskaffe






https://www.dr.dk/sporten/haandbold/kvindeligaen/sandra-toft-om-guld-i-afskedskamp-en-perfekt-afslutning

KvindeligaenSandra Toft om guld i afskedskamp: En perfekt afslutningTeam Esbjergs målmand vandt DM-guld i sin sidste kamp for holdet inden skiftet til franske Brest Bretagne.
Sandra Toft fejrer det danske mesterskab.
22.
maj 2019 kl.
08.
36Bemærk: artiklen er mere end 30 dage gammelLæs opSandra Toft slutter på toppen i Team Esbjerg.
Tirsdag blev målvogteren sammen med sine holdkammerater danske mestre i kvindehåndbold, efter at det vestjyske hold for anden gang i to finalekampe slog Herning-Ikast.
Ifølge landsholdsmålmanden, der står over for et klubskifte til franske Brest Bretagne, kunne opholdet i Esbjerg ikke være endt ret meget bedre.
- Det er en perfekt afslutning.
Jeg sagde, at jeg tog hjem til Esbjerg (fra norske Larvik, red.
) for at blive danmarksmester, og det skete, så det er en god gave til klubben at tage afsted på, siger Toft, der har spillet for Team Esbjerg siden 2017.
Den 29-årige målvogter var med en flot præstation i tirsdagens kamp stærkt medvirkende til, at guldet endte i Vestjylland for anden gang inden for de seneste fire sæsoner.
- Det er virkelig sjovt at spille finaler, så det handler bare om at give den gas.
Jeg var sikker på, at det hele nok skulle gå, og det gjorde det også, siger Toft om sin præstation.
DM-guldet er kronen på værket efter et flot forår, der har budt på 21 sejre i 22 ligakampe inklusive slutspil.
Sandra Toft forlader Esbjerg med en guldmedalje.
Ifølge en af esbjergensernes andre profiler, Line Jørgensen, så skal årsagen til den flotte stime af kampe blandt andet findes i, at norske Marit Frafjord kom til klubben efter at have genoptaget sin karriere kort før jul sidste år.
- Hun er kommet ind og har stabiliseret vores forsvar.
Så vi har haft en god base, hvor vi kan skifte rundt mellem formationerne, og det har nogle gange givet problemer for vores modstandere.
- Derudover har vi bare fundet frem til det gode spil.
Vi var mange nye i starten af sæsonen, og det har taget et halvt års tid af finde sammen, og siden har vi bare bygget på og blevet bedre og bedre, siger Line Jørgensen.
For den danske bagspiller er det langt fra en uvant begivenhed at blive national mester.
Det er således syvende gang på ni sæsoner, at Jørgensen kan hænge en guldmedalje om halsen efter først at have vundet tre DM-titler med FC Midtjylland og derefter tre rumænske mesterskaber med CSM Bucuresti.
Det gør dog ikke denne sæsons guld mindre specielt, understreger Jørgensen.
- Det føles sindssygt fedt.
Jeg tog hjem fra Rumænien, fordi jeg tænkte, at det her var et hold, der kunne vinde guld.
Det var vores målsætning, da vi mødte op til sæsonen, så det er bare en kæmpe kulmination på en masse arbejde, at vi nu står med medaljerne, siger Line Jørgensen.
/ritzau/FacebookTwitterKopier linkEmner:Team Esbjerg|FC Midtjylland|Jylland|Håndbold|Line Jørgensen (håndboldspiller)




https://www.dr.dk/sporten/fodbold/preben-elkjaer-skal-udvikle-dansk-landsholdsfodbold

FodboldPreben Elkjær skal udvikle dansk landsholdsfodboldDen tidligere landsholdsstjerne skal stå i spidsen for en ny landsholdskomité under Dansk Boldspil-Union.
VM-helten fra 1986-holdet Preben Elkjær skal være med til at sætte præg på fremtidens landshold i DBU.
22.
maj 2019 kl.
08.
54Bemærk: artiklen er mere end 30 dage gammelLæs opPreben Elkjær skal fremover være med til at sikre udvikling på de danske fodboldlandshold.
Fodboldikonet skal nemlig stå i spidsen for en ny landsholdskomité under Dansk Boldspil-Union (DBU), der blandt andet skal være med til at sikre politisk forankring og udvikling på landsholdene.
Det skriver DBU i en pressemeddelelse.
- Landsholdet er det største.
Det var det for mig som spiller, og det er det stadig.
Jeg får kuldegysninger over mine landsholdsminder, og den kærlighed vil jeg gerne give tilbage i fremtidens landshold, siger Elkjær til DBU's hjemmeside.
Komitéen skal være med til at sikre, at dansk fodbold både på kvinde- og herresiden er internationalt konkurrencedygtig.
Derudover skal den være med til at udforme en strategi for ungdoms-landsholdsfodbold og talentudvikling.
- Vi vil vinde, og det kræver ikke bare hårdt arbejde på banen, men også en fokuseret og strategisk indsats uden for banen i alle led af organisationen.
Her bidrager jeg gerne som anfører med erfaring og engagement for Danmark, siger Elkjær.
Preben Elkjær var en stor profil på det danske herrelandshold i sin aktive dage.
Han spillede selv 69 kampe for det danske landshold fra 1977 til 1988, hvor det blev til 38 mål, og hans sprudlende spil har gjort ham til et ikon i dansk fodbold.
Derfor glæder det også DBU-formand Jesper Møller, at Elkjær har sagt ja til formandsposten i komitéen.
- Landsholdsfodbold samler danskerne, og skal vi bide skeer med de største, kræver det de bedste rammer, forudsætninger og muligheder for vores landshold.
- Derfor er denne komité vigtig for udviklingen af dansk landsholdsfodbold, og her er vi overbeviste om, at Preben Elkjær kan være med til at styre det i den rigtige retning, siger han til hjemmesiden.
Ud over Landsholdskomitéen nedsætter DBU samtidig Governance- og Udviklingskomitéen, hvor tidligere statsminister Helle Thorning-Schmidt bliver formand, en Breddekomité samt Professionelkomitéen.
FacebookTwitterKopier linkEmner:DBU|Helle Thorning-Schmidt (politiker)|Preben Elkjær (fodboldspiller)|Fodbold|Jesper Møller (idrætsleder)




https://www.dr.dk/nyheder/regionale/oestjylland/silkeborg-har-faaet-flere-end-1000-patienter-fra-aarhus

ØstjyllandSilkeborg har fået flere end 1.
000 patienter fra Aarhus Universitetshospital: 'Vi kan ikke hjælpe mere'Personalet har taget ekstra vagter for at kunne tilbyde flere patienter en operation.
Gitte Krabbe ser gerne, at medarbejderne på Regionshospitalet Silkeborg får en økonomisk bonus for at knokle igennem.
Af Emma Lichscheidt og Sarah Friis Elkjær22.
maj 2019 kl.
06.
34Bemærk: artiklen er mere end 30 dage gammelLæs opSiden december har regionshospitalerne i Region Midtjylland hjulpet Aarhus Universitetshospital med operationer, som det nye universitetshospital ikke kunne nå.
Det skyldes blandt andet sterilcentralen, der sidste år ikke kunne følge med, så beskidt udstyr hobede sig op.
Derfor bad hospitalsledelsen på Aarhus Universitetshospital om hjælp fra de øvrige hospitaler i regionen.
I Silkeborg har det betydet over 1.
000 ekstra knæ- og hoftepatienter fra december til april, og det har været et kæmpe pres for personalet på Center for Planlagt Kirurgi, fortæller sygeplejerske og tillidsrepræsentant Gitte Krabbe.
- Vi har knoklet en vis del ud af bukserne, for at hjælpe alt hvad vi kunne, og vi har prøvet at give alle patienter en rigtig, rigtig god behandling, selv om vi har haft meget mere travlt, end vi næsten nogensinde har haft, siger hun.
Afdelingens personale har taget ekstra vagter og holdt åbent mere end normalt for at kunne tilbyde flere patienter en operation.
- Vi har løbet rigtig stærkt og taget ekstra vagter.
Vi har taget nogle lørdage i brug i vores ambulatorium, som ellers er lukket i weekenderne.
Det har lavet en lille bakketop på operationsgangen, som har haft ekstravagter og travlt.
Operationsdagene er også blevet en lille smule længere, fortæller Gitte Krabbe.
Helge Emil Nielsen fra Højbjerg er nu patient i Silkeborg, hvor han skal have en ny hofte.
Tryg patient i SilkeborgHelge Emil Nielsen fra Højbjerg er en af de patienter, der egentlig skulle have været opereret på Aarhus Universitetshospital, men i stedet måtte tage turen til Silkeborg for at få en ny hofte.
For ham er den lidt længere køretur underordnet.
Han er bare glad for endelig at blive opereret.
- Jeg skal jo ikke køre meget længere for det.
Jeg bor i den sydlige del af Aarhus, så det tager mindst en halv time til Skejby og godt en halv time at køre herud.
Jeg har hørt, at de er dygtige, så det er jeg meget tryg ved, siger han.
Regionshospitalet i Silkeborg ligger knap 45 kilometer fra Aarhus Universitetshospital.
Vi kan ikke hjælpe mere.
Bægret skal helst ikke flyde over, og det er tæt på.
Gitte Krabbe, sygeplejerske og tillidsrepræsentantOgså regionshospitalerne i Randers og Horsens har haft ekstra patienter på afdelingerne de seneste måneder.
Randers har taget imod 140 Aarhus-patienter.
Horsens har haft 53 ekstra operationer og desuden indstillet en række operationer, som ellers skulle være flyttet til Skejby.
Frygter at skulle hjælpe til igenPå Center for Planlagt Kirurgi i Silkeborg er de sidste Aarhus-patienter ved at være igennem, og Gitte Krabbe er glad for at have hjulpet både patienter og kolleger i Skejby.
Alligevel tør hun ikke ånde lettet op endnu.
Aarhus Universitetshospital skal nemlig i år spare 325 millioner kroner, blandt andet fordi flytningen fra de eksisterende lokaler til det nye supersygehus i Skejby blev dyrere end forventet.
Derfor frygter Gitte Krabbe, at hun og kollegerne igen må træde til.
- Vi kan ikke hjælpe mere.
Bægret skal helst ikke flyde over, og det er tæt på.
Jeg synes, det er lidt trist, at vi knokler en vis del ud af bukserne, uden at vi selv får noget ud af det, ud over at vi kan se, at pengene ikke går ud til det private, siger hun.
Men det er for tidligt at sige, om regionshospitalerne i Randers, Horsens og Silkeborg kommer til at skulle hjælpe med at overtage patienter, når sparerunden på Aarhus Universitetshospital træder i kraft.
(.
.
.
) vi kan bare sige, at vi arbejder ihærdigt på at finde nogle besparelser, som går så lidt ud over patienterne som overhovedet muligt.
Jørgen Schøler Kristensen, lægefaglig direktør, Aarhus UniversitetshospitalDet fortæller den lægefaglige direktør på Aarhus Universitetshospital, Jørgen Schøler Kristensen.
- Vi kan ikke sige noget om det endnu, men vi kan bare sige, at vi arbejder ihærdigt på at finde nogle besparelser, som går så lidt ud over patienterne som overhovedet muligt, siger han.
Pressede på operationerJørgen Schøler Kristensen forklarer, at man dog arbejder på at holde operationerne i Aarhus, fordi man stadig ikke har nået den fulde operationskapacitet på 1.
000 patienter om ugen.
Lige nu opererer man omkring 900.
- Vi har ikke en forventning om, at det skal gå ud over antallet af operationer, hvor vi i forvejen er pressede.
Vi er nødt til at prioritere at komme op i antallet af operationer af hensyn til patienterne, siger han.
I Silkeborg håber tillidsrepræsentant Gitte Krabbe, at der kommer et økonomisk plaster på såret, hvis hun og kollegerne skal løbe ekstra stærkt i igen i fremtiden.
- Hvad gør man ikke for at hjælpe systemet?
Vi håber bare, at systemet også husker os en gang imellem.
Det kunne jo være, at nogen ville give os en lille smule økonomisk bonus, for det synes jeg virkelig, vi har fortjent.
Giv os bare en lille julegave, siger hun.
FacebookTwitterKopier linkEmner:Aarhus|Aarhus Universitetshospital|Hospitaler|Silkeborg|Patienter




https://www.dr.dk/nyheder/politik/ep-valg/flere-end-hver-tredje-ved-ikke-hvor-de-skal-saette-deres-x-ved-ep-valget

EP-valgFlere end hver tredje ved ikke, hvor de skal sætte deres X ved EP-valgetJokeren bliver valgdeltagelsen, men kandidaterne kan stadig nå at rage nye stemmer til sig, vurderer valgforsker.
Af Anne Klit Øllgaard22.
maj 2019 kl.
09.
25Bemærk: artiklen er mere end 30 dage gammelLæs opSelvom der blot er fem dage til, at danskerne skal sætte deres kryds til europaparlamentsvalget, er det kun to ud af tre, der rent faktisk ved, hvad de vil stemme.
En ny Epinion-måling lavet for DR Nyheder viser, at 36,5 procent af de adspurgte vælgere stadig er i tvivl.
Læs også:Ny EP-måling: Konservative står til at ryge ud af Europa-ParlamentetDerfor har kandidaterne til europaparlamentsvalget stadig masser at kæmpe for, vurderer Kasper Møller Hansen, valgforsker ved Københavns Universitet.
- De kan flytte rigtigt meget, for det er jo en valgkamp, hvor jokeren er valgdeltagelsen.
Det er på søndag, der er valg, men rigtigt mange har ikke besluttet sig endnu – folketingsvalget har taget al fokus.
Ifølge Kasper Møller Hansen skyldes vælgernes tvivl dog ikke alene folketingsvalget.
- Der er ikke er de samme kendte kandidater denne gang som ved tidligere valg.
Og det gør, at rigtigt mange vælgere vil beslutte sig i sidste øjeblik.
Der er mange, der stemmer personligt ved et europaparlamentsvalg – langt flere end til et folketingsvalg.
Og med færre kendte ansigter skal de ud og finde et nyt hjem til deres personlige kryds, siger han.
DF og Konservative har alt at vindeAt dømme ud fra den nyeste måling bliver det især Dansk Folkeparti og de Konservative, der skal sætte ekstra hårdt ind i slutfasen op til valget.
Begge partier står nemlig til at få et markant ringere valg i år end ved sidste europaparlamentsvalg.
Dansk Folkeparti står til at få halveret sine mandater fra fire til to, svarende til i alt 13,1 procent af stemmerne, hvis der var valg i dag.
Ved sidste EP-valg blev DF ellers den store stemmesluger med 26,6 procent af stemmerne med stor hjælp fra partiets daværende spidskandidat, Morten Messerschmidt, der gaflede godt 465.
000 personlige stemmer.
Endnu værre ser det ud for de Konservative, der ifølge målingen står til at ryge helt ud af Europa-Parlamentet.
EP-valg er kendt for lav vælgerdeltagelseNår en tredjedel af vælgerne til europaparlamentsvalget stadig er i tvivl om, hvad de skal stemme, så er det faktisk ikke usædvanligt.
Ifølge Kasper Møller Hansen er valgdeltagelsen ved et europaparlamentsvalg nemlig generelt meget lavere end ved et folketingsvalg.
- Sidst var valgdeltagelsen helt nede på 56 procent.
Så der er en rigtig stor gruppe danskere, der nok ender med ikke at ville stemme på søndag, men der er også mange, der går og tænker over, hvad de skal stemme lige til det sidste.
Ifølge Epinions måling står Venstre og Socialdemokratiet til at klare sig bedst.
Mens Venstre står til at fordoble antallet af mandater fra to til fire, forventes Socialdemokratiet at score et ekstra mandat og nå op på i alt fire.
De Radikale står ifølge målingen også til en fordobling med en fremgang på et enkelt mandat.
Prøv kandidattesten til Europa-Parlamentsvalget og se hvilken EP-kandidat, du er mest enig med.
Spidskandidaterne til Europa-Parlamentsvalget mødes i aften kl.
20.
00 til den sidste direkte debat på DR1 inden valget.
Allerede nu kan du på DR TV se programrækken 'Ask og Kandidaterne', hvor Ask Rostrup har partiernes spidskandidater i studiet.
FacebookTwitterKopier linkEmner:Ask Rostrup (politisk kommentator)|Europa-Parlamentet|Morten Messerschmidt (politiker)|Valg og folkeafstemninger|Dansk Folkeparti




https://www.dr.dk/nyheder/indland/tillidsmand-fyret-efter-togulykke-pa-storebaelt-skjulte-kollegas-navn

Togulykke på StorebæltsbroenSe temaIndlandTillidsmand fyret efter togulykke på Storebælt: Skjulte kollegas navnEn ansat i DB Cargo overstregede navn på kollega, der læssede godstog i dødsulykke.
I ulykken ramte en løs godsvogn ind i et lyntog med 131 passagerer og tre DSB-ansatte om bord.
22.
maj 2019 kl.
08.
33Bemærk: artiklen er mere end 30 dage gammelLæs opEn tillidsmand i Dansk Jernbaneforbund er fyret fra sit job i DB Cargo i kølvandet på togulykken på Storebælt i januar.
Det sker, fordi han skulle have skjult oplysninger om, hvilken medarbejder i firmaet der havde ansvar for at læsse og kontrollere det godstog fra det tyske selskab DB Cargo, som 2.
januar var involveret i ulykken på Storebæltsbroen.
Det skriver Berlingske.
Tillidsmanden tjekkede angiveligt en vognliste, hvor det fremgik, hvem der havde ansvaret for læsning og kontrol, og så overstregede han navnet på kollegaen.
I ulykken ramte en løs godsvogn ind i et lyntog med 131 passagerer og tre DSB-ansatte om bord.
Otte personer blev dræbt, og fire blev alvorligt kvæstet i ulykken.
12 af passagererne fik lettere skader i sammenstødet.
På grund af antal dræbte og tilskadekomne er det den værste togulykke i Danmark i 30 år.
Allerede 11.
januar blev tillidsmanden suspenderet.
Det er lidt over fire måneder senere altså mundet ud i en fyring.
Læs også:Togulykken for retten: 20-årig dømt for at dele videoer af ofrene på StorebæltAdvokat: Usaglig afskedigelseAdvokat Henrik Karl Nielsen repræsenterer den nu tidligere ansatte, som var tillidsmand for stationsbetjente.
Han bekræfter fyringen.
- Det er korrekt, at han nu er afskediget med den begrundelse, at DB Cargo ikke har tillid til ham.
Vi mener, at afskedigelsen er usaglig, og vi ser nu på det videre forløb, siger han til Berlingske.
Henrik Karl Nielsen bestrider ikke, at hans klient overstregede kollegaens navn på listen.
Han mener dog, at det var uden betydning for sagen, fordi den pågældende kollega ikke var den sidste til at tjekke den pågældende godsvogn.
- Han har forklaret, at det, han gjorde, var en tanketorsk, og ikke på nogen måde et forsøg på at påvirke beviser i sagen, siger advokaten.
Han vil sammen med sin klient undersøge mulighederne for at søge godtgørelse i sagen.
DB Cargo har over for Berlingske ikke ønsket at kommentere sagen.
Havarikommissionen har tidligere konkluderet, at fejlen, der resulterede i den tragiske dødsulykke, skyldtes en defekt lås på den pågældende godsvogn.
Yderligere to vogne på godstoget var ikke låst ordentligt fast, viste undersøgelserne.
/ritzau/FacebookTwitterKopier linkEmner:Ulykker|Berlingske Media|Arbejdspladser|Fyn|Sjælland




https://www.dr.dk/nyheder/indland/250-psykiatere-kommuner-foelger-ikke-godt-op-paa-psykisk-syge-fra-hospitalerne

Indland250 psykiatere: Kommuner følger ikke godt op på psykisk syge fra hospitalerne27-årige Emilie lider af paranoid skizofreni og savner støtte til at kunne flytte hjemmefra.
- Hvis jeg nu fik den støtte, jeg skulle have, så kunne de tage det i opløbet.
Så slap jeg nok for at blive indlagt igen, siger Emilie Kolbach Hansen om den hjælp, hun har fået, efter hun blev udskrevet fra den lukkede afdeling sidste år.
 DR)Af Laura Marie Sørensen, Gitte Olsgaard og Grafik: Morten Fogde Christensen22.
maj 2019 kl.
07.
50Bemærk: artiklen er mere end 30 dage gammelLæs opMed en lyserød klud tørrer 27-årige Emilie Kolbach Hansen støv af i sine forældres stue.
Sofabordet, lysestagerne og vindueskarmene.
At tørre støv af er nemt for de fleste.
Men for Emilie Kolbach Hansen er det en stor udfordring.
- Jeg ved jo godt, at det er alle overflader, men jeg ser ikke overfladerne.
Så jeg skal være meget koncentreret og bliver derfor meget hurtigt træt i hovedet.
Emilie Kolbach Hansen øver sig i at gøre rent og lave mad, da hun gerne igen vil kunne flytte hjemmefra og bo for sig selv.
 DR) Emilie Kolbach Hansen øver sig i at gøre rent og lave mad, da hun gerne igen vil kunne flytte hjemmefra og bo for sig selv.
 DR) Emilie Kolbach Hansen øver sig i at gøre rent og lave mad, da hun gerne igen vil kunne flytte hjemmefra og bo for sig selv.
 DR)1 / 3Emilie Kolbach Hansen øver sig i at gøre rent og lave mad, da hun gerne igen vil kunne flytte hjemmefra og bo for sig selv.
 DR)1 / 3Emilie Kolbach Hansen øver sig i at gøre rent og lave mad, da hun gerne igen vil kunne flytte hjemmefra og bo for sig selv.
 DR)2 / 3Emilie Kolbach Hansen øver sig i at gøre rent og lave mad, da hun gerne igen vil kunne flytte hjemmefra og bo for sig selv.
 DR)3 / 3Emilie Kolbach Hansen har i tre år levet med diagnosen paranoid skizofreni.
Det er en alvorlig psykisk sygdom, der gør, at hun hører stemmer, ser syner og føler sig overvåget.
Sygdommen betyder også, at hun har svært ved almindelige gøremål som at vaske tøj, handle ind og lave mad.
Derfor har hun brug for hjælp, når hun ikke er indlagt på hospitalet med sin sygdom.
- Når først man er psykotisk, kan man ikke finde ud af noget.
På hospitalet bliver alting ordnet for dig.
Maden bliver øst op, og der bliver gjort rent på dit værelse, fortæller Emilie Kolbach Hansen.
- Når du så kommer ud, skal du tage stilling til alting.
Og jeg har svært ved det hele.
Ved at få en normal hverdag til at fungere.
For selvom jeg bliver udskrevet, er jeg ikke rask.
Huller i nettetEmilie Kolbach Hansen har været indlagt flere gange og oplever, at det offentlige system er utilstrækkeligt, når hun bliver udskrevet.
Hun står ikke alene med synspunktet om, at der er huller i det net, der skal gribe personer med psykisk sygdom, når de siger farvel til hospitalet.
Det samme mener et flertal af de psykiatere, der har svaret på en rundspørge foretaget af DR i samarbejde med Dansk Psykiatrisk Selskab.
363 psykiatere har deltaget, og af dem svarer 250 svarende til 69 procent, at de er uenige eller delvist uenige i, at opfølgningen fra kommunerne er god.
Mens 58 procent svarer, at de er uenige eller delvist uenige i, at den lægelige opfølgning er god.
Udskrevet og ustabileFormand for Dansk Psykiatrisk Selskab, Gitte Ahle, mener, at den svigtende opfølgning skyldes flere ting.
Hun peger på, at færre sengepladser på hospitalerne har ført til flere syge patienter uden for sygehusene.
Og de kommunale tilbud uden for sygehusene som bosteder og mentorordninger er ifølge Gitte Ahle ikke blevet opgraderet tilstrækkeligt til at tage sig af flere personer med psykisk sygdom og slet ikke personer, der er mere syge end tidligere, når de bliver udskrevet.
Når patienterne bliver udskrevet i dag, er de ikke stabile, og det vil sige, at de har behov for en tæt opfølgningGitte Ahle, formand for Dansk Psykiatrisk Selskab- Når patienterne bliver udskrevet i dag, er de ikke stabile, og det vil sige, at de har behov for en tæt opfølgning, siger hun.
Presset på lægerne uden for hospitalerne er ifølge Gitte Ahle også for stort.
- Den enkelte patient kan ikke få en lægetid ofte nok.
Når man er så syg, kræver det, at man har lægetider, der ligger tæt op ad hinanden, og at man har en meget intensiv opfølgning, og det er der ikke mulighed for, siger hun.
Dyrt at blive genindlagtEmilie Kolbach Hansen kender godt til ikke at kunne få en hurtig tid ofte nok.
En gang om ugen ser hun en sygeplejerske, men det er ikke altid tilstrækkeligt.
- Nu har jeg lige haft det skidt, og der satte hun mig da ind i nogle akutte tider, men hun har ikke særlig mange, så der endte det med, at jeg blev indlagt en enkelt dag, fortæller hun.
Det med at bede om hjælp er svært for Emilie Kolbach Hansen.
Derfor så hun gerne, at der var flere udekørende teams med de samme personer, der fast kom ud til hende.
- Hvis jeg nu fik den støtte, jeg skulle have, så kunne de tage det i opløbet.
Så slap jeg nok for at blive indlagt igen.
Man skal fange mig, før jeg bliver syg igen.
Ellers koster jeg bare kommunen og staten endnu flere penge.
Man skal fange mig, før jeg bliver syg igen.
Ellers koster jeg bare kommunen og staten endnu flere penge.
Emilie Kolbach Hansen, lider af paranoid skizofreniAltafgørende opfølgningOpfølgning efter en indlæggelse er ”altafgørende” ifølge Poul Videbech, der er professor og overlæge ved Psykiatrisk Center Glostrup.
- Nu om dage er den gennemsnitlige indlæggelsestid i Danmark cirka 14 dage – selvfølgelig med betydelig variation.
Det betyder, at når man bliver udskrevet, er man kun en lille smule bedre, end da man blev indlagt.
Så den store del af behandlingen ligger i det ambulante regi, siger han.
Hvis man får en psykisk sygdom, kan man sagtens blive rask, hvis behandling er rigtig.
Det fortæller Poul Videbech om her.
Poul Videbech forklarer videre, at indlæggelsen kan have været meningsløs, hvis de tilbud, der venter efter en indlæggelse er overbelastet, er utilstrækkelige eller ikke eksisterer, fordi der så er stor risiko for, at patienten bliver genindlagt.
- Det er enormt dyrt, og det er en enorm belastning for patienten og de pårørende.
Jeg tror, at vi kunne bruge ressourcerne bedre, hvis vi blev bedre til at se på overgangen mellem de forskellige sektorer, siger professoren.
Kommunerne kan blive bedreHos Kommuners Landsforening (KL) erkender næstformand for socialudvalget, Ulrik Wilbek (V), at kommunerne kan oppe sig på psykiatri-området og er enig med professor Poul Videbech i, at overgangen fra hospitalerne skal blive bedre.
- Kommunerne kan blive bedre til at samarbejde, vi kan blive bedre til opfølgning, og vi kan også blive bedre på opkvalificering af medarbejderne, siger han.
Han peger ligesom Gitte Ahle på, at medarbejdere skal oprustes, fordi kommunerne i dag modtager borgere, der er mere syge end for år tilbage, fordi psykiatriske patienter bliver udskrevet tidligere.
Læs også:10 ud af 13 partier vil indfri ønske om 10-årig psykiatriplanKommunerne kan gøre noget alene, siger Ulrik Wilbek, men understreger samtidig, at der er behov for en større national plan på området, hvor der følger flere penge med.
Drøm om egen lejlighedFør Emilie Kolbach Hansen blev syg, boede hun for sig selv og arbejdede som butikschef.
Hendes kommune har tilbudt hende at flytte ind på et bosted, men hun har takket nej.
- De andre, der boede der, var meget syge, så der kan jeg ikke bo, fordi jeg har så meget paranoia og angst.
Jeg er ikke så god til andre syge mennesker.
Derfor bor Emilie Kolbach Hansen stadig hjemme hos sine forældre i Hedehusene på Sjælland, men hun drømmer om at tage en ny uddannelse og igen kunne klare sig selv.
- Det er svært at være afhængig af sine forældre, når man er 27 år.
Så er man jo voksen.
Jeg vil rigtig gerne have min egen lejlighed på et tidspunkt.
Men jeg har brug for en overgang.
Nu får jeg en hjemmevejleder, men det er kun en time om ugen.
Det er ikke nok for mig.
FacebookTwitterKopier linkEmner:Ulrik Wilbek (håndboldtræner)|Venstre|Hospitaler|Psykiske lidelser|Sjælland




https://www.dr.dk/nyheder/politik/folketingsvalg/hvad-er-det-vigtigste-emne-i-valgkampen-hoer-hvad-12-forskellige

FolketingsvalgHvad er det vigtigste emne i valgkampen?
Hør, hvad 12 forskellige danskere menerDanskere fra hele landet kommer her med deres bud på valgets vigtigste temaer.
Af Malene Koops Grønborg og Signe Heiredal (grafik)22.
maj 2019 kl.
07.
04Bemærk: artiklen er mere end 30 dage gammelLæs opDer er stadig to uger, til vi skal stemme til folketingsvalget den 5.
juni, og politikerne har allerede taget mange forskellige valgemner op.
Grænsekontrol, uddannelsesloft, klima, prisen på cigaretter og meget mere.
Men hvad er egentlig det vigtigste valgtema og hvorfor?
Det har vi spurgt 12 forskellige danskere om, og vi vil også gerne høre, hvad du synes.
Klik dig rundt blandt de forskellige bud herunder - og se mere om, hvordan du selv kommer med dit bud i bunden af artiklen.
•Hvad er det vigtigste valgtema for dig?
Skriv til valg@dr.
dk og fortæl, hvad du synes er det vigtigste emne, politikerne bør se på.
Husk også at skrive hvorfor.
•Det er nemmere for os at forstå dit udgangspunkt, hvis du fortæller lidt om dig selv.
Så skriv din alder, by, erhverv, m.
m.
•DR kan ikke garantere, at lige præcis dit tema bliver taget op, men vi er glade for alle henvendelser, og måske dukker dit emne også op i valgkampen.
FacebookTwitterKopier linkEmner:Valg og folkeafstemninger|Folketinget




https://www.dr.dk/nyheder/udland/sidste-skud-i-boessen-presset-may-forsoeger-saelge-vingeskudt-brexitaftale

BrexitSe temaUdlandSidste skud i bøssen?
Presset May forsøger at sælge vingeskudt brexitaftaleImens forsøger nogle af Theresa Mays egne partifæller at få hende afsat hurtigst muligt.
Premierminister May skal i dag til spørgetime i det britiske underhus.
Her forventes hun at stå for skud i forhold til sin seneste brexit-plan (arkivfoto).
Af Sean Coogan22.
maj 2019 kl.
10.
29Bemærk: artiklen er mere end 30 dage gammelLæs opI eftermiddag skal den britiske premierminister, Theresa May, i det britiske underhus og forsøge at sælge en revideret brexitaftale til de britiske parlamentarikere.
May er i gang med sit fjerde forsøg på at få godkendt sin aftale med EU, der i de tre forrige forsøg er blevet pure afvist i det britiske parlament.
Premierministeren er tidligere blevet beskyldt for blot at tilbyde gammel vin på nye flasker.
Læs også:'Opkog' og 'fatale fejl': Mays nye brexit-plan bliver skudt ned fra alle siderMays nye brexitplanRegeringen vil forsøge at afslutte alternative foranstaltninger, der kan afløse backstop'et i december 2020, så det aldrig behøver at blive brugt.
En forpligtelse til, at hvis backstop'et træder i kraft, vil regeringen sikre, at Storbritannien vil være på linje med Nordirland.
Forhandlingsmålet og endelige traktater for det fremtidige forhold til EU skal godkendes af parlamentarikerne.
En ny lov om rettigheder på arbejdsmarkedet vil ikke være mindre fordelagtig end i EU.
Der kommer ingen ændring i graden af miljøbeskyttelse, når vi forlader EU.
Storbritannien vil tilstræbe så gnidningsfri handel med varer med EU som muligt, men under det indre marked og med stop for fri bevægelighed.
Storbritannien vil holde sig 'up-to-date' med EU-regler for varer og landbrugsprodukter, som er relevante for kontrol ved grænser.
Regeringen vil fremlægge et kompromis på toldområdet.
Der kommer en afstemning i underhuset om, hvorvidt aftalen skal sendes til folkeafstemning.
Der vil være en juridisk forpligelse til at sikre, at ændringer i den politiske deklaration afspejler denne nye aftale.
Denne gang har May ifølge analytikere forsøgt at levere en række løfter og indrømmelser, der skal række over midten og motivere EU-tilhængere i oppositionspartiet Labour til at stemme for skilsmisseaftalen.
Men både blandt partifæller, aviser og politiske modstandere lægges der op til endnu et nederlag til den pressede britiske premierminister, mens der ser ud til at være nye forsøg på at få afsat hende.
Lover ikke godtI går præsenterede Theresa May sin nye plan for, hvordan hun vil sikre sig opbakning fra et flertal i det britiske parlament.
Senere i dag skal hun så til spørgetime i underhuset, hvor hun forventes at stå over for hård kritik fra flere sider.
Hvor Mays tidligere forsøg på at ændre sin aftale er blevet kritiseret for ikke at være vidtgående nok, er den nye plan af oppositionen blevet beskyldt for at være 'et opkog'.
Læs også:Sammenbrud i brexit-forhandlinger: Labour opgiver at lande en aftaleMays regering har gennem de seneste uger ført tværpolitiske brexit-forhandlinger med Labour, men de brød sammen i weekenden, da Labour-leder Jeremy Corbyn erklærede, at forhandlingerne med premierminister Mays regering var 'nået så langt, de kan'.
I et brev til Corbyn, som er dateret i går, opfordrer May oppositionslederen til at indgå et kompromis.
Men for kort tid siden lød meldingen fra Labour, at premierministeren bør erkende sit nederlag og opgive at få sin plan til afstemning, beretter Reuters.
Afstemningen er planlagt til at finde sted i uge 23 - altså i begyndelsen af juni.
I den nye plan bliver der blandt andet lokket med muligheden for at holde en ny folkeafstemning om brexit og et tættere handelssamarbejde med EU, end den britiske regering hidtil har lagt op til.
Dette har ført til kritik fra flere af Mays egne konservative.
Herunder fra toneangivende konservative som Boris Johnson og Dominic Raab, der begge vil afløse May, som har udtalt, at planen strider imod De Konservatives manifest, rapporterer BBC.
Den udtalte modstand fra flere sider får også flere britiske medier til at sende May til tælling.
På vej ud af dørenDen britiske premierminister åbnede selv døren for sit exit i marts, da hun lovede at gå af som partiformand og premierminister før tid, hvis de britiske parlamentarikere stemte hendes brexitaftale i gennem.
Det lykkedes som bekendt ikke, og nu går spekulationerne på, hvor længe May kan blive siddende.
I sidste uge lød meldingen fra Det Konservative parti, at May havde lovet snart at præsentere en tidsplan for sin afgang.
Ifølge den kulørte britiske avis The Sun står premierministeren over for endnu et kupforsøg.
- Hun er vendt på en tallerken i forhold til alt.
Vi kan ikke finde os i dette længere, siger det konservative parlamentsmedlem Nigel Evans til avisen.
Her siger han, at han i dag vil bede sine partifæller om at blåstemple en regelændring, så man kan stille et mistillidsvotum til May, hvis hun ikke er villig til at trække sig.
I december overlevede premierministeren et kupforsøg og er derfor fredet i et år ifølge det konservative partis regler.
Ifølge BBC's politiske redaktør, Laura Kuenssberg, ønsker kupmagere med Evans i spidsen at få afsat May snarest, så hun ikke får mulighed for at få sin brexitplan til afstemning.
FacebookTwitterKopier linkEmner:Boris Johnson (politiker)|Jeremy Corbyn (politiker)|Storbritannien|Twitter|EU-forhold




https://www.dr.dk/sporten/fodbold/landsholdet/fck-talent-fuldender-superforaar-med-em-udtagelse-det-kunne-ikke-skrives

LandsholdetFCK-talent fuldender superforår med EM-udtagelse: 'Det kunne ikke skrives meget bedre'I marts fik Jonas Wind debut på Danmarks U21-landshold, og tirsdag blev han udtaget til sommerens EM-bruttotrup.
Jonas Wind har spillet 34 kampe FC København og scoret otte mål.
Af Anne Hedegaard Petersen og Josefine Høgh22.
maj 2019 kl.
06.
30Bemærk: artiklen er mere end 30 dage gammelLæs opIkke meget er gået imod Jonas Wind dette forår.
I marts fik den 20-årige fodboldspiller debut for det danske U21-landshold i en testkamp mod Belgien og kvittede med en scoring, og på lørdag får han sammen med resten af FC København-mandskabet hængt guldmedaljer om halsen efter en suveræn sæson i Superligaen.
Præstationerne for FCK i løbet af foråret har overbevist mig om, at Jonas er berettiget til at være en del af truppen.
Niels Frederiksen, landstræner for U21-landsholdetEn på mange måder godkendt sæson for den unge angriber.
Og som man troede, det ikke kan blive bedre, så hvorfor ikke lige toppe den?
På et pressemøde i Hornbæk blev Jonas Winds successæson tirsdag belønnet af landstræner Niels Frederiksen, der har Jonas Wind blandt sine 26 spillere i sin bruttotrup til sommerens EM-slutrunde.
- Jeg var den sidste, der blev præsenteret, så jeg blev helt nervøs for, om Niels havde glemt mig.
Nu har jeg vidst det i et par dage, men jeg er stadig rigtig glad og stolt, siger Jonas Wind.
Læs også:Robert Skov skal banke U21-landsholdet til succes ved EMTrods succeser på stribe har det seneste år ikke været helt uden problemer for angriberen, der i sommerens første testkamp for FCK blev skadet.
Siden har han langsomt kæmpet sig tilbage og er nu en fast del af FC Københavns skarpe offensiv.
- Jeg har gjort det godt gennem en lang genoptræning og har spillet mig fast på holdet.
Klubben og resten af holdet har spillet rigtig godt, og det har hjulpet på, at jeg har kunnet levere gode præstationer.
At vi skal løfte pokalen på lørdag, og at jeg er udtaget til en slutrunde, er jeg rigtig glad for.
- Sæsonen startede ikke godt, men slutter rigtig godt.
Så jeg er selvfølgelig stolt, og det kunne ikke skrives meget bedre, siger Jonas Wind.
En glad Jonas Wind ved tirsdagens pressemøde i Hornbæk.
Farmand Wind tog telefonenHvidovredrengen, der spillede i Rosenhøj BK som barn, skiftede i 2012 til FC København og har været trofast siden.
Derudover er det blevet til kampe for både U17-, U18- og U19-landsholdet, hvor han står noteret for ni mål tilsammen.
Selv om Wind har oplevet meget i sin hidtil korte karriere, var det noget særligt, da landstræner Niels Frederiksen ringede ham op.
Lidt pudsigt var det dog, at det var Winds far, målmandstræner hos FC København Per Wind, der modtog opkaldet.
Jonas Older WindEr født d.
7.
februar 1999Spiller angriber hos FC KøbenhavnEr udtaget til Danmarks EM-bruttotrupHar spillet to kampe for U-21-landsholdet og scoret et mål- Det var min fars nummer, Niels havde fået fat i.
Men så fik jeg sendt røret over til mig, og Niels sagde så, at jeg er udtaget.
Jeg vil ikke sige, at jeg var overrasket, men det var selvfølgelig dejligt at få det på plads.
Det var med stor stolthed og glæde, at jeg modtog det opkald, fortæller Jonas Wind.
I Niels Frederiksens bruttotrup til EM-slutrunden er Jonas Wind den spiller, der har spillet næst færrest kampe for U21-landsholdet.
Helt præcist to, og selv om han ikke har meget erfaring på netop det landshold, så har han haft en god følelse op til udtagelsen.
- Jeg har altid haft troen på, at jeg kunne komme med.
Jeg leverede en god indsats i den kamp, jeg var med i for U21-landsholdet i marts.
Men det er også stabile præstationer på klubholdet, der har gjort, at jeg er kommet med, og jeg synes, at jeg har leveret her i foråret, siger Jonas Wind.
Jonas Wind afgjorde i november en kamp mod rivalerne fra Brøndby med sin scoring til 1-0.
Læs også:VIDEO Teenager sikrer FCK sejren i overtiden mod BrøndbyPræstationer i FCK har overbevist landstrænerenDanmark er havnet i EM-gruppe med Tyskland, Østrig og Serbien.
Turneringen begynder for danskernes vedkommende d.
17.
juni, hvor modstanderen er gruppens stærkeste, nemlig Tyskland.
Jonas Wind håber på at kunne komme til at spille en rolle og bidrage med sine kvaliteter.
- Jeg kommer med god teknik og fysik, og så være med til at sætte de andre op ved at holde fast i bolden.
Men jeg vil også være skarp inde foran kassen selv og forhåbentlig lave nogle mål og være afgørende.
Danmarks kampe ved EM17.
juni: Tyskland-Danmark20.
juni: Danmark-Østrig23.
juni: Danmark-SerbienVed dagens pressemøde i Hornbæk gav landstræneren hver enkelt udtaget spiller et par ord med på vejen, og der er bestemt klare overvejelser bag, at FCK-angriberen er en del af holdet.
- Jonas var med for første gang i marts til vores to testkampe, og selv om han ikke fik så meget spilletid, gjorde han et rigtig fint indhop og scorede et mål mod Belgien.
Derudover er det klart, at præstationerne for FCK i løbet af det her forår har overbevist mig om, at Jonas er berettiget til at være en del af truppen.
Hovedpersonen selv glæder sig til at fejre guld-sæsonen med sin klub på lørdag, for herefter at kunne have fuldt fokus på landsholdet.
- Jeg ser frem til slutrunden og håber, at vi kan komme videre fra puljen og levere et godt resultat, og så må vi se, hvad min egen rolle bliver.
Jeg føler mig i god form og håber, at jeg kan sætte mit præg på holdet, siger Jonas Wind.
Husk, du kan se alle Danmarks kampe ved EM på DR1.
FacebookTwitterKopier linkEmner:FC København|Fodbold|DR1|Belgien|Niels Frederiksen (erhvervsleder)




https://www.dr.dk/nyheder/udland/store-dagboder-presser-belgisk-ekskonge-til-faderskabstest

UdlandStore dagbøder presser belgisk ekskonge til faderskabstestDen 51-årige belgier Delphine Boël er sikker på, at hun er datter til Belgiens tidligere konge Albert II.
Den belgiske kunstner Delphine Boël mener, at hun er datter til den tidligere konge Albert II.
(Arkivfoto).
22.
maj 2019 kl.
06.
33Bemærk: artiklen er mere end 30 dage gammelLæs opDen tidligere belgiske konge Albert II har efter flere måneders protest indvilget i at afgive en faderskabstest.
Faderskabstesten skal afgøre, hvorvidt den 51-årige belgiske kunstner Delphine Boël er Alberts datter, hvilket hun har hævdet i årtier.
For seks måneder siden afgjorde en domstol, at Albert skulle aflevere en dna-prøve.
Men det skete ikke, og den 16.
maj afgjorde domstolen derfor, at ekskongen skulle betale dagbøder på 37.
000 kroner til Boël for hver dag, der gik uden en test.
Det fik den tidligere konge på andre tanker.
Ifølge The New York Times har Alberts advokat meldt ud, at ekskongen er klar til at aflevere en dna-prøve.
- Hans kongelige højhed vil acceptere at få taget en blodprøve, nu hvor han er nødsaget til det, siger advokaten, Guy Hiernaux.
- Men kun hvis resultatet forbliver hemmeligt, indtil Belgiens højesteret har behandlet appellen mod dommen, siger han.
Og det kan tage flere år, mener advokaten.
Får Boël ret, bliver hun automatisk medarving til ekskongens store formue.
Læs også:Belgisk domstol vil tvinge ekskonge til at afgive dna-prøveKan blive medarvingDen 84-årige Albert har i mere end et årti måtte værge sig mod beskyldningerne om at være far til Boël.
Han har aldrig benægtet, at han skulle være far til hende, men han har nægtet at afgive en dna-prøve for at få sagen afgjort.
Albert abdicerede som konge for seks år siden og overlod posten til sin søn Philippe.
Boël mener at være resultatet af en affære mellem baronesse Sybille de Selys Longchamp og Albert, der dengang var prins og sammen med den italienske prinsesse Paola Ruffo di Calabria, som han fik tre børn med.
Ifølge Boëls advokat har Albert taget sig af og kaldt hende for sin datter, siden hun blev født i 1968.
Men i 1993 blev sagen kompliceret.
Alberts storebror, kong Baudouin, døde af hjertestop som 63-årig og barnløs og efterlod dermed Albert som konge af Belgien.
At have en konge med et barn uden for ægteskab ville være en skandale for det belgiske kongehus, og derfor slog Albert hånden af Boël.
Det mener den belgiske kongehusekspert Patrick Weber.
En nylig meningsmåling for det franske medie Le Soir viser, at tre ud af fire belgiere støtter Boëls retssag mod den tidligere konge, skriver The New York Times.
/ritzau/FacebookTwitterKopier linkEmner:Belgien|New York Times|Royalt|Italien




https://www.dr.dk/nyheder/viden/kroppen/et-godt-sovehjerte-eksisterer-ikke-se-om-du-har-styr-paa-farlige-soevnmyter

Sover du godt?
Se temaKroppen'Et godt sovehjerte' eksisterer ikke: Se om du har styr på farlige søvnmyterSe her, om du falder for fire af de mest udbredte myter om søvn.
'Et godt sovehjerte' er ikke nødvendigvis et sundhedstegn.
For hvis du har meget let ved at falde i søvn, kan det betyde, at du er i stærkt søvnunderskud.
Foto: Maria HedegaardAf Emilie Aagaard22.
maj 2019 kl.
06.
31Bemærk: artiklen er mere end 30 dage gammelLæs opDet er afgørende for dit helbred at sove godt.
Det er Marian Christin Petersen, som forsker i søvn ved Sjællands Universitetshospital, ikke i tvivl om.
- Du lever længere, er sundere og har det bedre, hvis du får sovet det, du har brug for, slår hun fast.
Men ifølge en amerikansk undersøgelse kan en række søvnmyter være med til at ødelægge vores skønhedssøvn og dermed også vores sundhed.
I undersøgelsen fandt forskerne frem til nogle af de mest udbredte søvnmyter online.
Herefter fik forskerne 10 søvnforskere til at vurdere både om myten er forkert, og hvorvidt den er skadelig for vores sundhed.
Det viste sig, at en række myter ifølge søvnforskerne var forkerte – og farlige for vores helbred.
Marian Christin Petersen er enig.
- Jeg genkender mange af myterne.
Det er også nogen, jeg møder i mit arbejde.
Og hvis man følger deres logik, kan det have en negativ betydning for ens søvn, medgiver hun.
Se, om du også falder for nogle af de myter, som forskerne gerne vil have aflivet.
Hvor meget søvn skal der til?
Ligesom myten ovenfor handlede en del af myterne om, hvor lang tid vi skal tilbringe på langs.
Og her skal langt de fleste mennesker altså op over syv timers søvn.
- Det er heller ikke sådan, at du ved at sove mindre kan vænne kroppen til det.
Det går ud over din sundhed, hvis du sover mindre end du har brug for, siger Marian Christin Petersen.
Og selv om det kan være ganske fint at have ’et godt sovehjerte’, gik en af myterne også på, at det er et godt tegn at have meget let ved at falde i søvn.
Men det passer faktisk ikke, fortæller Marian Christin Petersen.
- Det gibber lidt i mig, når jeg hører nogen sige, at de kan falde i søvn hvorsom-helst og hvornår-som-helst.
Kan man det, så tyder det på, at der er noget galt med enten søvnmængden eller -kvaliteten, forklarer hun.
Sov eller stå opHvis du ikke kan sove, nytter det ikke noget at forsøge at falde i søvn i flere timer.
Du skal op, bevæge dig lidt rundt og fx lægge vasketøj sammen eller se på stjernehimlen.
Når du så føler dig træt, kan du gå i seng igen.
Det hele handler om at få hjernen til at forstå, at sengen er et sted, hvor du sover.
- Og hvis du kan gå i seng cirka samme tid hver aften og kan sørge for, at der er mørkt, køligt og roligt i dit soveværelse, så er det rigtig godt, siger Marian Christin Petersen.
Snorken vækkede overboenUd over risikoen for åreforkalkning er snorken også forstyrrende for søvnen.
Både hos den, der snorker, og eventuelle sengepartnere.
De farligste og mest usande myterForskerne vurderede følgende tre myter som de mest sundhedsfarlige:Mange voksne har kun brug for fem timers søvnSelv om det er træls for ens sengepartner, er det helt ufarligt at snorkeDin krop og hjerne kan lære at fungere lige så godt med mindre søvnForskerne vurderede følgende tre myter som de mest usande:Hjernen er ikke aktiv, når vi soverDet er et sundhedstegn at kunne falde i søvn ’hvor-som-helst og 'når-som-helst’Mange voksne har kun brug for fem timers søvnKilde: R.
Robbins et.
al, 2019- Jeg mødte en kvinde, som fortalte, at hun faktisk holdt sin overbo vågen, fordi hun snorkede.
Så det kan være virkelig højt, siger Marian Christin Petersen.
Derudover kan snorken også føre til en form for kvælningsanfald under søvnen, kaldet søvnapnø.
Det ødelægger søvnen og kan være farligt.
- Og ligegyldigt hvad, så er der meget, vi kan gøre for at undgå snorken.
Så det er om at komme i gang, siger Marian Christin Petersen.
Et godt sted at starte er at undgå alkohol, kort tid før du skal sove.
For det påvirker søvnen negativt og øger risikoen for at snorke.
Du skal igennem alle søvnfaserneMarian Christin Petersen er særlig ked af myten om, at hjernen ikke er aktiv under søvn.
For myten giver et indtryk af, at søvn ikke er vigtig.
- Der sker simpelthen så meget i hjernen, når vi sover.
Og forskellige ting sker i søvnens forskellige faser.
Derfor har vi brug for at sove natten i gennem for at nå det hele.
Fem timer er bare ikke nok, siger hun.
I den dybe søvn reguleres vores hormonproduktion.
Hvis ikke vi får klaret det, kan vi både udvikle overvægt og stress.
Og i drømmesøvnen får vi alle dagens indtryk lagret korrekt.
Netop fordi søvnens faser er så vigtige hver især, er det heller ikke nok bare at slappe af i sengen.
Søvnen er mere end hvile, understreger Marian Christin Petersen.
FacebookTwitterKopier linkEmner:Søvn|Sundhed og velvære|Videnskab|Sjællands Universitetshospital




https://www.dr.dk/nyheder/udland/praesident-bortauktionerer-lamborghini-hjaelpe-fattige

UdlandPræsident bortauktionerer Lamborghini for at hjælpe fattigeSnart er det muligt at købe beslaglagte luksusbiler og smykker til gavn for fattige, siger Mexicos præsident.
I alt 82 luksusbiler, heriblandt en Lamborghini og tre Porscher, vil blive bortauktioneret fra Mexicos præsidentpalads i weekenden.
22.
maj 2019 kl.
03.
15Bemærk: artiklen er mere end 30 dage gammelLæs opMexicos præsident, Andrés Manuel López Obrador, er ikke bare flyttet ud af det officielle præsidentpalads Los Pinos i Mexico City.
Han bruger det også til at bortauktionere beslaglagte luksusvarer til gavn for fattige i landet.
Det skriver nyhedsbureauet AP.
Søndag den 26.
maj slår præsidentpaladset for første gang dørene op for den første af mange auktioner.
Her vil det være muligt at byde på en Lamborghini Murcielago fra 2007 til en værdi af knap en halv million kroner.
Er det for dyrt, bortauktioneres også en Mercedes-Benz ML63 fra 2014 til en værdi af cirka 134.
000 kroner.
Senere vil det også være muligt at byde på ejendomme og smykker, der er konfiskeret fra kriminelle eller i sager om skatteunddragelse.
Overskuddet går ifølge præsidenten til de fattigste byer i Mexico.
Læs også:Mexicos nye præsident sælger sit dyre præsidentflyVil bekæmpe korruption og pamperiObrador blev i juli 2018 valgt med en jordskredssejr på løfter om at bekæmpe korruption og pamperi i den politiske elite i landet.
Få dage senere satte han sit luksuriøse præsidentfly til salg.
Flyet, en Boeing 787-8 Dreamliner, blev ifølge nyhedsbureauet Reuters købt af hans forgænger Enrique Peña Nieto for få år siden til en pris på 218 millioner dollar, svarende til knap 1,4 milliarder kroner.
Det luksuriøse fartøj havde blandt andet soveværelse, minibiograf og loungeområde, viste billeder fra regeringens officielle Twitter-profil.
- Vi sælger alle fly og helikoptere, som de korrupte politikere har brugt, sagde Obrador dengang i en tale i byen Xalapa.
Mexico kæmper med alvorlig narkokriminalitet, en tårnhøj drabsrate, stor fattigdom og udbredt korruption.
Andrés Manuel López Obrador er den første mexicanske præsident fra den yderste venstrefløj og ligeledes den første, der ikke kommer fra de klassiske partier PAN og PRI, der har skiftedes om at have magten i de seneste 90 år.
/ritzau/FacebookTwitterKopier linkEmner:Enrique Peña Nieto (politiker)|Mexico|Lamborghini|Mercedes|Korruption




https://www.dr.dk/nyheder/politik/ep-valg/ny-ep-maaling-konservative-staar-til-ryge-ud-af-europa-parlamentet

Valg til Europa-ParlamentetSe temaEP-valgNy EP-måling: Konservative står til at ryge ud af Europa-ParlamentetEnhedslisten kæmper med DF om det sidste mandat, viser målingen.
De Konservatives spidskandidat Pernille Weiss kommer ikke i Europa-Parlament, hvis en ny Epinion-måling, foretaget for DR, holder stik.
Af Lasse Berg Sørensen22.
maj 2019 kl.
06.
00Bemærk: artiklen er mere end 30 dage gammelLæs opOm fem dage bliver det afgjort, hvem der skal repræsentere Danmark i Europa-Parlamentet de næste fem år.
Ifølge en måling, foretaget af Epinion for DR Nyheder, står Det Konservative Folkeparti til helt at ryge ud af Europa-Parlamentet for første gang siden det første direkte EP-valg i 1979.
Ved det seneste valg i 2014 fik De Konservative 9,1 procent af stemmerne.
Men ifølge målingen vil partiet blot få 3,9 procent af stemmerne på søndag.
Læs også:Fagbevægelsen slår alarm: Vi skal have en konservativ stemme i EUEt lignende resultat gjorde sig gældende i Epinion-målingen fra 9.
maj i år, hvor partiet kun stod til at få 4,1 procent af stemmerne.
Og bliver De Konservative ikke valgt ind, mister Danmark sin eneste plads i den største politiske gruppe i Europa-Parlamentet, den kristen-konservative EPP-gruppe.
Hvad er en gruppe i Europa-Parlamentet?
Langt størstedelen af europaparlamentarikerne sidder i otte politiske grupper, der på mange måder minder om partierne i Folketinget.
Inden der skal stemmes, diskuterer medlemmerne forslagene i grupperne.
De kan dog ikke tvinges til at stemme det samme.
Det kræver minimum 25 medlemmer fra mindst en fjerdedel af EU's medlemsstater at oprette en gruppe.
- Vi skal selvfølgelig sidde med i den største gruppe, som tager de fleste politiske initiativer og kan danne flertal omkring de politiske beslutninger, der skal tages, siger den konservative spidskandidat, Pernille Weiss.
Pernille Weiss opfordrer derfor vælgere, der overvejer at stemme på Venstre eller Liberal Alliance til at stemme på Det Konservative Folkeparti i stedet.
Venstre er i dag medlem af den liberale ALDE-gruppe sammen med Det Radikale Venstre.
Og Liberal Alliance vil også sidde i den gruppe, hvis partiet bliver valgt ind i Europa-Parlamentet.
- Det er ikke et spørgsmål om at gå på rov hos andre partier, men om at man som borgerlig vælger er opmærksom på, hvilken partigruppe ens stemme lander i i Europa-Parlamentet, siger Pernille Weiss.
- Vi får noget at tale om de næste par dage.
DF kan miste to mandaterMålingen er heller ikke godt nyt for Dansk Folkeparti, der står til at få halveret sine mandater fra fire til to, hvis den holder stik.
Ved europaparlamentsvalget i 2014 blev Dansk Folkeparti det største parti med 26,6 procent af stemmerne - i høj grad takket være den daværende spidskandidat, Morten Messerschmidt, der fik 465.
758 personlige stemmer.
I dagens Epinion-måling står partiet til at få blot 13,1 procent af stemmerne.
Anderledes ser det ud for Venstre, der i målingen bliver tildelt fire mandater, hvilket er dobbelt så mange, som det lykkedes partiet at få i 2014.
Også Socialdemokraterne får fire mandater i målingen, et mere end i 2014.
Brexit giver en ekstra pladsPå søndag skal vælgerne vælge 14 kandidater, og ikke 13 som ved seneste europaparlamentsvalg.
Forklaringen er, at Storbritannien forlader EU, og den 14.
kandidat kan sætte sig til rette i parlamentet, den dag briterne endeligt siger farvel og tak.
Ifølge målingen får Dansk Folkeparti den 14.
plads med sit andet mandat, lige for næsen af Enhedslisten, der stiller op til Europa-Parlamentet for første gang.
I den seneste måling fra 9.
maj stod venstrefløjspartiet ellers til at få ét mandat.
Epinion understreger dog, at det 14.
mandat ligger ekstremt tæt og inden for den statistiske usikkerhed, og derfor er intet afgjort endnu.
- Det understreger, at der er behov for at give maksimalt gas i sidste del af valgkampen, og jeg vil kæmpe alt, hvad jeg overhovedet kan, for at sikre, at Enhedslisten får en plads, siger spidskandidat Nikolaj Villumsen.
- Der er jo ingen sikkerhed for, at Enhedslisten kommer ind, når det er første gang, vi stiller op, men jeg oplever, at mange tager godt imod os i valgkampen, og jeg håber, at det giver kryds til Enhedslisten på søndag.
Målingen viser dog også, at 36,5 procent af de adspurgte danske vælgere endnu ikke har taget stilling til, hvad de vil stemme på søndag.
Spidskandidaterne til Europa-Parlamentsvalget mødes i aften til den sidste direkte debat på DR1 inden valget.
Ask Rostrup sætter gang i debatten klokken 20.
00, hvor en række borgere fra hele landet stiller spørgsmål til kandidaterne.
FacebookTwitterKopier linkEmner:Ask Rostrup (politisk kommentator)|Det Konservative Folkeparti|Europa-Parlamentet|Valg og folkeafstemninger|Storbritannien




