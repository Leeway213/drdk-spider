https://www.dr.dk/nyheder/indland/forbudt-noah-koebe-skins-i-klubben-det-er-en-meget-meget-god-regel

IndlandForbudt for Noah at købe 'skins' i klubben: 'Det er en meget, meget god regel'Køb af 'skins' kan sætte en negativ spiral i gang, siger klubleder.
Noah Kaspersen er ti år gammel.
Han har spillet Counter Strike i tre år.
Her er han til en stor Counter Strike-turnering, som blev afholdt tidligere i dag.
Af Sally Frydenlund Larsen16.
dec.
2018 kl.
22.
12Bemærk: artiklen er mere end 30 dage gammelLæs opTi-årige Noah Kaspersen klikker hjemmevant rundt på skærmen.
Han er ved at vise sin samling af våben i computerspillet Counter Strike.
Han har mange, men har et klart yndlingsvåben.
Det er en AK-47 med sort og turkis mønster på kolbe og skaft.
Det farvestrålende mønster er et 'skin' - et nyt design til våbnet, som man kan købe sig til.
Det har Noah også gjort.
Men nu kan det være slut med den lette adgang til den virtuelle våben-udsmykning.
For Spilmyndigheden har besluttet at sætte ind over for de tredjeparts-hjemmesider, hvor computerspillerne kan sælge, byde på og købe skins.
Både Spilmyndigheden, Børnerådet og Center for Ludomani frygter nemlig, at denne handel med skins kan lede til såkaldt 'skinbetting', hvor man gambler med og om skins - en praksis, som Center for Ludomani frygter kan lede til ludomani.
Sådan ser Noah Kaspersens AK-47 ud med skin.
Uden skin er den sort og brun.
Den røde prik er et virtuelt klistermærke med Counter Strike-holdet Astralis' logo, som han også har købt.
Klub: Det må de ikke herZahid Butt er stifter af Copenhagen Esport, hvor både børn og voksne computerspillere mødes og træner som hold i blandt andet Counter Strike.
Han byder Spilmyndighedens initiativ velkommen.
- Vi fortæller dem også, at de jo ikke bliver en bedre spiller af at købe et skin.
Zahid Butt, grundlægger af klubben Copenhagen Esport.
- For os handler det om at prøve at lave en holdningsændring, så derfor italesætter vi det her over for de unge, når de er til træning.
Det er svært, for det er noget, de gerne vil, det her.
Men der er en række faldgruber.
Det kan godt være, det bare er ti kroner for et skin, men det kan sætte en negativ spiral i gang, siger Zahid Butt.
Han har dog ikke tid til at vente på, at initiativet bliver foldet ud, og derfor har klubben vedtaget, at spillerne ikke må handle med skins, mens de er til træning.
- Jeg synes, at vi som samfund er nødt til at gøre det her, for hvis ikke vi gør det, så er der ingen ende på den spiral, det kan ende i.
De skins, man køber til sine våben har kun en kosmetisk effekt, og det prøver Zahid Butt at forklare spillerne.
- Vi fortæller dem også, at de jo ikke bliver en bedre spiller af at købe et skin.
Zahid Butt og klubbens team af trænere gør en stor indsats for at komme 'skinbetting' til livs.
Skins giver selvtillidMen det er Noah Kaspersen nu ikke helt enig i.
Han ved godt, at et skin ikke gør ham bedre til at sigte eller skyde, men det giver ham alligevel en fordel, synes han.
- Man får lidt mere selvtillid, det gør jeg i hvert fald selv, når jeg har skins.
For så føler jeg mig lidt bedre.
Noah Kaspersen, ti-årig Counter Strike-spiller- Det gør det på en måde lidt sjovere, fordi så er våbnet ikke så kedeligt, men lidt sejere.
Så får man lidt mere selvtillid, det gør jeg i hvert fald selv, når jeg har skins.
For så føler jeg mig lidt bedre.
Og så plejer jeg at være bedre, siger han.
Ikke desto mindre er han glad for reglen om, at man ikke må købe skins, når man er til træning i klubben.
- Jeg synes, det er nogle meget, meget gode regler.
Når man ikke køber skins til træningen, sparer man både penge og tid, mener den 10-årige spiller, men det har også en anden og større betydning.
- Jeg tror, det er fordi, at man blærer sig lidt, når man gør det, så dem der ikke må, de kan godt blive lidt kede af det nogle gange.
Og det vil trænerne og klubben jo ikke have, de vil gerne have en god stemning, siger han.
Noah Kaspersen har spillet Counter Strike i tre år og har brugt omkring 700 kroner på skins.
Men nu gider han faktisk ikke mere.
- Jeg har brugt mange penge, og nu har ikke lyst til at bruge flere.
Er dit barn computerspilsafhængigt?
•Center for Ludomani har formuleret nogle faresignaler, som kan være tegn på at spilleriet er ved at tage overhånd:•Barnet spiller selvom han eller hun får det dårligt.
•Barnet stopper andre fritidsaktiviteter, fordi han eller hun hellere vil spille.
•Barnet mister fokus på skolen eller fritidsjobbet på grund af spillet.
•Barnet har konflikter med familie og/eller venner på grund af spillet.
•Barnet har problemer med at sove på grund af spillet.
•Kilde: Guiden 'Spiller dit barn for meget'.
FacebookTwitterKopier linkEmner:Center for Ludomani|Computerspil|København|Børnerådet|eSport




https://www.dr.dk/sporten/fodbold/superliga/video-overtidsscoring-sikrer-vendsyssel-stor-triumf-mod-broendby

SuperligaVIDEO Overtidsscoring sikrer Vendsyssel stor triumf mod BrøndbyVendsyssel var bagud to gange, men vandt 3-2 ude over Brøndby efter en straffesparkscoring i tillægstiden.
16.
dec.
2018 kl.
22.
01Bemærk: artiklen er mere end 30 dage gammelLæs opEn scoring dybt inde i tillægstiden skabte søndag vild jubel hos Vendsyssel FF, mens Brøndbys spillere på eget græs frustrerede kunne se til.
Fem minutter inde i tillægstiden af søndagens sene opgør i Superligaen fik Vendsyssel tilkendt et straffespark, som Sander Fischer udnyttede, og dermed vandt gæsterne opgøret 3-2.
Læs også:FCK-stjerne kroner fænomenalt efterår med hattrickFor Brøndby skulle det have været den store afskedsfest, da både anfører Johan Larsson, Uffe Bech, Björn Kopplin og flere ledere sagde farvel til klubben.
Nordjyderne var både bagud 0-1 og 1-2, men scoringer af Emmanuel Ogude, Moses Opondo og altså Sander Fischer fik vendt det for gæsterne.
Dermed tog Vendsyssel tre vigtige point i bunden af tabellen.
Nordjyderne er fortsat nummer 12, men har nu tre points forspring til Vejle og Hobro, der mandag møder AGF.
Vendsyssel stod lavt på banen fra kampens indledning, og Brøndby havde svært ved at dirke gæsternes solide defensiv op.
Læs også:FCM sejrer i sidste efterårskampDet lykkedes dog efter 40 minutter, da Uffe Bech sparkede en løs bold i mål til 1-0.
Fem minutter inde i anden halvleg bragte Vendsyssel balance i regnskabet, da Emmanuel Ogude flot stangede et indlæg i kassen til 1-1.
Brøndby svarede igen bare to minutter senere, hvor Simon Tibbling prikkede bolden imellem benene på en fremadstormende Nicolai Flø i Vendsyssel-målet.
Vendsyssel fik dog rejst sig endnu en gang, og efter godt en times spil flugtede Moses Opondo bolden i kassen ved forreste stolpe til 2-2 efter en begivenhedsrig start på anden halvleg.
Læs også:Randers går på juleferie med hjemmebanesejrUffe Bech var tæt på at blive dobbelt målscorer, men overliggeren var i vejen for ham midtvejs i anden halvleg.
Brøndby pressede på og jagtede de tre point, men i overtiden gik det helt modsat.
Vendsyssel fik altså det sene straffespark, som Sander Fischer tog sig af og sikrede oprykkerne en stor triumf.
/ritzau/FacebookTwitterKopier linkEmner:Jylland|Brøndby|Fodbold|AGF|Uffe Bech (fodboldspiller)




https://www.dr.dk/nyheder/vejret/vi-taeller-ned-til-julevejret

VejretVi tæller ned til julevejretMildere vejr nærmer sig Danmark i ugen op til jul.
Vinterhvidt søndag morgen i Mariager.
Af Nina Bendixen16.
dec.
2018 kl.
20.
38Bemærk: artiklen er mere end 30 dage gammelLæs opNogle analyserer på det, andre oddser på det, men de fleste håber bare på, at det bliver en hvid jul.
Nu begynder prognoserne at tikke ind med data, der beskriver den mulige vejrudvikling frem til juleaften, og selvom der stadig er store usikkerheder, så begynder der at tegne sig et billede af julevejret.
Læs også:QUIZ: Får vi hvid jul i år?
Stigende temperaturerI morgen mandag, en uge før jul, begynder grå og kold med dagtemperaturer på maksimum to grader, og natten til tirsdag kan også meget vel blive kold med lokalt ned til fem frostgrader.
Men så melder mildere vejr sig på banen, da flere fronter nærmer sig fra sydvest med dertilhørende højere temperaturer.
Fra tirsdag vil dagstemperaturen ligge omkring fem grader, og nattemperaturen vil for det meste ligge over nul.
Weekenden begynder ustadigt med besøg af fronter fra sydvest med mange skyer og regn af og til.
Læs også:DMI: Vinteren starter mildt men bliver koldere end normaltMåske snebygerVinden kommer sandsynligvis fra sydlige retninger og vil holde temperaturen oppe over gode snelevevilkår, men skulle vinden hive lidt kold kontinental luft ind fra øst, kan de østlige egne måske lokalt få nogle snebyger i løbet af juleaften, nøjagtig som vi oplever det i disse dage.
Men som det ser ud nu, er chancerne for en landsdækkende hvid jul, med mere end 90 procent af Danmark dækket af sne og mere end en ½ cm snedybde, ikke gode.
FacebookTwitterKopier linkEmner:Vejret|Jul




https://www.dr.dk/nyheder/regionale/syd/musikeren-helge-engelbrecht-bliver-hoteldirektoer-vores-skal-reddes

Syd- og SønderjyllandMusikeren Helge Engelbrecht bliver hoteldirektør: 'Vores by skal reddes'Mange steder dør de små landsbyer, men den kendte sanger og musiker Helge Engelbrecht vil redde sin egen landsby ved at blive ny hoteldirektør.
Sanger og musiker Helge Engelbrecht går nu ind i hotelbranchen.
Han skal nu være hotelejer i hjembyen, Ansager.
(Billedet her er taget i forbindelse med et tidligere Melodi Grand Prix, hvor Helge Engelbrecht deltog).
Af Ulrik Bang-Mørch og Lars Paaske16.
dec.
2018 kl.
20.
13Bemærk: artiklen er mere end 30 dage gammelLæs op- Hotellet er byens anker og hjerte.
Det er dér, mange ting foregår.
Lige fra bryllupper og fester til begravelser.
Det er der, man kan samles.
Så hvis den krumtap forsvinder, så tager man luften ud af byen til sidst – og det skal bare ikke ske.
Kort om Helge EngelbrechtHelge Engelbrecht er en 66-årig musiker, sanger og komponist.
Han var i mange år en del af orkestret Fenders, og i 1987 vandt de det danske Melodi Grand Prix sammen med Anne Herdorff med sangen "En lille melodi".
Har flere gange optrådt i Dansk Melodi Grand Prix.
Ved siden af en solokarriere som visesanger dannede Engelbrecht orkestret Neighbours.
De seneste mange år har Helge Engelbrecht også drevet spille- og kulturstedet Mariehaven på Engelbrechts private adresse i Ansager, som folk fra hele landet besøger.
Sådan lyder det fra sangeren, komponisten, forfatteren og ejeren af spille- og kulturstedet Mariehaven, Helge Engelbrecht, om begrundelsen for at blive hoteldirektør i den lille jyske landsby Ansager, der ligger mellem Grindsted og Varde i Sydvestjylland.
Efter et opkald til den nuværende formand for Musikhotellet i Ansager fik Helge Engelbrecht et alternativt tilbud om at danne et nyt driftsselskab mellem hotellet og Mariehaven.
- Det er hjælp til selvhjælp.
Vi kan ikke undvære hotellet.
Og de seneste otte år efter finanskrisen har byen selv løftet opgaven med at drive hotellet i Ansager.
- Det er ikke nogen nem opgave at drive hotel, og i sommer kunne jeg se, at flere af de frivillige begyndte at hænge med mulen.
Så nu hvor Mariehaven i flere år i træk har givet overskud, tænkte jeg, at det nok er nu, jeg skal byde mig til som hoteldirektør, siger Helge Engelbrecht til DR.
Helge Engelbrecht bliver ejer af hotellet her i Ansager, der ligger i det sydvestlige Jylland.
Udvikling i stedet for afviklingFlere steder rundt om i Danmark visner de små landsbyer, blandt andet fordi skolen, købmanden og forsamlingshuset er lukket.
Helge Engelbrecht har som ny hotelejer kastet penge og kræfter ind i det lokale hotel i Ansager, så byens overlevelse kan blive sikret.
Så det er i landsbyens interesse, at Helge Engelbrecht nu kaster sig over hoteldrift.
Uden et virkefuldt og driftigt hotel midt på hovedgaden ville Ansager komme til at forfalde og sygne hen, mener Helge Engelbrecht.
- I mange små byer dør slagterbutikken, købmanden, bageren og hotellet, og det er også lige før, at man lukker kirken.
Og så har man næsten ikke noget tilbage.
Det går jo ikke.
Vi skal den anden vej i Ansager, og det kommer vi, siger Helge Engelbrecht.
Der skal findes eksterne investorer, som kan spæde mere økonomi til hotelprojektet.
Planen er også, at der skal ansættes lønnet personale, så hotellet ikke længere skal drives på frivillig basis.
Alderen trykker ikkeHelge Engelbrecht var i mange år en del af orkestret Fenders, og i 1987 vandt de (under navnet ”Drengene”, red.
) det danske Melodi Grand Prix sammen med Anne Herdorff.
Ved siden af en solokarriere som visesanger dannede Engelbrecht orkestret Neighbours sammen med blandt andre naboen Tommy Rasmussen.
Den kendte sanger kan nu føje endnu en titel på CV'et - nemlig hoteldirektør.
Her står han bag disken på hotellet.
Den konstellation har nu i 20 år været basis for hele kulturlivet i Ansager.
Først som Musikgalleriet og de seneste 10 år som Mariehaven på Engelbrechts private adresse i Ansager.
Men nu er det ikke kun musikken, Helge Engelbrecht skal holde styr på, nu er han også blevet hotelejer.
- Jeg tænkte herregud, jeg er jo kun 66 år, så jeg kan da godt give det en ordentlig skalle med hotellet også.
- Folk spørger ganske vist, om ikke jeg er ved at være en ældre herre, men jeg synes aldrig, jeg har haft så mange kræfter, som jeg har nu, slutter han.
FacebookTwitterKopier linkEmner:Hotelbranchen|Melodi Grand Prix|Jylland|Detailhandel|Grindsted




https://www.dr.dk/nyheder/indland/winnie-og-charlotte-er-vikarer-den-ene-elsker-det-den-anden-haaber-paa-fast-job

IndlandWinnie og Charlotte er vikarer: Den ene elsker det, den anden håber på fast jobFlere og flere arbejder som vikarer, viser nye tal fra Dansk Industri.
Charlotte Jørgensen (tv.
) og Winnie Nielsen (th.
) arbejder begge som vikarer - den ene håber på en fastansættelse, den anden ville takke nej tak.
Af Sally Frydenlund Larsen16.
dec.
2018 kl.
19.
47Bemærk: artiklen er mere end 30 dage gammelLæs opFlere og flere danskere er ansat i vikarstillinger fremfor i faste stillinger.
Det viser nye tal fra organisationen Dansk Industri.
En af de virksomheder, der bruger mange vikarer, er DBK Fonden i Køge.
Her pakker og sender 60 fastansatte og 35 vikarer lige nu bøger fra stort set alle danske forlag.
Sammenlagt bliver det til op mod 35.
000 pakker om dagen i højsæsonen.
Og virksomheden er komplet afhængig af vikarerne, fortæller administrerende direktør Johnny Hemmingsen.
- Det er ret afgørende for en virksomhed, hvor vi ikke kender vores ordremængde på forhånd, at vi har den her 'buffer' og kan ansætte vikarer, siger han og slår fast:- Vi ville ikke kunne klare os uden vikarer.
Winnie: Vikar af eget valgWinnie vil hellere være vikar end fastansat.
Winnie Nielsen er en af de løst ansatte bogpakkere hos DBK Fonden, hvor hun er ansat gennem et vikarbureau.
Otte måneder om året arbejder hun som rejseguide i Tyrkiet, og resten af året arbejder hun som bogpakker på lageret i Køge.
- Jeg er vikar af eget valg, og jeg har været på både Lidls lager og Nettos lager.
Det er min fjerde vinter her, siger hun.
Hvis Winnie Nielsen blev tilbudt et fast job, ville hun takke nej.
- Som det er nu vil jeg helst være vikar, for jeg rejser igen til marts.
Det er dejligt med afvekslingen både i arbejdet, men også blandt kollegerne, siger hun.
Charlotte: Vikar i mangel af bedreCharlotte Jørgensen venter på fast arbejde.
Helt så tilfreds med sin vikaransættelse er hendes kollega Charlotte Jørgensen dog ikke.
Hun har arbejdet som pædagog i 25 år, men vil gerne fastansættes i en anden branche.
- Jeg er vikar, mens jeg håber på at få en fastansættelse en eller anden dag i et eller andet firma, siger hun.
Før hun blev vikar, var hun ledig og modtog dagpenge.
- Der sad jeg bare derhjemme og fes husleje af.
Så er det her meget bedre, siger hun.
Charlotte Jørgensen ser samtidig vikarjobbet som et skridt i den rigtige retning.
Hvad håber du, at vikarjobbet fører til?
- Fast arbejde, tak!
Direktøren: Vi fastansætter en del vikarerAdministrerende direktør Johnny Hemmingsen ser mange fordele i at fastansætte tidligere vikarer.
For administrerende direktør Johnny Hemmingsen er der flere fordele ved vikarerne end fleksibiliteten.
Det er nemlig også en god måde at rekruttere medarbejdere til faste stillinger.
- Vi tager folk ind løbende på den måde, siger han.
Ifølge Johnny Hemmingsen er der mange fordele ved at fastansætte vikarer i forhold til at gå den gængse rekrutteringsvej.
- Vi får prøvet hinanden af.
Man får lært kollegerne at kende og ser, om man fungerer sammen, og vi får prøvet af, om man har flair for arbejdet og kan lide at arbejde med det.
- Og så ved folk, hvad de siger ja til, når de bliver tilbudt fast arbejde.
Netop nu er der ekstra mange vikarer på arbejde hos DBK Fonden i Køge.
Julen er nemlig deres travleste tid.
Men også uden for højsæsonen kan virksomheden mærke opsvinget og bruger flere vikarer end tidligere.
Ifølge Dansk Industri var der i 2017 23.
000 fuldtidsbeskæftigede vikarer.
I andet kvartal af 2018 var det tal oppe på knap 26.
000.
FacebookTwitterKopier linkEmner:Arbejdsmarked|Dansk Industri|Erhverv|Køge|Lidl




https://www.dr.dk/nyheder/indland/nye-f35-kampfly-larmer-op-til-fire-gange-mere-end-f16-flyt-naboerne-vaek

KampflySe temaIndlandNye F35-kampfly larmer op til fire gange mere end F16: 'Flyt naboerne væk'Ekspert fra F35-base i USA opfordrer til at flytte naboer væk fra Flyvestation Skrydstrup.
Data fra det amerikanske luftvåben viser, at F35-kampfly larmer op til fire gange mere end forgængeren F16.
Af Af Steffen Kretz- DRs USA-korrespondent og Mads Korsager Nielsen16.
dec.
2018 kl.
21.
41Bemærk: artiklen er mere end 30 dage gammelLæs opMotoren er større.
Derfor larmer Danmarks kommende F35-kampfly ganske enkelt mere end de nuværende F16-jagere.
Det fortæller Christopher Ebert fra det amerikanske luftvåbens 388.
Fighter Wing Operations Group.
Eskadrillen i Utah højt oppe i Rocky Mountains flyver F35.
Det samme kampfly, der i løbet af de næste 4-5 år afløser Danmarks aldrende flåde af F16-maskiner.
- Den ligner F16-motoren, den har almindelig kraft og så har den efterbrænder, som giver mere kraft og larmer mere.
Men den er større, fordi flyet er større, siger Christopher Ebert, da DR Nyheder besøger Hill Airforce Base.
F35-motoren er større end F16, og derfor larmer flyet mere, siger næstkommanderende Christopher Ebert fra 388.
Fighter Wing Operations Group.
F35 udsender dyb baslydDet er en motor, som naboerne til militærbasen dagligt mærker på egen krop.
Blandt andet suser kampflyene over Layton, der har omkring 65.
000 indbyggere, på vej til træningsområdet.
Sammenlignet med en F16-jager så lyder F35’erne anderledes, forklarer basens miljøekspert,.
- En F16 har en mere diskantagtig lyd i forhold til F35, som har mere bas og er mere buldrende.
Så vi opfatter dem forskelligt.
Som på et piano, hvor en F16 ville være de lyse tangenter, højere og kortere - mens en F35 er de dybe toner, som vibrerer anderledes og du føler dem.
Så forskellen på, hvordan vi hører en F16 og en F35 er forskellen på en diskant og en bas lyd, siger Krista Hoffart, miljøekspert på Hill Airforce Base.
Hun konstaterer, at en F35 uden tvivl larmer mere end sin knap 30 år ældre forgænger.
- I nogle situationer kan en F35 larme mere end en F16.
Den bruger måske mere kraft og mere efterbrænder, når den letter, og så larmer den mere.
Larmer fire gange mere end F16Det amerikanske luftvåbens egne målinger viser det samme.
I Danmark er Forsvarsministeriet fortsat i færd med at beregne de 27 nye kampflys støjprofil.
Det er beregninger, der blandt andet skal danne grundlag for eventuelle erstatninger til Flyvestation Skrydstrups naboer i det sydlige Jylland, hvor flyene får hjemme.
I USA har flyvevåbnet pligt til at offentliggøre støjniveauet fra dets baser.
Målingerne viser, at F35’erne i gennemsnit larmer mere end 16 decibel mere end F16.
En forskel der på jorden kan opleves op til fire gange højere.
-Korrekt.
Det handler om, hvordan flyet bliver opereret.
Om det er på fuldt kraft.
Og der er et spørgsmål om skydækket, som i Danmark, og hvordan lyden rammer skyerne: Det kan larme fire gange mere, siger miljøekspert Krista Hoffart.
Kristy Hoffart (th), miljøekspert på Hill Airforce Base i Utah, opfordrer til at flytte beboere væk fra den kommende F35-base i Skrydstrup.
For at mindske støjgenerne skal de amerikanske piloter blandt andet slukke motorens såkaldte efterbrænder, der støjer ekstra meget, før de forlader basens luftrum.
De skal også sørge for at opnå en vis højde, før de flyver over civile områder, fortæller hun.
Anbefaler at flytte folk vækI Utah ved myndighederne godt, at de kraftfulde jagerfly påvirker omgivelserne.
Derfor sørger man også for metodisk at opkøbe ejendomme, der ligger tæt på basen.
Derfor opfordrer Krista Hoffart de danske myndigheder til at sørge for, at der ikke bor folk tæt på Flyvestation Skrydstrup.
- Reducer antallet af folk, som er tæt på basen så meget som muligt, for det beskytter basen og det beskytter folk omkring den, siger miljøeksperten på Hill Airforce Base.
Set fra cockpittet er Christopher Ebert ikke i tvivl.
Den nuværende F35-pilot har tidligere fløjet F16.
- Jeg mener, at det er meget bedre end en F16.
Jeg sammenligner det med en bil.
F16 var designet og bygget i de tidlige 80’ere.
Så hvis du sammenligner en bil fra dengang med en ny bil, så tænk på al den teknologi, som er blevet udviklet i de sidste 30 år.
Det er, hvad F35 har med, siger Christopher Ebert.
FacebookTwitterKopier linkEmner:USA|Flyvestation Skrydstrup|Luftvåben|United States Air Force|Militærudstyr




https://www.dr.dk/nyheder/udland/soeren-bendixen-i-somalia-rejser-med-bevaebnede-vagter

UdlandSøren Bendixen i Somalia: Rejser med bevæbnede vagterDR's korrespondent besøger landet, hvor Danmark vil hjemsende hundredvis af somaliere.
DR's korrespondent måtte køre i kortege med væbnede vagter for overhovedet at kunne rapportere fra det krigshærgede land.
Af Søren Bendixen - Afrika-korrespondent - Somalia16.
dec.
2018 kl.
19.
20Bemærk: artiklen er mere end 30 dage gammelLæs opAllerede i lufthavn får jeg en god ide om hvilket kaotisk land, jeg befinder mig i.
Jeg er fløjet ind med et af FNs særlige fly, som sikrer transport af nødhjælp og hjælpearbejdere.
Lufthavnen i Mogadishu er det eneste sikre ved landets hovedstad.
Udlændinge er i høj kurs hos terrorbevægelsen Al-shabab, og selvom den er officielt fordrevet, slår den dagligt til alligevel.
21Søndag i SomaliaI aften kan du komme med DRs Afrika-korrespondent Søren Bendixen til Somalia.
For hvordan er mulighederne for dem der vender hjem?
Døm selv i 21Søndag.
Det er for farligt for dem jeg taler med, og mig selv, at bevæge mig rundt i hovedstaden.
Jeg må længere østpå, men flyet er forsinket.
Vi var ellers hoppet ombord, men bliver gennet ud igen.
Der er lige nogle fejl, der skal tjekkes.
I øvrigt er der også gået ild i en container med ammunition i en af de lufthavne vi skal mellemlande i.
Henna til skæggetTil sidst kommer vi dog afsted, og halvanden time senere lander vi på en grusbane i byen Dolow.
Det er et af de mere sikre steder i Somalia.
Dolow ligger tæt på grænsen til Etiopien.
Her kan jeg købe kamelmælk til tre kroner for en kop og en cola til det dobbelte.
Og for bare to kroner kan man købe en tube henna-farve til skægget, så man på trods af livets barske betingelser, kan gå alle de andre flygtninge i møde med et godt udseende.
Et træ i sandet fungerer som drengenes legeplads.
Udenfor centrum bor tusinder af familier i lejre, hvor mennesker på flugt forsøger at holde sig oprejst.
Det er herfra, jeg vil forsøge at få et billede af, hvordan livet kan være i Somalia.
Og ikke mindst hvordan det er at vende hjem til det krigshærgede land.
Et af verdens farligste landeSomalia er et af verdens farligste lande.
27 års krig har efterladt landet med en brutal statistik.
4,2 millioner mennesker er ikke i stand til at brødføde sig selv.
2,6 millioner er internt fordrevne.
Og 1 million er flygtet til nabolandene.
Lige nu forsøger danske myndigheder med en blanding af pisk og gulerod at få herboende somaliere til at vende hjem.
Det samme er tilfældet for omkring 120.
000 flygtninge, der har boet i lejre i nabolandene.
De sidste par år har man nemlig mærket en smule bedring af forholdene i det krigshærgede land.
Man har fået noget, der minder om en fungerende regering.
Ikke velfungerende, men dog en ledelse i landet som har vist små fremskridt.
Udlændingestyrelsen har vurderet, at det er nok til, at flere hundrede kan sendes hjem fra Danmark.
Journalist med væbnet eskorteMen krigen er ikke forbi.
Terrorbevægelsen Al-shabab er ganske vist jaget ud af de fleste byer, men dens medlemmer huserer stadig i landet og skaber skræk og rædsel med talrige bomber og kidnapninger.
På jorden forsøger somaliske styrker, med hjælp fra den Afrikanske Union, at bekæmpe dem, og fra luften bomber amerikanske droner de terrorister, de kan få øje på.
Jeg er ikke velhavende.
Jeg har ikke fået morgenmad i dag, og måske får jeg heller ikke frokost, men jeg vil stadig gerne se godt udAbdi Subane, flygtningHvordan sikkerheden egentlig er, kan være ufattelig svært at få et reelt billede af.
Risikoen ved at rejse rundt i landet er så høj at den danske udlændingestyrelse for eksempel ikke har været i landet i tre år.
Da de tilbage i 2015 rent faktisk var her, var det begrænset til et besøg i hovedstadens lufthavn.
Mine muligheder for at rejse rundt er også stærkt begrænset.
Jeg kan ikke bevæge mig rundt uden at have bevæbnede vagter med, hvilket sjældent er optimalt, når man som jeg, gerne vil høre hvordan almindelige mennesker lever.
Det er svært at komme ud blandt almindelige mennesker, når sikkerhedssituationen er så dårlig.
Men DR's Afrika-korrespondent Søren Bendixen (i midten) gjorde et forsøg.
For at minimere risikoen for at blive et terrormål, kan jeg maksimalt opholde mig halvanden time på samme sted.
Så må jeg fortrække igen.
Jeg har fået hjælp af Dansk Flygtningehjælp til mit besøg.
Jeg bruger deres vagter og kontorer.
De har udført hjælpearbejde i Somalia i 20 år, og har stor erfaring med at bevæge sig i det farlige landskab.
27 år som flygtningI en af byens lejre møder jeg Abdi Subane.
Han er 64 år gammel og en af de indflydelsesrige ældre, der har påtaget sig ansvaret for at sikre at alle i lejren er ok.
Hver morgen starter med at besøge de mange naboer.
Det er nemlig ingen selvfølge at alle har sovet godt, og er der problemer og konflikter, så griber Abdi Subane ind.
- Livet er meget hårdt her, intet er let, fortæller han.
Han er selv flygtning, og det har han været i 27 år.
Han kom tilbage til Somalia for to år siden.
Indtil da havde han boet i en lejr i Kenya, men her slap gæstfriheden op, og familien besluttede sig for at flytte tilbage til Somalia.
64-årige Abdi Subane er en af lejrens indflydelsesrige ældre.
Sammen med ti tusind andre familier bor han nu i udkanten af Dolow.
Her kan man få lidt hjælp af internationale organisationer, og her er, efter somalisk standard, relativt sikkert.
Det er på ingen måde noget luksusliv.
Han ejer stort set ingenting.
Den eneste ejendel, der har fulgt ham hele krigen igennem, er en lille metalkuffert, hvor han gemmer det ene jakkesæt han ejer.
Kan huske tiden før borgerkrigDen slags er vigtigt, for selvom man er flygtning og fattig, så har man stadig et behov for at kunne præsentere sig fra sin smukkeste side.
Det er også derfor at han farver sit skæg med henna.
For to kroner, kan han skjule de grå hår, og det flammende røde skæg viser at han på trods af de elendige omstændigheder, går gennem tilværelsen med en vis værdighed.
- Jeg er ikke velhavende.
Jeg har ikke fået morgenmad i dag, og måske får jeg heller ikke frokost, men jeg vil stadig gerne se godt ud, siger han.
Han tilhører det mindretal af befolkningen, der rent faktisk kan huske et land uden krig.
Han var med, dengang Somalia fik sin selvstændig fra de italienske og britiske kolonimagter.
Dengang var der fred.
Men siden starten af 90'erne har Somalia været hærget af borgerkrig, og udsigterne til et land i fred kan være svære at få øje på.
Godt nok har man nu en regering, der forsøger at sikre kontrol over landet, men man har stadig terrorbevægelsen al-Shabab, der hærger og skaber frygt, og i takt med at IS bliver jaget ud af Syrien og Irak, har en del medlemmer søgt mod Somalia.
Danmark hjælper økonomisk udviklingNår folk er flygtet fra Somalia, har det typisk været en blanding af den dårlige sikkerhed og det økonomiske sammenbrud, der helt naturligt følger.
År efter år er høst blevet ødelagt, fordi man på grund af krig, ikke har kunnet så og høste til tiden.
Læg dertil nogle af de mest barske klimatiske forhold, hvor tørke af flere omgange har kostet tusinder af menneskeliv.
I dag forsøger en række donorer, deriblandt Danmark, at hjælpe den somaliske regering med at få så meget gang i økonomien, at det giver et grundlag at flytte tilbage på.
For eksempel har regeringen tidligere i år bevilget 100 millioner kroner til Dansk Flygtningehjælp, til projekter, der kan give en mere langsigtet udvikling.
En af dem, der har modtaget hjælp fra Danmark med stor succes, er Abdikarim Omar.
Han er ung mand på 24 år.
I ti år var han flygtning, men nu kan han i stedet kalde sig forretningsmand.
Jeg bliver glad, når biler bryder sammenAbdikarim Omar fik betalt et mekanikerkursus på seks måneder, fik lidt værktøj, og har nu skabt et værksted, hvor 18 mand kan sikre sig mad på bordet hver dag.
- Jeg bliver glad, når biler bryder sammen, fortæller han mig med et stort smil.
- Det er sådan, jeg får mad på bordet, siger han.
Han havde faktisk planlagt flugten til Europa, men en kvinde stod i vejen.
I en flygtningelejr kan man nemlig også blive forelsket, og det var den skæbne, der fik Abdikarim til at blive i Somalia.
Flere af hans venner tog afsted.
Nogle døde i Middelhavet, andre klarede turen til Italien.
I dag er han glad for, at han blev hjemme.
- Her har jeg børn nu, og min mor.
Hun er ikke stærk længere, og jeg vil meget nødig være langt væk, når hun en dag dør.
Jeg er i mit land, med min familie, og det er det rigtige sted for mig nu, siger Abdikarim Omar.
24-årige Abdikarim Omar, her med sine børn, har opbygget et autoværksted med dansk hjælp.
Han er stolt af at være somalier, og på trods af, at han aldrig har oplevet andet end krig, så tror han på at landet har en fremtid.
Han går rundt i en trøje fra det somaliske fodboldlandshold, for ham et lille bevis på at der trods alt bliver kæmpet for landet.
Tidligere kunne der slet ikke spilles, og selvom resultaterne mildt sagt ikke er prangende, og holdet er nummer 204 på FIFAs rangliste, så er det dog en begyndelse.
Vil ikke anbefale at vende hjemAbdi Subane ville gerne være lige så positiv, og han følger nøje med i landets udvikling.
Flere gange om dagen sidder han klinet til en lille transistorradio, men den spytter alt for mange dårlige nyheder ud, synes han.
- Jeg bliver så trist, når jeg hører om de mange bombeangreb, siger han.
Selvom han bor i et af de mere fredeligere områder, så er krigen blot få kilometer borte.
På et marked spørger jeg en kvinde om al-Shabab også er til stede her.
Hun ler, mens hun peger på mit hvide ansigt.
- Nej, for så ville du ikke være her, griner hun.
At være udlænding i Somalia er uden tvivl farligere end for den lokale befolkning.
I årevis har sømænd, nødhjælpsarbejdere og journalister været en attraktiv ”handelsvare” for kriminelle grupper og al-Shabab.
Men lokale, der går op imod al-Shabab, lever også livet farligt.
Selvom terroristerne ikke er i selve Dolow, så huserer de lige rundt om byen.
Mens jeg er på besøg, bliver byens hærchef dræbt af Al-Shabab og den lokale mælkemand kidnappet.
Abdi Subane ville gerne finde et mere fredeligt sted for ham selv og familien, og han vil ikke opfordre til at følge hans eksempel og flytte tilbage til Somalia.
- Tiden er ikke til det endnu, men den skal nok komme, det er jo deres land, siger Abdi Subane.
FacebookTwitterKopier linkEmner:Somalia|Flygtninge og asylansøgere|Terrorisme|Afrika|Krige og væbnede konflikter




https://www.dr.dk/nyheder/penge/politiet-droppede-efterforskning-mod-mistaenkt-bagmand-foer-svindel-sag-258-millioner

Skatte- og momssvindelsagSe temaPengePolitiet droppede efterforskning mod mistænkt bagmand før svindel-sag for 258 millionerI flere år var politiet på sporet af en mistænkt hovedbagmand, men droppede sagen.
Af Klaus Buster Jensen, Mathias Sommer og Casper Schrøder16.
dec.
2018 kl.
21.
00Læs opEn stor sag om formodet svindel med skat og moms for 258 millioner kroner kunne måske være stoppet tidligere, hvis ikke politiet havde droppet en efterforskning mod en af de mistænkte hovedbagmænd.
På onsdag starter den største straffesag i mange år i byretten i København, som politiet kalder operation greed.
Politiet har her tiltalt et netværk på 16 personer for organiseret kriminalitet og svindel med skat og moms for 258 millioner kroner.
Alle 16 personer nægter sig skyldige.
Læs også:Politiet tiltaler 16 personer i svindelsag til en halv milliardMen dokumenter fra Københavns Politi, som DR Nyheder har fået aktindsigt i, viser, at politiet i flere år har været på sporet af en af de mistænkte hovedbagmænd, men valgte at stoppe efterforskningen mod ham.
Allerede fem år før en af de mistænkte hovedbagmænd blev fængslet, blev han politianmeldt for hvidvask af en million kroner.
Politiet blev opmærksom på, at han hævede over en million kroner i 500 euro sedler fra en konto i sin hustrus firma, som han havde fuldmagt til.
Tidslinje: Stoppede efterforskning2012: Den mistænkte bagmand politianmeldes for hvidvask af en million kroner i 500 euro sedler.
2012: Politiet starter efterforskning mod personen for flere forhold om økonomisk kriminalitet.
2014: Meddelelse til politiet om, at den mistænkte står bag mulige strafbare forhold herunder 38 luksusbiler forsvinder fra konkursbo, fra konkursadvokat.
2015, januar: Politiet indstiller efterforskningen af økonomisk kriminalitet mod personen.
2015, januar: Svindel i den sag politiet kalder operation greed starter, ifølge anklageskriftet.
2017, starten: Københavns Politi begynder efterforskningen i den såkaldte operation greed-sag.
2017, oktober: Politiet fængsler personen og flere andre mistænkte og sigter dem for svindel med moms og skat.
2018, 19.
december: Sagen om svindel for 258 millioner kroner starter i byretten i København.
Kilder: Aktindsigter hos Københavns Politi, kurator-redegørelse fra konkurssag og anklageskrift.
Og i de følgende tre år efterforskede politiet den hovedmistænkte i flere sager om mulig økonomisk kriminalitet.
Men Københavns Politi valgte at indstille efterforskningen i januar 2015, fremgår det af dokumenterne.
Og ifølge anklageskriftet er det netop herefter, at svindlen tog fart.
Lektor ved Syddansk Universitet, Henning Fuglsang Sørensen, forsker i økonomisk kriminalitet og har gennemgået forløbet.
Han kalder det ærgerligt, at Københavns Politi indstillede efterforskningen.
- Jeg vil vanskeligt kunne bebrejde, den borger som mener, at politiet har begået en åbenlys fejl ved at beslutte sig for at indstille efterforskningen.
For der havde været god mening i at efterforske videre, vurderer han.
38 luksusbilerDer er navneforbud i sagen, så det er ikke muligt at omtale navne og firmaer, der er tiltalt.
Men advokat Jakob Arrevad er forsvarer for den mistænkte hovedbagmand.
- Han nægter at have deltaget i de ulovligheder, der er beskrevet i anklageskriftet, og derfor nægter han sig skyldig, siger Jakob Arrevad.
Ifølge forsvarer Jakob Arrevad nægter den mistænkte hovedbagmand sig skyldig.
(© DR Nyheder)Mens politiets første efterforskning stod på, blev den mistænkte hovedbagmand blev blandt andet anmeldt for at have fjernet op mod 38 luksusbiler fra et af sine selskaber, lige inden det gik konkurs.
Men der blev aldrig rejst sigtelse i den sag.
Læs også:Hovedmistænkt i stor svindelsag fik slettet gæld for 114,5 millioner kronerEt ret stort antal luksusbiler skulle være forsvundet ud af det konkursbo på uforklarlig vis.
Hvordan ser din klient på det?
- Det er der jo aldrig kommet noget ud af.
Det har ikke noget med den her sag at gøre, siger forsvareren Jakob Arrevad.
Politi tavs om droppet sagKøbenhavns Politi ønsker ikke kommentere sagen eller forklare, hvorfor de indstillede efterforskningen.
Tidligere i år erkendte Rigspolitiet, at de generelt har nedprioriteret sager om økonomisk kriminalitet.
Det skete, efter DR Nyheder afdækkede, at antallet af sigtelser indenfor selskabssnyd er faldet med 80 procent det seneste år.
Læs også:Politiet sigter markant færre selskabs-svindlere: Har for travlt med andre tingOg manglende mandskab kan være forklaringen på, at politiet droppede efterforskningen, vurderer Henning Fuglsang Sørensen.
For i flere år har politiet haft ekstra travlt med terror, bandekonflikt og grænsekontrol.
I billedserien herunder kan du se billeder fra politiets beslaglæggelser.
Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
Politiet har beslaglagt 1,5 millioner kroner i kontanter.
 Ud over store stakke med pengesedler er det nøgle til en Bentley, som politiet her har konfiskeret.
 Politiet har noteret, at der ligger 1,3 millioner kroner i den lille plastikpose.
 Otte luksusbiler er beslaglagt af politiet.
Denne mercedes er dog afleveret tilbage, efter den blev beslaglagt i oktober sidste år.
 Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner 1 / 6Politiet beslaglagde værdier for over 70 millioner kroner ved aktionen i 2017.
Blandt andet biler, ejendomme, kontanter og smykker.
1 / 6Politiet har beslaglagt 1,5 millioner kroner i kontanter.
2 / 6Ud over store stakke med pengesedler er det nøgle til en Bentley, som politiet her har konfiskeret.
3 / 6Politiet har noteret, at der ligger 1,3 millioner kroner i den lille plastikpose.
4 / 6Otte luksusbiler er beslaglagt af politiet.
Denne mercedes er dog afleveret tilbage, efter den blev beslaglagt i oktober sidste år.
5 / 6Fem eksemplarer af Arne Jacobsens berømte designerstol 'ægget'.
En ægget-stol koster fra ny mindst 40.
000 kroner 6 / 6- I en periode hvor politiet er presset på resurser, der må politiet jo prioritere.
Det her var så åbenbart en af de sager, der ikke var kapacitet til at håndtere, vurderer Henning Fuglsang Sørensen.
50 kroner i timenIfølge politiet har netværket igennem tre år udstedt 5.
158 fiktive fakturaer for at dække over systematisk sort arbejde indenfor blandt andet byggeri, rengøring og transport.
En af de tidligere ansatte har forklaret i Sø- og Handelsretten, at han fik 50 kroner sort i timen for at arbejde for en af de tiltalte.
Heller ikke justitsminister Søren Pape Poulsen (K) vil kommentere den konkrete sag.
Men han erkender, at politiets indsats overfor økonomisk kriminalitet ikke er god nok.
- De kriminelle bliver dygtigere.
Det kræver også, at myndighederne bliver dygtigere.
Det er nok det tætteste jeg kommer på at kommentere den konkrete sag, siger Søren Pape Poulsen.
På Christiansborg er retsordførerne for Venstre og Socialdemokratiet rystede over forløbet.
- Det er dybt, dybt betænkeligt.
Havde man dengang fortsat efterforskningen, havde man også forhindret de efterfølgende forbrydelser, siger Preben Bang Henriksen fra Venstre.
- Det er rigtig trist at kriminelle har fået frit spil fordi politiet har stoppet en sag, som de var på sporet af, siger Trine Bramsen fra Socialdemokratiet.
"Økonomisk kriminelle har fået frit spil"Det seneste år har budt på flere store skandaler om økonomisk kriminalitet: Anklager om svindel med udbytteskat gennem mange år mod blandt andre rigmanden Sanjay Shah.
Mistanke om hvidvask i Danske Bank.
Og desuden sagen om den tidligere fuldmægtige i Socialstyrelsen, Britta Nielsen, der er sigtet for at have overført 111 millioner kroner af offentlige tilskudsmidler til sig selv.
Besvær med sager om økonomisk kriminalitetSigtelser om selskabssnyd faldt i 2017 med 80 procent, viser en aktindsigt, DR Nyheder har fået fra Københavns Politi.
I sager om økonomisk kriminalitet er politiet sigtelsesprocent faldet med 18 procent fra 2015-2017, viser en beretning fra Rigsrevisionen fra april 2017.
Politiets sagsbehandlingstid for aktiviteter vedrørende økonomisk kriminalitet er steget 48 % fra 2015 til 2017, viser Rigsrevisionens beretning.
- Vi har haft alt, alt for mange sager det seneste år, hvor økonomisk kriminelle har fået frit spil.
Det handler om, at vi som samfund har været alt for naive, mener Trine Bramsen (S).
Både Socialdemokratiet og Venstre er nu parate til at sende flere penge til politiet.
- Meget tyder på, at der simpelthen ikke er resurser nok hos bagmandspolitiet.
Og i det omfang det er tilfældet, så er vi klar med yderligere penge, for det her må ikke have lov at finde sted, siger Preben Bang Henriksen (V).
Og justitsministeren lover nu, at der vil komme flere penge til at bekæmpe økonomisk kriminalitet.
- Vi kommer til at styrke det her område.
Jeg har meget svært ved at se, at det her kan løses, uden der følger økonomi med, siger Søren Pape Poulsen.
Politiet har foreløbigt beslaglagt op mod 70 millioner kroner i forbindelse med operation greed.
Så hovedparten af de 258 millioner, som staten kan være blevet snydt for, ser ud til at være forduftet.
- I den bedste af alle verdener ville politiet have fortsat efterforskningen i 2015 og kørt en straffesag, og der fået stoppet bagmanden.
Havde det været tilfældet, havde vi ikke stået med sagen i dag, siger lektor Henning Fuglsang Sørensen.
FacebookTwitterKopier linkEmner:Kriminalitet|Politi|Preben Bang Henriksen (politiker)|Sø- og Handelsretten|København




https://www.dr.dk/nyheder/kultur/film/se-svarene-adam-price-jo-emilie-tilgiver-johannes-antons-skyld






https://www.dr.dk/sporten/haandbold/em-kvinder/frankrigs-haandboldkvinder-vinder-em-paa-hjemmebane

EM KvinderFrankrigs håndboldkvinder vinder EM på hjemmebaneDe franske værter vandt EM-finalen i kvindehåndbold med 24-21 over Rusland.
Frankrig er europamester i håndbold.
16.
dec.
2018 kl.
19.
09 | opdateret 16.
dec.
2018 kl.
19.
23Bemærk: artiklen er mere end 30 dage gammelLæs opFrankrig er europamestre i kvindehåndbold, efter holdet søndag vandt finalen over Rusland med 24-21.
Det er Frankrigs første EM-guldmedalje nogensinde.
Verdensmestrene stod over for de olympiske mestre i finalen.
Dermed sluttede EM på samme måde, som det startede.
Ligesom i åbningskampen, var det værtsnationen fra Frankrig, der stod på den ene banehalvdel, og Rusland på den anden.
Men modsat EM's første kamp, så kunne Frankrig trække sig sejrrigt ud af opgøret og tage guldmedaljerne om halsen.
Men det blev ikke let.
Tempoet var højt fra kampens start, og et hav af scoringer strøg ind bag banens to målmænd.
Læs også:Danske Helle Thomsen og Holland vinder EM-bronzeSpillerne fra de to mandskaber viste et forrygende overblik, og det gav en yderst velspillet håndboldkamp, hvor de to hold fulgtes ad gennem hele første halvleg.
Midt i halvlegen fik Amandine Leynaud bedre fat i det franske mål, og med tre scoringer i træk bragte de franske kvinder sig for første gang i front med to mål 9-7.
Men større blev føringen aldrig, og Frankrig gik til pause foran med et enkelt mål 13-12.
Kampen havde et dansk islæt i form af den danske dommerduo med Line Hesseldal Hansen og Karina Christiansen.
De to kom i centrum i starten af anden halvleg, da de gav direkte rødt kort til den franske stjerne Allison Pineau, da hun ramte den russiske målmand på siden af hovedet under et straffekast.
Pineau forlod banen i tårer, og det tændte det store hjemmepublikum i hallen i Paris endnu mere.
Læs også:Tre grunde til at Frankrig vinder EMDe smittede af på banen, hvor Alexandra Lacrabere knap ti minutter inde i halvlegen sendte Frankrig foran med tre mål.
I den anden ende fik Laura Glauser, der havde erstattet Amandine Leynaud i det franske mål, bedre fat.
Men kampen mistede sit flow efter det røde kort, og flere fejl sneg sig ind på begge mandskaber.
Russerne kom igen helt tæt på Frankrig ved 16-17, inden Frankrig atter trak fra, og med ti minutter igen var værtsnationen foran med 21-18.
Den afstand formåede Frankrig at holde helt til slut, og så kunne de franske kvinder bryde ud i jubel sammen med det store hjemmepublikum, og festen i Paris kunne begynde.
Frankrig har tidligere vundet EM-bronze tre gange.
Sidste år vandt holdet VM-guld.
/ritzau/FacebookTwitterKopier linkEmner:Frankrig|Rusland|Paris|Håndbold




https://www.dr.dk/sporten/fodbold/superliga/soenderjyske-traener-stopper-til-sommer-tid-til-proeve-noget-nyt

SuperligaSønderjyske-træner stopper til sommer: ’Tid til at prøve noget nyt’Claus Nørgaard stopper som cheftræner i Superliga-klubben, når hans kontrakt udløber til sommer.
Claus Nørgaard forlænger ikke sin kontrakt med Sønderjyske og stopper dermed som cheftræner i klubben til sommer.
Af Morten Top og Morten Mølby16.
dec.
2018 kl.
18.
30Bemærk: artiklen er mere end 30 dage gammelLæs opFor to år siden kom Claus Nørgaard til Sønderjyske, hvor han tog sit første job som Superliga-cheftræner.
Når kontrakten til sommer udløber, stopper den 38-årige træner i klubben.
Det fortæller han til DR efter Sønderjyskes nederlag til FCK søndag.
- Jeg har meddelt Hans Jørgen Haysen (sportschef i Sønderjyske, red.
), at jeg ikke ønsker at forlænge den aftale, der udløber 30.
juni 2019.
Det er status lige nu, siger Claus Nørgaard til DR.
Læs også:Ungdomslandstræner bliver ny cheftræner i Sønderjyske- Jeg har lyst til at prøve noget nyt.
Nu har jeg været her i to år.
Da jeg overtog, skulle vi bygge holdet op igen.
Der var stort frafald efter en flot sæson, og vi skulle bygge det op igen.
Det har været en spændende proces, og vi har nået vores sportslige målsætninger de seneste to år.
Nu er tiden inde til at prøve noget nyt, siger Nørgaard.
Claus Nørgaard kom til Sønderjyske fra en rolle som assistenttræner i Brøndby.
Han har også været landstræner for flere forskellige danske U-landshold.
FacebookTwitterKopier link




https://www.dr.dk/nyheder/udland/niks-trump-advokat-lukker-muligheden-interview-med-mueller

Rusland-undersøgelseSe temaUdlandNiks!
Trump-advokat lukker muligheden for interview med Mueller - Det bliver over mit lig, siger Donald Trumps advokat om et muligt interview mellem Trump og Robert Mueller.
Trump-advokat Rudy Giuliani afviser, at præsidenten lader sig interviewe af Rober Mueller.
16.
dec.
2018 kl.
19.
10Bemærk: artiklen er mere end 30 dage gammelLæs opDonald Trumps advokat Rudy Giuliani afviser kategorisk et interview mellem præsidenten og den særlige anklager Robert Mueller.
- Det bliver over mit lig, siger Rudy Giuliani i et interview med Fox News.
Den tidligere FBI-chef Robert Mueller står i spidsen for efterforskningen af mulig russisk indblanding i det amerikanske præsidentvalg i 2016.
Læs også:Mueller vil belønne Trumps eksrådgiver for samarbejdeGiuliani kalder Mueller og hele holdet bag efterforskningen for "en joke".
Mueller har flere gange anmodet om et interview med præsidenten.
I sidste måned besvarede Det Hvide Hus skriftligt en række spørgsmål.
Spørgsmålene drejede sig om muligt samarbejde mellem Trump og Rusland.
20 vidner står klarGiuliani kritiserer i interviewet med Fox News også Trumps tidligere advokat Michael Cohen.
Han kalder ham blandt andet for en "lystløgner".
Cohen udtalte fredag, at Trump var klar over, at det var i strid mod reglerne, da Cohen i 2016 sørgede for betaling til to kvinder.
De blev angiveligt betalt for for at holde mund med oplysninger, der kunne skade Trump i præsidentvalgkampen.
Men ifølge Giuliani blev betalingerne foretaget af hensyn til Trumps familie.
Og altså ikke for at influere valgresultatet.
- Jeg kan finde vidner, der kan fortælle, at præsidenten var bekymret for, hvordan det ville påvirke hans børn og hans ægteskab.
Jeg ved, hvad han var bekymret for, og det kan jeg finde 20 vidner, der kan fortælle, siger han.
Læs også:Donald Trumps indenrigsminister stopperCohen blev onsdag idømt tre års fængsel for skatteunddragelse, for at have løjet for Kongressen og for betalingen til de to kvinder.
Trump har tidligere afvist betalingen.
Senere har han dog givet dårlige råd fra Cohen skylden for, at betalingerne blev foretaget.
/ritzau/APFacebookTwitterKopier link




https://www.dr.dk/sporten/fodbold/superliga/fck-stjerne-kroner-faenomenalt-efteraar-med-hattrick

SuperligaFCK-stjerne kroner fænomenalt efterår med hattrickMed en 3-0-sejr ude over Sønderjyske efter hattrick af Robert Skov overvintrer FCK som nummer et i ligaen.
16.
dec.
2018 kl.
18.
03 | opdateret 16.
dec.
2018 kl.
18.
49Bemærk: artiklen er mere end 30 dage gammelLæs opFC København kan gå på juleferie med et stort smil, efter at holdet søndag vandt 3-0 på udebane over Sønderjyske.
FCK overvintrer dermed på førstepladsen i Superligaen efter 47 point i 20 kampe, mens Sønderjyske er placeret som nummer ti med 22 point.
Sejren kan FCK især takke en sprudlende Robert Skov for, da han med tre mål nedlagde et ellers fint fightende hjemmehold.
Udeholdet tiltvang sig hurtigt initiativet i kampen, og efter 12 minutters spil bragte kantspiller Robert Skov FCK i front med sit venstreben.
Læs også:FCM sejrer i sidste efterårskampFem minutter senere burde udeholdets Nicolai Boilesen endda have bragt FCK yderligere i front, men venstrebacken missede med sit højreben tæt under mål.
Sønderjyske forsøgte at kæmpe sig tilbage i opgøret med en god fight, men Robert Skov var i flyvende spilhumør.
Efter 43 minutters spil svingede Skov nemlig igen venstrebenet, og via indersiden af stolpen bragte han københavnerne på 2-0.
Dermed var det op ad bakke for sønderjyderne, og selv om hjemmeholdet fightede godt, kunne de intet stille op mod Robert Skov og co.
Læs også:Sikker sejr sender FCK tilbage på førstepladsenEfter 62 minutters spil fik FCK et frispark tæt på sønderjydernes felt.
Denne gang kanonerede Skov bolden i mål med et hårdt spark, og endnu en gang var det venstrebenet, som slog til.
Sønderjyske forsøgte at bringe spænding tilbage i opgøret, men tættere end et stolpeskud fra kantspiller Søren Frederiksen efter 72 minutter kom holdet ikke.
Dermed kørte en flyvende Robert Skov og resten af FCK-holdet sikkert en 3-0 sejr hjem til København.
/ritzau/FacebookTwitterKopier linkEmner:FC København|Nicolai Boilesen (fodboldspiller)|SønderjyskE|Fodbold|København




https://www.dr.dk/sporten/fodbold/superliga/robert-skov-rykker-fra-mbappe-og-ronaldo-paa-den-europaeiske

SuperligaRobert Skov rykker fra Mbappé og Ronaldo på den europæiske topscorerlisteMed 18 mål i Superligaen er Robert Skov den femtemest scorende spiller på tværs af alle ligaer i Europa.
Mbappé og Ronaldo er også godt med på den europæiske topscorerliste.
Robert Skov ligger dog over både franskmanden og portugiseren.
Af Johan Haarløv16.
dec.
2018 kl.
18.
59Bemærk: artiklen er mere end 30 dage gammelLæs opDet vil være en slagkraftig underdrivelse at kalde Robert Skovs målform for ’helt ustyrlig’, ’brandvarm’ eller hvad man nu ellers kunne finde på af udtryk af den karakter.
FC Københavns venstrebenede kant scorede alle tre mål i københavnernes sejr over Sønderjyske søndag, og 22-årige Skov er nu stukket af på topscorerlisten i Superligaen.
18 mål er han noteret for i efterårssæsonen – historisk set er det kun blevet gjort bedre en enkelt gang i Superligaen, nemlig af Ebbe Sand i 1997/98-sæsonen.
Men også uden for den danske grænse kan Skovs mange mål være med blandt de store.
I kampen om den såkaldte ’Golden Boot’, som uddeles til den mest scorende på tværs af de europæiske ligaer, når sæsonen er slut, ligger Skov på en delt 5.
-plads.
I ’Golden Boot’-konkurrencen tages der højde for, at alle ligaer i Europa ikke er lige stærke.
Derfor bliver et mål i de bedste rækker – for eksempel den spanske La Liga og den engelske Premier League – ganget med en faktor på to.
Målene fra Superligaen ganges med faktor 1,5.
Læs også:FCK-stjerne kroner fænomenalt efterår med hattrickMed sine i alt 18 mål har Skov derfor nu 27 point, og dermed overhaler han en spiller som Kylian Mbappé fra Paris Saint-Germain, der med 24 point er den højest placerede spiller fra en af Europas topligaer.
Lige bag Mbappé ligger holdkammeraten Neymar, Juventus' Cristiano Ronaldo og Barcelonas Lionel Messi, der alle tre har 22 point.
Mbappé har scoret 12 mål i den franske liga og har 24 point i kampen om 'The Golden Boot'.
 Neymar har scoret 11 mål i Ligue 1.
Det giver ham en placering som delt nummer 13 i 'Golden Boot'-konkurrencen.
 Lionel Messi har ligesom Neymar også scoret 11 gange i denne sæson.
 Cristiano Ronaldo følger stærkt med Neymar og Messi.
Også portugiseren har scoret 11 mål i denne sæson.
1 / 4Mbappé har scoret 12 mål i den franske liga og har 24 point i kampen om 'The Golden Boot'.
1 / 4Neymar har scoret 11 mål i Ligue 1.
Det giver ham en placering som delt nummer 13 i 'Golden Boot'-konkurrencen.
2 / 4Lionel Messi har ligesom Neymar også scoret 11 gange i denne sæson.
3 / 4Cristiano Ronaldo følger stærkt med Neymar og Messi.
Også portugiseren har scoret 11 mål i denne sæson.
4 / 4Lionel Messi har i øvrigt vundet ’Golden Boot’-konkurrencen fem gange i karrieren – senest i sidste sæson, hvor han scorede 34 mål og altså samlet fik en pointscore på 68.
’Golden Boot’-konkurrencen føres af Brasilianske Liliu fra den estiske klub Nomme Kalju.
Liliu har scoret 31 mål i 31 kampe.
Den estiske liga følger modsat de fleste andre turneringer i Europa kalenderåret.
Turneringen er derfor slut, og Liliu kan ikke forvente at ende som samlet vinder af ’Golden Boot’-konkurrencen, som slutter til sommer.
FacebookTwitterKopier linkEmner:Cristiano Ronaldo (fodboldspiller)|Kylian Mbappé (fodboldspiller)|Paris Saint-Germain|Fodbold|Storbritannien




https://www.dr.dk/sporten/fodbold/superliga/fcm-sejrer-i-sidste-efteraarskamp

SuperligaFCM sejrer i sidste efterårskampFCM kan gå på juleferie med en god fornemmelse.
Ulvene slog søndag Horsens med 3-1 på udebane.
16.
dec.
2018 kl.
16.
20 | opdateret 16.
dec.
2018 kl.
17.
56Bemærk: artiklen er mere end 30 dage gammelLæs opFC Midtjylland slog søndag eftermiddag AC Horsens med 3-1 på udebane i Superligaen, uden at de danske mestre imponerede.
FCM kom planmæssigt foran efter 12 minutter, men mistede herefter grebet om kampen.
Trods udligningen til Horsens fik FCM de tre point på en fin anden halvleg.
Med de tre point indtager midtjyderne førstepladsen i ligaen med samme pointantal som FC København, der spiller senere søndag.
Horsens ligger nummer otte i ligaens tætte midterfelt efter nederlaget.
Kampen begyndte ganske lige, men der gik ikke længe, før FCM trykkede hjemmeholdet i bund.
Det gav pote efter 12 minutter.
Paul Onuachu fandt tæt under mål Rilwan Hassan, som glidende sendte bolden i mål.
Læs også:FC Midtjylland cruiser op på førstepladsenKampbilledet ændrede sig ikke som følge af scoringen, men til trods for overtaget vadede FCM ikke ligefrem i chancer.
Til gengæld blev Horsens farligere, som første halvleg skred frem.
Efter 35 minutter slog hjemmeholdet kontra, og Oliver Drost udnyttede muligheden til at udligne til 1-1.
Horsens kunne have sluttet første halvleg med en føring, men Michael Lumb manglede skarpheden fem minutter før pausen, da han forsøgte sig.
Skarphed havde til gengæld forsvarsspilleren Alexander Scholz 34 sekunder inde i anden halvleg, da han bragede gæsterne i front med 2-1.
Læs også:VIDEO Bundholdet Vejle sejrer over Horsens i lokalopgørDe første ti minutter af anden halvleg bød i det hele taget på store chancer til udeholdet.
Paul Onuachu og brasilianske Evander vil formentlig føle, at de burde have øget føringen.
Trods de misbrugte chancer holdt FCM hjemmeholdet ganske godt fra fadet, og modsat første halvleg havde gæsterne bedre styr på duelspillet, hvilket gjorde det svært for Horsens at skabe chancer.
Paul Onuachu lukkede kampen efter 89 minutter med sin scoring, og de to hold har hermed spillet deres sidste kamp i dette efterår.
/ritzau/FacebookTwitterKopier linkEmner:FC Midtjylland|Horsens|FC København|Fodbold|AC Horsens




https://www.dr.dk/nyheder/indland/boom-i-vikarer-glaedeligt-og-bekymrende

IndlandBoom i vikarer: 'Glædeligt' og 'bekymrende'Antallet af vikarer på fuld tid stiger, viser nye tal fra Dansk Industri.
Antallet af fuldtidsbeskæftigede vikarer stiger, viser nye tal fra Dansk Industri.
Hos DBK Fonden i Køge supplerer 35 vikarer fra bureauet JKS op til jul de cirka 60 fastansatte.
Af sandra Meinecke16.
dec.
2018 kl.
15.
29 | opdateret 16.
dec.
2018 kl.
17.
11Bemærk: artiklen er mere end 30 dage gammelLæs opFlere og flere bliver tilbudt et job som vikar i stedet for en kontrakt med en fastansættelse.
Det viser nye tal fra Dansk Industri.
I 2017 var der 23.
000 fuldtidsbeskæftigede vikarer.
I andet kvartal af 2018 var det tal oppe på knap 26.
000.
Udviklingen deler vandeneDe mange vikarer tyder på et opsving og en fremgang for danske virksomheder.
Men stigningen i antallet af vikaransættelser skaber både bekymring og glæde.
Hos Dansk Industri er de glade for udviklingen.
- Det betyder jo, at det går rigtig godt i danske virksomheder, siger DI's branchedirektør Jakob Scharff.
Men hos HK er formand Simon Tøgern ærgerlig over, at opsvinget ikke betyder flere fastansættelser og at en række af ansættelserne sker via vikarbureauer.
- Reelt mister du nogle rettigheder, når du er ansat på den her måde, siger Simon Tøgern, han understreger, at det på trods af stigningen stadig kun er en lille del af arbejdsmarkedet, der er beskæftiget som vikarer.
De 26.
000 vikarer svarer til 1 procent af den samlede lønmodtagerbeskæftigelse i Danmark.
- Det er utrygt både for vikarerne og de fastansatte, for er det reelt en undergravning af de ordinært ansattes vilkår, der foregår?
, spørger Simon Tøgern.
Hos DI ser en tydelig stigning af vikarer og det er branchedirektør Jakob Scharff glad for, da det betyder, at det går godt for de danske virksomheder.
DI: God måde at få job påHos Dansk industri deler de ikke den bekymring.
- Det er en god måde at få et fast job på, siger Jakob Scharff og henviser til en analyse som DI netop har lavet, der viser, at mange vikarer ender i fastansættelser.
- Det er en god mulighed for at skrifte branche, møde en ny virksomhed eller komme tilbage efter en periode med ledighed, siger branchedirektøren og tilføjer, at han også oplever, at flere vælger vikaransættelserne til, fordi det giver fleksibilitet.
- Vi er derfor ikke bekymrede hos DI - men derimod glade, siger Jakob Scharff, som oplever at der er brug for vikarer "over hele linjen".
- Særligt for faglærte - både elektrikere og på social- og sundhedsområdet, siger han og tilføjer, at vikarerne er afgørende for om en virksomhed siger ja eller nej til en ordre.
- Og vi ser jo gerne, at så mange virksomheder som muligt kan følge med opsvinget og sige ja til ordrerne.
Ifølge Dansk Industri er beskæftigelsen i vikarbranchen steget med 62,5 procent siden 2009.
FacebookTwitterKopier linkEmner:Arbejdsmarked|Dansk Industri|Erhverv|Industri




https://www.dr.dk/sporten/haandbold/em-kvinder/danske-helle-thomsen-og-holland-vinder-em-bronze

EM KvinderDanske Helle Thomsen og Holland vinder EM-bronzeHolland besejrede Rumænien med 24-20 i kampen om bronzemedaljen ved EM i kvindehåndbold i Frankrig.
Helle Thomsen kan glæde sig over bronzemedaljer ved EM.
16.
dec.
2018 kl.
15.
46Bemærk: artiklen er mere end 30 dage gammelLæs opDe hollandske håndboldkvinder med danske Helle Thomsen på trænerbænken sikrede søndag bronzemedaljer ved EM i Frankrig.
Det stod klart, efter at Holland besejrede Rumænien i bronzekampen med en sejr på 24-20.
Holland kom bedst fra start, mens Rumænien skulle bruge knap seks minutter på at score sit første mål til 1-2.
Derefter fulgtes de to hold ad, men Holland fik i løbet af halvlegen godt fat, og mens Rumænien stødte ind i en scoringskrise, kunne Angela Melastein gøre det til 8-4 til Holland midt i første halvleg.
Det blev også til 9-4, inden Rumænien igen fik gang i scoringerne, men det var tydeligt, at rumænerne havde svært ved at undvære sin helt store stjerne Cristina Neagu, der pådrog sig en korsbåndsskade i den sidste kamp i mellemrunden.
Læs også:Russiske favoritter spiller sig i EM-finalenSamtidig stod Tess Wester en flot kamp i det hollandske mål, og Odense Håndboldspilleren havde en redningsprocent på 47 i første halvleg.
I den anden ende af banen satte en anden spiller fra den danske liga sit præg.
Estavana Polman, der til dagligt spiller for Team Esbjerg, scorede fire mål på fem forsøg i halvlegen.
Derfor kunne Helle Thomsens mandskab også gå til pause med en komfortabel føring på syv mål og 15-8.
Et hav af fejl sneg sig ind på begge mandskaber i begyndelsen af anden halvleg.
Hollænderne smed den ene bold væk efter den anden, men Rumænien fik ikke udnyttet åbningen og skulle igen bruge seks minutter på at score holdets første mål i halvlegen.
Da der først var taget hul på målscoring, satte rumænerne tre mål ind i træk og halede ind på Holland.
Læs også:Danmark bliver repræsenteret i EM-finalenRumænerne fik generelt bedst fat i anden halvleg.
Denisa-Stefania Dedu i rumænernes mål fandt for alvor de store redninger frem.
Med ti minutter igen havde holdet formindsket afstanden til hollænderne til tre mål og atter skabt spænding.
Det var dog ikke nok.
Desværre for rumænerne fandt Holland igen koncentrationen frem og formåede at holde Rumænerne på afstand, og så kunne jublen bryde ud blandt de hollandske spillere.
Dermed henter Helle Thomsen igen en medalje med hjem til Holland fra en slutrunde.
Sidste år blev det til en bronzemedalje ved VM i Tyskland, mens det for to år siden blev til sølv ved EM i Sverige.
/ritzau/FacebookTwitterKopier link




https://www.dr.dk/mitliv/kim-og-kasper-er-singlefaedre-det-gaelder-om-holde-sig-gode-venner-med-ekskaeresten

Virkelig­hedens 'Doggystyle'Se temaMit LivKim og Kasper er singlefædre: Det gælder om at holde sig gode venner med ekskærestenLivet som singlefar behøver ikke være kompliceret, selv om alting i starten føles uoverskueligt, når ens verden ramler sammen.
Af Palle Herløv (tekst og foto) og Signe Heiredal (grafik)16.
dec.
2018 kl.
19.
17Læs opFar, mor.
.
.
og børn!
De troede, det skulle være dem for altid.
Sådan gik det ikke.
I anledning af DR3-serien 'Doggystyle', som følger 21-årige Asta, der ufrivilligt flytter hjem til sine forældre i Odsherred og forelsker sig i en ung fyr med et barn, sætter DR Mit Liv fokus på virkelighedens singlefædre.
Følg 'Doggystyle'Hver søndag kan du se et nyt afsnit af 'Doggystyle' på DR TV her.
Følg hovedkarakteren Asta på Instagram her.
Lyt til al musikken fra 'Doggystyle' på Spotify her.
Vi har mødt flere unge mænd, hvis forhold er gået i vasken, så de nu står alene med ét eller flere børn med forskellige aftaler om samvær.
Her møder du Kasper Eskildsen fra Vejle, der har en søn på ti måneder, som han ser to gange om ugen tre timer ad gangen.
Det sker som regel hjemme hos hans tidligere svigerforældre, hvor Kaspers søn nu bor med sin mor.
Han håber på at få mere samværstid, når sønnen bliver ældre og ikke er så tæt knyttet til moren.
Læs også:Christian har to børn med to kvinder i udlandet: Jeg troede aldrig, det skulle ske for migDu møder også Kim Aagaard fra Balling ved Skive, som har sine fire-årige tvillinger Sophia og Oliver syv dage ad gangen, så han holder en uges pause indimellem forælderlivet.
Det, synes han, egentlig er ret fantastisk, for så kan han gå på jagt, tage i byen eller arbejde ekstra som deltidsbrandmand.
Vi starter hos Kasper Eskildsen.
- Min største frygt?
At Hector glemmer, hvem der er hans farJeg var ved at gå op i limningen, da min søn kom til verden i februar.
Vi kendte ikke kønnet, og jeg er sindssygt nysgerrig.
Jeg har altid været sikker på, at jeg ville have børn i en tidlig alder, og nu stod jeg dér på fødestuen som 29-årig og ventede på, at det skete.
En måned senere blev glæden afløst af frustrationer og tanker om, hvornår jeg kunne se Hector igen.
Hans mor flyttede hjem til sine forældre, mens jeg var ude at rejse, så jeg kom tilbage til en tom lejlighed med gaver til dem begge i kufferten.
Det var sgu en mærkelig følelse.
Vi har haft vores op- og nedture, og jeg overvejede flere gange, om forholdet var værd at kæmpe for, eller om vi skulle give slip på hinanden.
Hun endte så med at træffe beslutningen for os begge to, og jeg er ikke sur på hende over det, selv om jeg aldrig vil glemme måden, det skete på.
Det vigtigste er, at Hector ikke oplever at have forældre, som altid er uenige.
Tankerne begyndte at køre rundt i hovedet på mig - og gør det stadig - for hvordan skulle det hele nu vendes og drejes?
Hvornår, hvor ofte og hvordan kunne jeg se Hector igen?
Jeg havde vildt mange ubesvarede spørgsmål sammen med en masse praktiske ting, der skulle ordnes.
Jeg følte mig magtesløs, hvilket jeg også var.
Jeg kan se det på måden, han smiler, når han ser mig, og jeg kan mærke det, når vi krammer hinanden.
Kasper EskildsenVi var i Statsforvaltningen i Aabenraa, hvor det endte med en løsning, der indebærer, at jeg besøger Hector cirka tre timer ad gangen to dage om ugen.
Som regel hjemme hos mine tidligere svigerforældre, hvor Hector stadig bor.
Her kan jeg godt til tider føle mig som en hyggeonkel, der kigger forbi og finder sin plads på legetæppet, og jeg oplever, at Hector søger de personer, han kender bedst, selv om han er hos mig for at opbygge en relation.
Min største frygt er, at han glemmer, hvem der er hans far.
Jeg er dog ikke i tvivl om, at han ved, det er mig.
Jeg kan se det på måden, han smiler, når han ser mig, og jeg kan mærke det, når vi krammer hinanden.
Men jeg vil meget gerne se ham oftere, så vi kan styrke forholdet, ligesom min familie gerne vil se ham igen.
Jeg har en slags skyldfølelse over for dem.
Lige nu accepterer jeg tingene, som de er, selv om jeg ikke ser ham ret meget, for i en situation som den her er samarbejdet altafgørende, og det er et punkt, hvor man kan stikke til hinanden, hvis man ikke er på bølgelængde.
Det vil altid på én eller anden måde gå ud over barnet, og det må det ikke.
Jeg har fundet ud af, at det at være singlefar på mange måder handler om kompromisser - lidt ligesom når man stadig er sammen.
Hector har endnu sin første overnatning til gode hjemme hos Kasper Eskildsen.
Kasper har indrettet sin nye lejlighed, så der er plads til sønnen, med puslebord, legetøj, høj stol og legetæppe.
Det er lidt specielt at dele et barn med en ekskæreste, for man vil altid være uadskillelige og tvunget til at have noget med hinanden at gøre.
Man cutter ikke bare forbindelsen.
Jeg er født og opvokset her i Vejle, og jeg føler mig fastlåst til området, fordi jeg nu har en søn, der bor her.
Jeg vil ikke flytte væk fra ham de første mange år, mens han er lille.
Han er det vigtigste i mit liv.
Jeg har indrettet mit nye hjem, så han kan være her, men jeg har ikke haft ham her alene endnu, og han har ikke sovet her om natten.
Det glæder jeg mig til at prøve.
Heldigvis er der små børn i min familie og hos mine venner, som jeg får lov at "øve" mig på ved at give dem mad og så videre.
Så er jeg klar, når jeg en dag får lov at have min søn alene hjemme hos mig i flere dage.
Bare os to.
- Det kan faktisk være fantastisk at være far uden en morJeg vidste godt, hvad jeg gik ind til, da jeg blev kærester med en seks år ældre kvinde.
Hun havde tre børn i forvejen - med to forskellige mænd - og jeg var klar på at være med til at opdrage dem, selv om jeg kun var 19 år dengang.
Det blev hurtigt naturligt for mig at have den rolle, selv om det var lidt af en udfordring.
På en ferie i Alanya fandt vi ud af, at hun var gravid, og så tænkte jeg: Fuck mand, nu er det alvor!
Nu er det mit eget barn, jeg skal tage mig af.
Til scanningen fandt vi ud af, at der var én af hvert køn.
Der fik jeg sgu lige en ekstra klump i halsen.
Der ryger mange tanker gennem en mands hoved, når han får at vide, at han skal være far til to på én gang.
Hvad gør det ved mit liv?
Vi var glade for at blive forældre til de to bavianer, men vi voksede fra hinanden som mennesker.
Hun ville den ene vej, og jeg ville den anden.
Der er mere gang i hende, mens jeg kan lide at være hjemme og slappe af.
For et år siden flyttede jeg ind i parcelhuset her i Balling, så vi kunne få noget frirum til at finde os selv og hinanden igen.
Vi blev til sidst enige om, at vi ikke skulle være kærester længere.
Vi kan ikke bo sammen, for det fungerer ikke, når der går hverdag i den.
Jeg synes, vi har kæmpet for det, og gjort, hvad der var muligt.
Mest for børnenes skyld.
Når jeg afleverer dem mandag morgen efter en uges samvær, begynder jeg at savne dem efter et par dage.
Kim AagaardNu har jeg indrettet mig her med et børneværelse, som Oliver og Sophia deler.
Jeg sørger for at udnytte tiden fuldt ud, når de er her.
Jeg vil ikke spilde et eneste minut eller sekund på ting, der kan vente til senere.
Telefonen bliver sat på lydløs og lagt på hylden, og jeg dækker bord til aftensmaden, før jeg henter dem i børnehaven, så jeg ikke skal bruge tid på det, når vi kommer tilbage.
Når de sover ved 19-tiden, støvsuger jeg, gør rent og rydder af bordet.
Så har vi haft god tid til at spise, snakke om dagen, lave madpakker og lege sammen.
Det er selvfølgelig hårdt at lave alt husarbejdet selv ved siden af børnepasningen, men det er vigtigt for mig, at jeg giver dem en masse gode oplevelser.
Kim Aagaard læser godnathistorier for sine tvillinger hver aften.
Han bor i parcelhus i landsbyen Balling nær Skive, så her er meget stille omkring ham hver anden uge.
Han sørger for at udnytte tiden optimalt, når børnene er der.
Når jeg afleverer børnene mandag morgen efter en uges samvær, begynder jeg at savne dem efter et par dage.
Så er det svært ikke at kunne kysse dem godnat og ønske dem en god dag i børnehaven.
De har pludselig syv dage, som jeg ikke er en del af.
Så bliver jeg opmærksom på bilerne, der kører forbi ude på vejen og bryder stilheden, og jeg hører urets tikken, fordi her pludselig er meget ro omkring mig.
Til gengæld har jeg god tid til at gøre præcis, hvad jeg selv har lyst til.
Så går jeg på jagt om morgenen, eller jeg tager nogle ekstra vagter på brandstationen efter fyraften fra mit job som klargøringsmand på et autoværksted.
Eller nogle flere øl i byen, fordi jeg ikke skal tidligt op og stå til rådighed for andre.
Det kan faktisk være ret fantastisk at være singlefar, hvis man samarbejder godt med børnenes mor.
Vi er heldigvis enige om langt det meste, så det fungerer for os at være forældre, der ikke længere bor sammen.
Fremtiden?
Jeg tror på, at jeg en dag skal være sammen med en ny kvinde.
Når det sker, vil jeg være 100 procent sikker på, at vi bliver ved at være sammen, for børnene skal ikke hele tiden møde fars nye kæreste.
Jeg tænker meget over, at alt, hvad jeg gør, skal være til det bedste for mine børn.
FacebookTwitterKopier linkEmner:DR3|Vejle|Statsforvaltningerne|Graviditet og fødsel|Aabenraa




https://www.dr.dk/nyheder/udland/forstaa-sagen-derfor-kan-somaliere-pludselig-sendes-hjem

UdlandForstå sagen: Derfor kan somaliere pludselig sendes hjemSiden januar 2017 har Udlændingestyrelsen besluttet at 928 somaliere mister deres opholdstilladelse.
Næsten 1.
000 somaliere skal ud, ifølge Udlændingestyrelsen.
Af Andreas Lindqvist16.
dec.
2018 kl.
18.
12Bemærk: artiklen er mere end 30 dage gammelLæs opDer er små 12.
000 indvandrere fra Somalia i Danmark.
De er flygtet fra den ustabile situation i det krigshærgede afrikanske land eller er blevet familiesammenført med somaliske flygtninge.
Men nu forsøger Udlændingestyrelsen at få nogle af dem til at rejse hjem.
21Søndag i SomaliaI aften kan du komme med DRs Afrika-korrespondent Søren Bendixen til Somalia.
For hvordan er mulighederne for dem der vender hjem?
Døm selv i 21Søndag.
I alt 516 somaliske flygtninge har enten fået inddraget deres opholdstilladelse eller har fået afvist at få den forlænget siden starten af 2017 og til og med oktober i år.
Dertil kommer 412 mennesker som er blevet familiesammenført med dem.
Flere af afgørelserne er allerede stadfæstet af klageinstansen Flygtningenævnet.
Men hvordan kan det være at Danmark er begyndt at afvise flygtninge fra et af verdens farligste lande?
DR Nyheder giver et overblik.
Hvad har den hidtidige praksis været i forhold til somaliere?
Danmark fik i 2002 en ny udlændingelov, hvor det såkaldte "de facto"-flygtningebegreb blev afskaffet.
Det var blevet brugt til de, som ikke kunne få asyl efter FN's flygtningekonvention, men heller ikke kunne sendes hjem.
Deriblandt mange somaliske flygtningeI den nye lov blev i stedet indført såkaldt beskyttelsesstatus.
Beskyttelsen blev ydet med udgangspunkt i primært Den Europæiske Menneskerettighedskonvention.
I årene efter var procentdelen af somaliere, som fik opholdstilladelse, relativ lav.
Men de fleste blev i Danmark, selv om de fik afslag.
Mange af dem søgte og fik opholdstilladelse, da en dom fra Den Europæiske Menneskerettighedsdomstol i 2012 fik udlændingemyndighederne til at ændre praksis igen og give ophold "på grund af de generelle forhold" i Somalia.
Læs også:1.
000 somaliere har mistet deres opholdstilladelse: 'Nu skal de rejse hjem'Allerede et år efter begyndte man dog at give afslag på asyl igen.
Og i efteråret 2016 offentliggjorde Udlændingestyrelsen at man for første gang ville begynde at inddrage eller afvise forlængelsen af opholdstilladelser til somaliere.
Hvad var grundlaget for det?
Når Udlændingestyrelsen er begyndt at inddrage somalieres opholdstilladelse, skyldes det en ændring af Udlændingeloven fra februar 2015.
Her blev det skrevet ind, at myndighederne skulle forskelsbehandle mellem dem, som havde opholdstilladelse efter FN's Flygtningekonvention og dem, som havde såkaldt beskyttelsesstatus.
Flygtningekonventionens beskyttelse er den bredeste, og opholdstilladelsen kan kun inddrages "hvis der er sket fundamentale, stabile og varige ændringer i hjemlandet", skrev politikerne i forarbejdet til lovændringen.
Den Europæiske Menneskerettighedskonvention beskytter derimod kun en flygtning mod at blive sendt tilbage til en reel risiko for "tortur, umenneskelig eller nedværdigende behandling".
Læs også:Dansk Industri: Fortvivlende at somaliske Mohamed ikke får lov at bliveDerfor kunne nogle opholdstilladelser nu inddrages "uanset at forholdene – trods forbedringerne − fortsat er alvorlige og må betegnes som skrøbelige og uforudsigelige", skrev politikerne i forarbejdet.
Er forholdene så blevet bedre i Somalia?
Der er ingen tvivl om at Somalia er et af de mest farlige lande at befinde sig i.
Gangstere og krigsherrer myrder og plyndrer i fraværet af en stærk statsmagt og terrororganisationen al-Shabab er indflydelsesrig og farlig, især i landområder.
Men der har været forbedringer de seneste år.
Staten er blevet stærkere og har nogenlunde kontrol med hovedstaden Mogadishu.
Somalia valgte i 2017 ny præsident og magtoverdragelsen skete fredeligt.
Og med hjælp fra over 20.
000 soldater fra Den Afrikanske Union er al-Shabab blevet trængt tilbage.
Læs også:Dødstal steget til 231 efter bombe i SomaliaDet store spørgsmål har været, om hjemvendte somaliere ved deres blotte tilstedeværelse i landet kan siges at være i så stor risiko, at de har krav på beskyttelse.
Det fastslog Den Europæiske Menneskerettighedsdomstol at de havde i en dom fra 2011.
Men i domme i 2013 og igen i 2015 lagde domstolen et andet snit.
Det åbnede for en mere restriktiv praksis.
Udlændingestyrelsen tager dog ikke kun udgangspunkt i dommene.
Den søger også selv information.
I 2013 og i 2015 udarbejdede styrelsen derfor rapporter om sikkerhedssituationen for hjemvendte.
Den sidste, som blev bredt debateret, kom frem til at al-Shabab primært rettede angreb og overgreb mod personer med tilknytning til myndighederne, de internationale styrker og internationale organisationer.
Rapporten var del af grundlaget, da Flygtningenævnet, som er klageinstans på Udlændingestyrelsens afgørelser, i 2016 stadfæstede styrelsens afgørelse om ikke at forlænge somalieres opholdstilladelse i fem principielle sager.
Er alle enige i at somalierne skal kunne miste opholdstilladelsen?
På Christiansborg stemte den borgerlige fløj, Det Radikale Venstre og Socialdemokratiet for lovforslaget i 2015, da det blev fremsat af daværende justitsminister Mette Frederiksen (S) som reaktion på flygtningekrisen.
Særligt Enhedslisten, som stemte imod, var dog kritisk.
Efter at Udlændingestyrelsen er begyndt at inddrage somalieres opholdstilladelser, har der jævnligt været lokale protester i konkrete sager.
For eksempel i sidste uge, da Udlændingestyrelsen afviste at forlænge opholdstilladelsen til en velintegreret somalisk familie i Nyborg.
Læs også:Somalisk familie står til udvisning trods mønstereksempel på integrationMen også selve Udlændingestyrelsens og Flygtningenævnets vurdering af, at der kan udvises til Somalia, udfordres.
Blandt andet af Dansk Flygtningehjælp, som har været medforfatter på nogle af styrelsens rapporter om situationen i landet.
- Vi mener asyljuridisk og sikkerhedsmæssigt at det er for tidligt at inddrage opholdstilladelser for gruppen af somaliere, for selv om situationen måske har forbedret sig siden 2011 og 2012, mener vi ikke, at den har forbedret sig i en grad, så det er forsvarligt at udsende, siger asylchef Eva Singer.
Hvilke ankemuligheder har somalierne?
Somaliske flygtninge, som mister opholdstilladelsen, kan klage til Flygtningenævnet.
Det har stort set alle gjort.
Nævnet har indtil midt i november vurderet 144 af sagerne, og har stadfæstet afgørelsen i 42 procent af dem.
40 procent er blevet sendt tilbage til styrelsen fordi der er kommet nye oplysninger.
Kun 18 procent af klagerne har fået medhold.
Læs også:Somaliere udvises af Danmark efter ny behandling af sagerOgså somaliere som er blevet familiesammenført med somaliere, som har fået inddraget deres opholdstilladelse, kan klage.
Det sker til UdlændingenævnetKan somaliere så sendes hjem?
Foreløbig er det meget få somaliere som rejser hjem, enten frivilligt eller under tvang.
Ifølge Dansk Flygtningehjælp drejede det sig i 2017 om 42 mennesker.
I 2018 er 32 blevet repatrieret til og med oktober, ifølge organisationen.
Nogle af dem er rejst hjem fordi de har mistet opholdstilladelsen.
Præcis hvad der skal ske med resten af de knap tusind somaliere, som nu har fået inddraget deres opholdstilladelser, er uklart.
De, hvis ankesager stadig er hos Flygtningenævnet, fortsætter med deres liv indtil en endelig afgørelse.
Stadfæstes afgørelserne, bliver de flyttet til et udrejsecenter, hvis de ikke vil rejse inden for 30 dage.
Læs også:Journalistik med væbnede vagter: DR's Afrika-korrespondent besøger SomaliaIfølge Dansk Flygtningehjælp forsvinder mange dog ud af landet i perioden, de fleste til andre europæiske lande som Tyskland og Frankrig, hvor de går jorden.
Ifølge Politiken har Danmark indgået en hemmeligholdt aftale med Somalia om at træne landets politi, til gengæld for at Danmark kan udvise til landet.
Ifølge dagbladet omfatter aftalen dog kun 12 hjemsendelser om året, hvormed der kan gå årtier før alle somaliere uden opholdstilladelse er sendt hjem.
Læs også:Avis: Kun 12 udviste somaliere kan sendes hjem om åretOg selv de aftalte hjemsendelser lader til at volde Rigspolitiet, som skal gennemføre dem, problemer, at dømme efter en nylig sag, som TV2 har undersøgt.
Hvilken hjælp giver Danmark de som rejser hjem?
Hvis Flygtningenævnet fastholder Udlændingestyrelsens afgørelse om, at en opholdstilladelse inddrages eller ikke forlænges, har personen 30 dage til at rejse ud.
Lover man at rejse, kan man få såkaldt repatrieringsstøtte fra Danmark, som en hjælp til at etablere sig i hjemlandet.
Den er på knap 140.
000 kroner per voksen og knap 42.
000 kroner per barn, og dertil en længere række tilskud.
I alt kan en somalisk familie altså få flere hundrede tusind kroner med hjem.
At så få tager imod tilbudet, tolker Dansk Flygtningehjælp som et klart tegn på, at mange somaliere er bange for at rejse hjem.
- Når så få ikke tager imod tilbudet, men forsvinder på trods af hvor mange penge de kan få med, siger det noget om, at den manglende sikkerhed for mange overskygger alt andet, siger Dansk Flygtningehjælps asylchef Eva Singer.
Hvilke andre nationaliteter kan blive omfattet af lovændringen?
Ifølge et svar til Folketinget har udlændingemyndighederne 27 lande i kikkerten, hvorfra flygtninge i nogle tilfælde kan miste opholdstilladelsen.
Det er lande, hvor de generelle forhold ikke tillader hjemsendelse.
Derimod kan det være, at der er sket ændringer i forhold til den enkelte flygtnings situation.
Derfor vil myndigheden udføre kontrol i tilfældigt udvalgte sager.
Der er til gengæld ingen planer om at gennemføre systematiske gennemgange som man har gjort det med somalierne, ifølge Udlændingestyrelsen.
Også Dansk Flygtningehjælp vurderer, at det kan blive svært at udpege enkelte landes flygtninge som mål for en systematisk gennemgang lige nu.
Organisationen har dog konstateret en stigende aktivitet fra Udlændingestyrelsens side.
- Udlændingestyrelsen er tydeligvis begyndt at indkalde rigtig mange mennesker til en samtale.
De handler om personernes oprindelige asylmotiv og om hvorvidt noget er ændret.
Hvis man for eksempel er flygtet, fordi man havde en konflikt med en milits og den milits ikke eksisterer længere, er man begyndt at inddrage opholdstilladelsen, siger asylchef Eva Singer.
FacebookTwitterKopier linkEmner:Flygtninge og asylansøgere|Mette Frederiksen (politiker)|Socialdemokraterne|Udlændingepolitik|Somalia




https://www.dr.dk/nyheder/udland/1000-somaliere-har-mistet-deres-opholdstilladelse-nu-skal-de-rejse-hjem

Udland1.
000 somaliere har mistet deres opholdstilladelse: 'Nu skal de rejse hjem'Ifølge Udlændingestyrelsen er der sikkert nok i Somalia til at rejse tilbage.
Så det skal de gøre, siger ministeren.
Udlændinge- og integrationsminister Inger Støjberg (V) stoler trygt på Udlændingestyrelsens vurdering af, at det er sikkert nok at vende tilbage til Somalia.
Af Andreas Lindqvist16.
dec.
2018 kl.
16.
50Bemærk: artiklen er mere end 30 dage gammelLæs opNæsten 1.
000 somaliere har mistet deres danske opholdstilladelser, siden Udlændingestyrelsen begyndte at gennemgå dem i begyndelsen af 2017.
Det viser de nyeste tal fra styrelsen, som dækker perioden til og med oktober i år.
Her havde 516 flygtninge mistet opholdstilladelsen og sammen med dem 412 familiesammenførte.
Flere er kommet til siden.
21Søndag i SomaliaI aften kan du komme med DRs Afrika-korrespondent Søren Bendixen til Somalia.
For hvordan er mulighederne for dem der vender hjem?
Døm selv i 21Søndag.
Afgørelserne skyldes ifølge Udlændingestyrelsen, at der nu er sikkert nok i dele af Somalia til, at flygtningene og deres familier rejser hjem.
Læs også:Somalisk familie står til udvisning trods mønstereksempel på integrationOg derfor er det også helt på sin plads at somalierne mister opholdsgrundlaget, siger udlændinge- og integrationsminister Inger Støjberg (V).
- Hvis man ikke længere har behov for vores beskyttelse og ens liv og helbred ikke længere er i fare i hjemlandet, og helt konkret i Somalia, så skal man selvfølgelig rejse hjem igen og genopbygge det land, man kom fra, siger ministeren.
Ny praksis at inddrage opholdstilladelserDet er flere år siden, at det var en selvfølge at få asyl, når man flygtede fra Somalia til Danmark.
Men det er en ny praksis at herboende somaliere risikerer få inddraget eller afvist forlængelse af deres opholdstilladelse.
Det blev muligt med en ændring af udlændingeloven i 2015, som egentlig var møntet på de mange syrere som ankom under flygtningekrisen.
Læs også:Overblik: Hvorfor kan somaliere pludselig sendes hjem?
I efteråret 2016 offentliggjorde Udlændingestyrelsen, at den ville benytte det nye lovgrundlag til at gennemgå omkring 1.
200 opholdstilladelser som var givet til somaliere på grund af "de generelle forhold" i dele af Somalia.
Her vurderede man at "de generelle forhold nu er ændret så meget i disse dele af Somalia, at der ikke længere er grundlag for asyl, alene fordi man kommer derfra", ifølge styrelsen.
Og den vurdering er Inger Støjberg helt tryg ved, trods ugentlige rapporter om terrorangreb og kaos i landet, som kun lige har fået en fungerende regering.
- Vi kigger jo hver enkelt sag igennem og vi ved jo ret meget om Somalia.
Det er jo sådan, at der hele tiden bliver gennemført "fact finding", altså at man simpelthen ser på forholdene.
Jeg stoler fuldstændigt på myndighedernes afgørelse, siger udlændinge- og integrationsministeren.
Kun 18 procent af klagerne får retIndtil videre har klageinstansen Flygtningenævnet, som har modtaget klager i stort set alle sagerne, ofte været enig med Udlændingestyrelsens afgørelser.
Af de sager det hidtil har behandlet, har nævnet stadfæstet afgørelsen i 42 procent af tilfældene.
I andre 40 procent har det sendt sagerne tilbage til Udlændingestyrelsen, oftest fordi der er kommet nye oplysninger frem.
Kun i 18 procent af sagerne har Flygtningenævnet giver klageren ret i, at asyl i Danmark stadig er berettiget.
Når Flygtningenævnet stadfæster Udlændingestyrelsens afgørelse, har personen 30 dage til at rejse ud, og hvis det ikke sker, overflyttes vedkommende til et såkaldt udrejsecenter.
Læs også:Dødstal steget til 231 efter bombe i SomaliaBeslutter den tidligere flygtning at rejse, er der adgang til repatrieringsstøtte på næsten 140.
000 kroner per voksen og 42.
000 kroner per barn.
Men trods at en middelstor familie altså kan få 300.
000-400.
000 kroner med hjem, var der kun 42 herboende somaliere som lod sig repatriere i Somalia sidste år, og 32 hidtil i år.
Dansk Flygtningehjælp: Et meget farligt stedDet tager Dansk Flygtningehjælp, som har været til stede i Somalia i årevis, som tegn på, at den dårlige sikkerhedssituation vejer tungt for herboende somaliere.
- Det er et tydeligt tegn på, at folk ikke føler sig trygge ved at vende hjem og at de ikke ser en fremtid for dem selv og deres børn og familie i Somalia.
At de ikke føler sig sikre, hvis de vender hjem, for så ville mange flere tage imod tilbudet, siger generalsekretær Christian Friis Bach.
Organisationen har været medforfatter på flere af Udlændingestyrelsens rapporter om landet, og Christian Friis Bach var i Somalia for få uger siden.
Læs også:Journalistik med væbnede vagter: DR's Afrika-korrespondent besøger SomaliaHan mener, at Udlændingestyrelsens gennemgang og inddragelse af de mange opholdstilladelser er forhastet.
For selv om situationen i dele af landet har forbedret sig lidt, er det ikke tid til at vende hjem endnu.
- Der er steder i Somalia, som man nok godt kan vende tilbage til, hvis man har tilknytning, en familie og hvis det er et sted, hvor der er nogenlunde sikkert, siger han.
- Men der er rigtig mange andre steder hvor det er meget usikkert at vende tilbage.
Særligt når man kommer som lidt en fremmed og ikke har tilknytning, og måske har været i Danmark i mange år.
Så er Somalia et meget farligt sted at være, og derfor anbefaler vi ikke, at man sender somaliere tilbage nu, siger Dansk Flygtningehjælps generalsekretær.
Tag imod pengene og rejsUdlændinge- og integrationsminister Inger Støjberg (V) fastholder dog, at Udlændingestyrelsens vurdering er den rigtige.
- Jeg mener at sikkerheden er god nok.
Men jeg kan jo ikke vide, hvorfor somaliere så alligevel takker nej og hellere vil blive i Danmark.
Det kan jeg ikke afgøre.
Men hvis myndighederne har gennemgået sagen til bunds, og det har de jo, og set at det er sikkert at rejse hjem, så stoler jeg selvfølgelig på det, siger Inger Støjberg.
- Så synes jeg man skal tage imod pengene og rejse hjem og starte sig en ny tilværelse.
For hjem skal man, siger hun.
Ifølge Politiken har Danmark en mørklagt mundtlig aftale med Somalia om at landet modtager repatrierede somaliere til gengæld for hjælp med at opbygge en politistyrke.
Læs også:Avis: Kun 12 udviste somaliere kan sendes hjem om åretAftalen omfatter dog kun 12 personer om året, ifølge avisen.
FacebookTwitterKopier linkEmner:Christian Friis Bach (politiker)|Inger Støjberg (politiker)|Somalia|Udlændingestyrelsen|Udlændingepolitik




https://www.dr.dk/nyheder/viden/teknologi/ingen-gaveideer-her-er-tre-juleoverraskelser-videnskaben-har-muliggjort

TeknologiIngen gaveideer?
Her er tre juleoverraskelser, videnskaben har muliggjortGennembrud på gennembrud har i de senere år gjort en række teknologier så billige, at de kan finde vej ind under juletræet.
Af Jeppe Kyhne Knudsen og Lærke Kromann (grafik)16.
dec.
2018 kl.
15.
00Bemærk: artiklen er mere end 30 dage gammelLæs opNæsten hver dag er der nyheder om nye, store fremskridt inden for videnskaben: Immunterapi der besejrer kræft, genteknologi, der gør det let og billigt at lave designerbabyer og materialer, der åbner døren for nye typer brændstof.
Men de videnskabelige fremskridt kan ikke kun mærkes på sygehusene og bilfabrikkerne.
Også under juletræet kan helt nye gaver finde vej.
Her er tre juleoverraskelser, som de seneste års videnskab har muliggjort.
1DNA-læser i lommestørrelseSiden det menneskelige genom blev kortlagt i 2003, er det gået lynende hurtigt på DNA-fronten.
Ny teknologi har gjort det muligt at sekventere vores gener ekstremt hurtigt og billigt - og der findes virksomheder, der lever af at kortlægge dit genom for at vurdere, hvor i verden dine og dermed din familie stammer fra.
Ifølge National Human Genome Research Institute kostede det for bare 17 år siden omkring 100 millioner dollars at kortlægge hele din arvemasse.
I dag er den pris nede på bare 1000 dollars.
Og nu kan du faktisk gøre det selv.
Virksomheden Oxford Nanopore Technologies har udviklet en DNA-læser, der ikke er større, end du kan have den i lommen.
I den lille lommelæser sidder en plade med række på række af bittesmå porer, der lige præcis er store nok til at en enkelt DNA-streng kan passere igennem.
Igennem poren løber en svag strøm - og når DNAen bevæger sig igennem, ændres spændingen på strømmen alt efter, hvilket DNA-bogstav, der sidder på strengen.
Ud fra de små udsving i spændingen, kortlægger den lille chip i kortlæseren DNA’et.
Og faktisk gør lommelæseren det i realtid, så du kan koble den til computeren og følge med, mens apparatet kortlægger dine gener.
Faktisk er den så god, at forskerne bruger den i felten.
2Fjernstyret brintbilFør Tesla fik sparket døren til elbilmarkedet godt og grundigt op, var der megen snak om, at brintbiler ville blive arvtageren til den klassiske benzinsluger.
Men sådan er det ikke gået.
Og når nu de rigtige brintbiler lader vente på sig, så kan du jo dulme ventetiden med en fjernstyret brintbil under juletræet.
Den fås i mange forskellige modeller, men fælles for dem er, at du bare skal fylde tanken op med hydrogen - og bum så kører den derudaf.
Grunden til at “rigtige” brintbiler lader vente på sig skyldes, ifølge professor Niels J.
Bjerrum fra DTU Energi, der selv har forsket i brintceller, at cellerne i bilerne simpelthen bliver for dyre.
- Brintbiler har ikke fået den gennemslagskraft, vi havde håbet på.
Prisen på platin, der skal bruges til elektroderne i cellerne, er alt for høj til, at det kan betale sig at bygge bilerne, siger han.
Og det er ærgerligt, for brintbiler har, ifølge professoren, mange fordele i forhold til både el- og benzinbiler.
- Brintbiler kører meget længere på en tank end benzinbiler - og på få minutter, kan du pumpe en bil op med hydrogen.
Det tager ikke timevis, som når elbiler skal lades, siger han.
Faktisk producerer Hyudai, Honda, Toyota og Mercedes alle brintbiler, men i et så lille omfang, at de er svære at skaffe.
Toyotas Mirai er fra 2014, hvor den kom på markedet, kun solgt i 5300 eksemplarer i hele verden.
Så det bliver nok ikke lige næste år, du sætter dig bag rattet og brænder brint af.
3Briller, der blokerer blåt lys fra telefonenHvilken gave er bedre end en god nattesøvn?
I takt med at vi bruger mere og mere tid foran skærmen på vores smartphones, stiger andelen af danskere, der har problemer med at sove, viser en ny undersøgelse.
Men heldigvis er der råd for det.
De senere år er briller, som filtrerer det blå skærmlys væk, kommet på markedet.
De fås i mange forskellige designs, så du kan sikkert finde et par, der passer til dig.
Forskning viser endda, at de brillerne giver en målbar bedre nattesøvn.
Og er du ligesom resten af danskerne - og i særdeleshed de 15-19-årige, så bruger du i gennemsnit 2 timer og 11 minutter alene foran skærmen på din mobiltelefon.
Og du tager den sikkert også med i seng.
Den for omtalte undersøgelse viser nemlig, at hver tredje dansker mellem 16 og 25 år tjekker sociale medier eller nyheder, efter de har lagt sig til at sove.
Læs også:Stor dansk undersøgelse: Mobilen ødelægger din søvnOg det går altså ud over søvnen.
Hvor omkring 30 procent af danskerne i 2007 svarede, at de kæmpede med søvnbesvær, var det tal steget til ca.
40 procent i 2017.
Noget tyder altså på, at mobiltelefonen forstyrrer vores søvn.
Videnskabelige forsøg har da også vist, at det blå lys fra skærmen direkte påvirker kvaliteten af vores søvn.
Blålyset får nemlig din hjerne til at tro, at det stadig er lyst udenfor, fordi en stor del af dagslyset består af lys i de blå bølgelængder.
Og vi er fra naturens side bygget til at skulle sove, når det er mørkt.
Hjernen producerer nemlig mere af hormonet melatonin, når mørket falder på.
Men ikke hvis du ligger og glor på en skærm med blåt lys, så holder melatonin sig væk - og du har svært ved at sove.
Så på med brillerne - og så har du jo også en undskyldning for at have solbriller på indenfor.
FacebookTwitterKopier linkEmner:Biler|Videnskab|Teknologi|Toyota|Honda




https://www.dr.dk/sporten/haandbold/kvindelandsholdet/landstraener-glad-vm-lodtraekning-en-overkommelig-modstander

KvindelandsholdetLandstræner glad for VM-lodtrækning: 'En overkommelig modstander'Den danske kvindelandshold i håndbold skal møde Schweiz i to playoffkampe om at komme med til VM i Japan.
Klavs Bruun Jørgensen glæder sig over at have trukket Schweiz i kvalifikationen til VM i håndbold.
16.
dec.
2018 kl.
14.
52 | opdateret 16.
dec.
2018 kl.
14.
52Bemærk: artiklen er mere end 30 dage gammelLæs opDe danske håndboldkvinder skal besejre Schweiz over to playoffkampe, hvis holdet skal med til VM i Japan næste år.
Det står klart efter lørdagens playoff-lodtrækning, og det er den danske landstræner, Klavs Bruun Jørgensen, glad for.
- Det er jeg selvfølgelig svært tilfreds med.
Jeg har ikke det store kendskab til Schweiz, men jeg kan se på resultaterne, at det er en overkommelig modstander, så det glæder mig.
- Det var noget andet, hvis vi skulle have mødt en stærkere nation.
Men jeg synes egentlig, at alle hold er nogle, vi kan slå, så det glæder mig bare at kunne se frem mod at skulle spille et VM i Japan næste år, siger han.
Læs også:Kvindelandsholdet møder Schweiz i jagt på VM-pladsSchweiz er ikke nogen stor håndboldnation, og de danske kvinder har ikke mødt schweizerne siden B-VM i 1985.
Alligevel vil Klavs Bruun Jørgensen forberede sig til kampene, som han forbereder sig til alle andre kampe.
- Vi får to fine kampe mod Schweiz, hvor vi kan få lov til at træne nogle ting.
Nu er vi jo vant til også fra Golden League at spille mod rigtig stærke nationer.
- Så det at møde nogle af de her lidt mere overkommelige modstandere, som vi er klare favoritter mod, det gør mig ikke det store.
Læs også:Danmark bliver repræsenteret i EM-finalen- Det giver os mulighed for at træne nogle ting, og ud over det får vi lov til at træne op til de to playoffkampe også, så det bliver rigtig fint, siger landstræneren.
VM-playoffkampene er endnu ikke fastlagt, men det står klart, at de skal spilles mellem 31.
maj og 6.
juni næste år.
Danmark kunne have været playoffkampene foruden, hvis Klavs Bruun Jørgensens mandskab havde opnået en bedre placering ved EM i Frankrig.
Her blev Danmark nummer otte.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Schweiz|Japan|Håndbold|Frankrig




https://www.dr.dk/sporten/fodbold/superliga/minut-minut-skov-hattrick-grundlagde-fck-sejr






https://www.dr.dk/sporten/fodbold/superliga/minut-minut-vendsyssel-sejrede-sent-i-broendby






https://www.dr.dk/nyheder/udland/container-med-1026-stodtaender-er-fundet-i-cambodia

UdlandContainer med 1.
026 stødtænder er fundet i CambodiaFundet af elfenben i Cambodia er udtryk for, at handlen er under pres, siger Verdensnaturfonden.
De mange stødtænder var gemt mellem marmor i en contailer.
16.
dec.
2018 kl.
13.
57Bemærk: artiklen er mere end 30 dage gammelLæs opDe cambodjanske myndigheder har fundet 3,2 ton elfenben - 1026 stødtænder - i en container i havnen i Phnom Penh sendt til en ukendt modtager.
Opdagelsen skete efter et tip og er landets største fangst af elfenben, der er forbudt at sælge og handle med.
- Stødtænderne var gemt blandt marmor i en container, der var forladt, siger Sun Chay, chef for toldchef i havnen i Phnom Penh, hvor containeren blev fundet.
Cambodia er blevet den nye frontlinje i kampen mod elfenbenshandel, fordi Thailand er begyndt at slå hårdt ned på handlen, fortæller Bo Øksnebjerg, generalsekretær i Verdensnaturfonden.
Udtryk for positiv udviklingDerfor kalder han det store fund i Cambodia for et udtryk for en positiv udvikling.
- På den ene side bliver jeg altid enormt ked af det, når der bliver fundet så meget elfenben.
På den anden side er det et udtryk for, at det hårde arbejde mod krybskytteri og handel med elfenben er begyndt at virke, siger Bo Øksnebjerg.
- Handelskanalerne er ved at blive lukket og vi tvinger bagmændene til at blive mere og mere opfindsomme, siger han.
/ritzau/FacebookTwitterKopier linkEmner:Cambodja|WWF Verdensnaturfonden|Dyr|Phnom Penh|Kriminalitet




https://www.dr.dk/sporten/fodbold/superliga/esbjerg-gaar-paa-juleferie-med-3-0-sejr

SuperligaEsbjerg går på juleferie med 3-0-sejrEsbjerg overvintrer blandt de seks bedste, da holdet sluttede efteråret af med en sejr over FC Nordsjælland.
16.
dec.
2018 kl.
14.
10 | opdateret 17.
dec.
2018 kl.
10.
18Bemærk: artiklen er mere end 30 dage gammelLæs opEsbjerg kom søndag tilbage på sporet i Superligaen efter fem kampe uden sejr, da holdet på hjemmebane lukkede efterårssæsonen ned ved overbevisende at vinde 3-0 over FC Nordsjælland.
Resultatet betyder, at de vestjyske oprykkere kan gå på julepause med en placering blandt de seks øverste hold.
Nordsjællænderne er i øjeblikket placeret som nummer ni, men kan blive overhalet i løbet af weekenden.
Hjemmeholdet kom blæsende ud til kampen med vestenvinden i ryggen, og det gav pote allerede i kampens indledning.
Læs også:Sikker sejr sender FCK tilbage på førstepladsenI det niende spilleminut kom Esbjerg nemlig foran med 1-0, da den brølstærke forsvarsspiller Rodolph Austin let kunne heade bolden i nettet efter et fint indlæg fra venstre back Jesper Lauridsen.
Herefter bølgede spillet frem og tilbage, og Godsway Donyoh var tæt på at udligne til 1-1, men angriberen måtte se sin afslutning tage overliggeren.
Endnu bedre blev det for Esbjerg tre minutter senere, idet kantspiller Mathias Kristensen gjorde det til 2-0 med en flad inderside efter flot forarbejde af holdkammerat Adrian Petre.
FC Nordsjælland kom aggressivt ud efter pausen, hvor holdet, i modsætning til i første halvleg, gik til den i duellerne og virkede opsat på at slutte efterårssæsonen godt af.
Læs også:VIDEO FCN vinder ude for første gang i 9 månederMen trods de gode intentioner gik det alligevel galt efter en times spil, hvor det blev 3-0 til vestjyderne.
Esbjerg-angriber Adrian Petre modtog en aflevering et par meter foran feltet, hvorfra rumæneren resolut hamrende bolden ind bag FC Nordsjælland-målmand Nicolai Larsen, der ikke så alt for heldig ud i situationen.
Herefter gik kampens intensitet mere eller mindre i stå, og der blev da heller ikke scoret yderligere.
/ritzau/FacebookTwitterKopier linkEmner:Adrian Petre (fodboldspiller)|FC Nordsjælland|Godsway Donyoh (fodboldspiller)|Esbjerg|Fodbold




https://www.dr.dk/nyheder/udland/korrespondent-om-klimaaftale-ingen-har-vundet-men-alle-kan-leve-med-aftalen

UdlandKorrespondent om klimaaftale: Ingen har vundet, men alle kan leve med aftalenCOP24-landene er nået frem til et regelsæt til at holde den globale temperaturstigning under 2 grader.
Med et døgns forsinkelse blev de 196 COP24-lande i aftes enige om en klimaaftale.
Af Marie Louise Hagemeister16.
dec.
2018 kl.
12.
41Bemærk: artiklen er mere end 30 dage gammelLæs opParisaftalen var en ramme.
Nu er man blevet enige om alt indholdet.
Det er sådan, man bedst kan forklare, hvad man har opnået med det slutdokument på FN's klima-konference COP24, som faldt på plads i går aftes.
Det siger DR's korrespondent Thøger Kirk, som har fulgt afslutningen på de to ugers forhandlinger i den polske by Katowice.
Parisaftalen forpligter medlemslandene til at holde den globale temperaturstigning et godt stykke under 2 grader og arbejde for at begrænse den til 1,5 grad.
- Nu er der kommet et regelsæt, der gør, at man kan bygge videre på Parisaftalen.
Det betyder, at man fremover har et sammenligningsgrundlag til, hvordan man reducerer C02.
Landene har indtil nu målt deres CO2-udledning på mange forskellige måder, men nu er man blevet en enige om en ensretning, så man kan sammenligne rapporterne på tværs af landene.
Nu er der kommet et regelsæt, der gør, at man kan bygge videre på Parisaftalen.
DR's indlandskorrespondent Thøger Kirk.
- Det kan man kun, hvis rapporterne er ens.
Og det er man nået frem til, hvilket er en stor sejr, siger han.
Klimafinansiering på dagsordenenMen det har bestemt ikke været nemt at nå til enighed, hvilket også viste sig ved, at aftalen kom i hus med et døgns forsinkelse.
En af knasterne har været finansieringen.
Der er afsat 100 milliarder dollar til klimafinansiering til udviklingslandene fra de såkaldte i-lande (de tidligt industrialiserede lande) om året fra 2020.
Men et af stridspunkterne har blandt andet været, om lån og investeringer til u-landene skal tælle med i det bidrag, fortæller Thøger Kirk.
U-landene siger, at det skal de ikke, og at pengene er nødt til at være ’nye’ penge.
Men det kan slet ikke komme på aftale ifølge i-landene.
- Man har ramt en balance, hvor hverken i-landene eller u-landene føler, at de har vundet slaget, men de har fået en aftale, de kan leve med.
Og det er bestemt positivt, at der er kommet et regelsæt, men man skulle have understreget endnu mere, at det haster med klimamålet, mener Troels Dam Christensen, sekretariatsleder i 92-gruppen, som er et samarbejde mellem 24 danske miljø- og udviklingsorganisationer.
- Vi har et fundament at bygge videre på, men der skal helt sikkert mere til.
Det er nu, landene skal gå hjem og hæve deres klimamål og lave en national klimaplan, der svarer til 1,5 graders temperaturstigning.
De, der ønskede en meget ambitiøs aftale, synes formentlig ikke, at aftalen er ambitiøs nok, siger Thøger Kirk og bruger ordene fra en af de delegerede, han har talt med: "Vi fejrer ikke med champagne hjem i flyveren, men vi er ok tilfredse.
"- Det er en kompromisernes aftale.
Men var aftalen ikke var kommet i hus, havde man potentielt kastet FN-systemet ud i en stor krise.
Se hvordan det går, når korrespondent Thøger Kirk forsøger at komme til London uden at flyve for at udlede mindre CO2.
FacebookTwitterKopier linkEmner:Polen|Klimaændringer|Miljøpolitik|Forenede Nationer|London




https://www.dr.dk/nyheder/udland/indonesien-vulkanudbrud-slynger-aske-hojt-op

UdlandIndonesien: Vulkanudbrud slynger aske højt opGloende varm lava kan ødelægge floder og vandløb på øen Sulawesi i Indonesien.
Den 1800 meter høje Soputan-vulkan på den nordlige del af øen Sulawesi i Indonesien er gået i udbrud.
16.
dec.
2018 kl.
13.
06Bemærk: artiklen er mere end 30 dage gammelLæs opEt kraftigt vulkanudbrud i Indonesien slynger aske 7.
500 meter op i atmosfæren.
- Det er den 1800 meter høje Soputan-vulkan på den nordlige del af øen Sulawesi, der er gået i udbrud, siger en talsmand for landetes katastrofeberedskab, Sutopo Purwo Nugroho.
I dag kom der to kraftige udbrud, og indbyggerne i området har fået besked på at holde sig væk fra vulkanområdet.
Sulawesi er den tredjestørste ø i Indonesien.
Indbyggere skal bruge ansigtsmaskerMyndighederne frygter, at gloende varm lava vil løbe ned i floder og vandløb.
Befolkningen på en del af øen har også fået besked på at bruge ansigtsmasker som beskyttelse mod askeregn.
Et skælv med en styrke på 6,2 blev i dag registreret 168 kilometer sydvest for Jayapura, rapporterede USA's Geologiske Overvågningscenter (USGS).
/ritzau/FacebookTwitterKopier linkEmner:Indonesien|Sulawesi|Vulkanudbrud|USA




https://www.dr.dk/nyheder/regionale/hovedstadsomraadet/besparelse-paa-vej-til-4000-utilfredse-grundejere

KøbenhavnBesparelse på vej til 4.
000 utilfredse grundejere Grundejere i København har kritiseret kommunens fortovsordning for at være for dyr.
Privat aktør overtager opgaven og sænker prisen.
Boligforeninger og butiksejere i Københavns Indre By, på Vesterbro, dele af Nørrebro og på Christianshavn betalte sidste år 76 millioner kroner for renhold af fortove.
Af Kamilla Mærsk og Nanna Mortensen16.
dec.
2018 kl.
12.
25Bemærk: artiklen er mere end 30 dage gammelLæs opNår fejemaskiner i det nye år rengør fortovene i Indre By og store dele af brokvartererne, så er de ikke længere bemandet af Københavns Kommune.
For fra 1.
januar er det nemlig ikke længere kommunen, der skal holde grundejernes fortove rene.
Ordningen bliver derimod overtaget af entreprenørvirksomheden NCC Danmark.
Læs også:Københavnere vil selv gøre fortovene rene - men føler sig bremset af kommunal ordning- Den nye ordning indebærer det samme som den gamle.
Det er de samme ydelser, som borgerne får, men det er en anden entreprenør, som udfører arbejdet, forklarer Jon Pape, der er serviceområdechef i Teknik- og Miljøforvaltningen.
Dog skiller den nye ordning sig ud fra den gamle ordning, på et helt afgørende punkt: prisen.
Når de kan gøre det billigere end kommunen kan, så skal vi naturligvis ikke betale en overpris.
Jakob Næsager (K), medlem i Teknik- og Miljøudvalget- Priserne kommer til at være lidt under det halve af, hvad vi tog tidligere, fortæller Jon Pape.
Læs også:Københavns Kommune parat til at betale 18 millioner kroner tilbage til grundejereEn af de politikere, der har stemt for en udlicitering af fortovsordningen, er de konservatives Jakob Næsager.
- Den gamle ordning var smækfyldt med fejl.
Kommunen har krævet en overpris de sidste mange år, fortæller han og understreger, at selvom NCC Danmark kan klare opgaven til under det halve, så forventer han stadig en høj standar.
- Vi har mange andre udliciterede opgaver i kommunen, som kører rigtig godt og snorlige med en høj renholdsstandar, siger han og fastslår:Læs også:Kommunal whistleblower: Forvaltning opkrævede bevidst for høje fortovsgebyrer- Når de kan gøre det billigere end kommunen kan, så skal vi naturligvis ikke betale overpris.
De 4.
000 grundejerne kan se frem til en besparelse på mere end 60 procent.
FacebookTwitterKopier linkEmner:Jakob Næsager (politiker)|København|Det Konservative Folkeparti|Københavns Kommune|Bygge- og anlægsvirksomhed




https://www.dr.dk/nyheder/kultur/film/kendt-skuespiller-har-faaet-nok-af-skaerme-sluk-nu-den-telefon-og-lad-os-tale

Herrens VejeSe temaFilm og serierKendt skuespiller har fået nok af skærme: Sluk nu den telefon og lad os tale sammenGriber du alt for ofte ud efter mobilen?
Det vil skuespiller Ann Eleonora Jørgensen have dig til at holde op med.
Ann Eleonora Jørgensen spiller Elisabeth i 'Herrens veje', der takler svære emner som sorg og kærlighed.
Af Marie Ravn Nielsen16.
dec.
2018 kl.
14.
15Bemærk: artiklen er mere end 30 dage gammelLæs opI DR-serien 'Herrens veje' er der store emner på bordet – der bliver både talt om sorg, kærlighed, tro, tvivl og familie.
- Det er jo nogle spørgsmål og problematikker, som vi alle sammen går rundt med, siger skuespiller Ann Eleonora Jørgensen, der spiller præstefruen Elisabeth i serien.
Alligevel føler skuespilleren, at der tales for lidt om livets store spørgsmål – og alt andet for den sags skyld – i samfundet i dag.
I stedet for at tale sammen sidder vi bare der med vores mobiltelefoner og scroller igennem de sociale medier, mens vi stikker hovedet i busken frem for at se hinanden i øjnene, synes skuespilleren.
Se serienDu kan se sidste afsnit af 'Herrens veje' på DR1 søndag klokken 20.
Du kan se samtlige afsnit af serien på DR TV.
Faktisk frygter Ann Eleonora Jørgensen, at vi om nogle år kommer til at opleve børn, der har problemer med at føle empati, og som bliver sociale analfabeter.
- Hvis en konflikt på skolen er svær, eller hvis noget bare er for kedeligt, så har børnene jo mulighed for bare at kunne gå hjem og sætte sig foran skærmen og ikke mærke noget, siger hun og tilføjer:- Så er det pludselig lige meget, at Isabella drillede, og så behøver man ikke at takle det.
Man kan bare gå væk og være ved sin skærm og sit helle.
I 'Herrens veje' spiller Ann Eleonora Jørgensen blandt andre sammen med Lars Mikkelsen og Simon Sears (tv.
).
(Foto: Tine Harden.
)Vupti, så gik der tre kvarter med InstagramLigesom de fleste af os kender Ann Eleonora Jørgensen også selv alt til smarttelefonen som en lumsk tidsluger.
- Jeg kan da også sidde på Instagram i tre kvarter og tænke 'hvordan skete det lige?
', siger hun.
Læs også:Freja på 21: Jeg er så vred over, at Instagram fyldte så meget i mit livMen hun vil ikke tillade skærmen at tage over.
Derfor har hun indført nogle telefonfri dage.
- Jeg tillader mig faktisk indimellem at blive væk, forstået på den måde, at man i over 24 timer ikke kan få fat på mig.
Telefonen er simpelthen slukket, siger Ann Eleonora Jørgensen.
- Men så er der alt lige fra arbejdsgivere til familiemedlemmer, som begynder at blive mere og mere spids i tonen; 'for jeg har lagt en besked!
', siger hun i en høj tone og banker hurtigt i tre gange i bordet.
Ann Eleonora Jørgensen smiler, men hun mener det alvorligt.
- Så tænker man: 'Ja, og jeg skal nok ringe tilbage, når jeg har tid til det'.
Ligesom man gjorde i gamle dage.
Jeg tror og håber, at vi skal igennem en langt større værdikamp i det hele taget.
Ann Eleonora Jørgensen, skuespiller- Vi befinder os et ucharmerende stedHun håber, at en serie som 'Herrens veje' kan være med til at få folk til at tale sammen igen, frem for at gribe ud efter minicomputeren i lommen som det første.
At vi i stedet får spurgt til hinanden og kigger hinanden i øjnene.
- Jeg tror og håber, at vi skal igennem en langt større værdikamp i det hele taget – det håber jeg også, at man begynder på som politiker – for lige nu befinder vi os et ret ucharmerende sted som mennesker på mange fronter, synes jeg.
Læs også:Valdemar på 21: Jeg tager ofte afstand fra folk, der er meget på sociale medierHun nævner valget af Donald Trump i USA og bevæger sig over i synet af familier i lufthavnen, som 'endelig kan få lov at være sammen på ferie, og så sidder de og glor på deres Iphone og har ingen kontakt'.
- Jeg synes, det er skrækkeligt og en deroute for mennesket, siger hun og fortsætter:- Så det er derfor, jeg håber, at 'Herrens veje' kan være med til at skubbe til en udvikling, hvor folk faktisk gerne vil høre om de her ting og se noget om de emner.
Og hvis de vil det, hvorfor skal det så ikke inkorporeres mere i vores hverdagsliv, skoler, familier og systemer?
Læs også:Ann Eleonora Jørgensen: Jeg har aldrig været bange for give en fladDu kan se sidste afsnit af 'Herrens veje' på DR1 søndag klokken 20 og på DR TV.
FacebookTwitterKopier linkEmner:Ann Eleonora Jørgensen (skuespiller)|Donald Trump (politiker)|Instagram|Teater|USA




https://www.dr.dk/sporten/oevrig/vilde-wierer-sikrede-italiensk-stafetsejr

Øvrig sportVilde Wierer sikrede italiensk stafetsejrFavoritsejr til Italiens kvinder, mens Sverige overraskede i herrernes skiskydningsstafet.
Af Henrik Liniger16.
dec.
2018 kl.
13.
37 | opdateret 16.
dec.
2018 kl.
15.
58Bemærk: artiklen er mere end 30 dage gammelLæs opDe italienske kvinder har åbnet skiskydningssæsonen meget overbevisende, og at de er i topform, viste de i dag i årets første stafet.
Ikke mindst Dorothea Wierer har imponeret med en førsteplads i den samlede World Cup, og det var da også hende, der spillede en hovedrolle i italienernes sejr.
Da Wierer løb ud på tredjeturen, var Italien over et minut efter den førende, men seks kilometers skiløb og ti perfekte skud senere var Italien i front.
Den position holdt Federica Sanfilippo hele vejen til mål, og så kunne italienerne juble over stafetsejren.
Læs også:Norsk skiskytte fortsætter supersæsonOtte sekunder senere kom de svenske OL-sølvvindere over stregen på andenpladsen efter en meget stabil stafet.
Tredjepladsen gik til Frankrig.
To af de traditionelt store stafet-nationer, Norge og Tyskland, havde en skuffende dag på løjperne på Hochfilzen i Østrig og sluttede som henholdsvis nummer seks og syv.
Sverige overrasker hos mændeneMændenes stafet endte med en skarp skandinavisk duel mellem Norge og Sverige hele vejen til målstregen.
Her var svenskerne dog bedst, og nøjagtig som i det olympiske stafetløb tidligere i år besejrede de nordmændene, denne gang med bare tre sekunder.
Norge måtte undvære deres største stjerne, Johannes Bø, der havde valgt at tage en hviledag i stedet for at løbe stafet, men det gik altså fornuftigt alligevel for nordmændene.
Læs også:Overlegen nordmand vinder World Cup-sprint - fransk favorit fejler fæltTil gengæld kunne Frankrig slet ikke lappe på tabet af Martin Fourcade, der ligeledes havde taget en fridag søndag.
I savnet af sin suverænt største stjerne endte Frankrig helt nede på niendepladsen i stafetten.
Tredje og sidste plads på podiet gik til Tyskland, som dog også havde en blandet dag på den østrigske sne.
Halvvejs var tyskerne helt nede som nummer 14, men de fik altså kæmpet sig op til tredjepladsenSkiskytterne vender nu næsen mod Tjekkiet, hvor tredje afdeling af World Cup’en begynder på torsdag.
FacebookTwitterKopier linkEmner:Martin Fourcade (skiløber)|Frankrig|Italien|Norge|Skisport




https://www.dr.dk/nyheder/regionale/syd/mand-voldsomt-forbraendt-antaendte-hjemmelavet-kanonslag-i-bil

Syd- og SønderjyllandMand voldsomt forbrændt: Antændte hjemmelavet kanonslag i bilEn mand er blevet meget slemt forbrændt, da han antændte et hjemmelavet kanonslag i en bil.
En mand er blevet fløjet med helikopter til Rigshospitalet, da han antændte et hjemmelavet kanonslag i en bil og kom alvorligt til skade.
(© Sydjyllands Politi)Af Ulrik Bang-Mørch16.
dec.
2018 kl.
12.
11 | opdateret 16.
dec.
2018 kl.
14.
17Bemærk: artiklen er mere end 30 dage gammelLæs opEn mand på 29 år er blevet slemt forbrændt, da han tændte et kanonslag i en bil, som han selv var passager i.
Ulykken skete i Vojens i Sønderjylland.
Manden er blevet fløjet til Rigshospitalet, så hans skader kan blive behandlet.
- Han var passager i bilen, og han tændte så et kanonslag, der gik af og eksploderede inde i bilen.
Bilen brød i brand, siger Ole Aamann, der er vagtchef hos Syd- og Sønderjyllands Politi til DR.
Hjemmelavet kanonslagEfterforskning viser, at der var tale om et hjemmelavet kanonslag, og politiet er ved at undersøge, hvor det stammer fra, og om der er flere i omløb.
Syd- og Sønderjyllands Politi har senere på dagen fundet et kanonslag mere af samme slags uden for det sted, hvor bilen brød i brand.
Ifølge politiet har man også ransaget en lejlighed, men der har man ikke fundet noget.
- Vi skal have undersøgt til bunds, om de hjemmelavede kanonslag er noget, som man har købt, eller om det er noget, som man har lavet selv, siger vagtchefen.
Svære forbrændingerPolitiet ved endnu ikke, hvorfor den 29-årige tændte kanonslaget i bilen, men det står klart, at manden er kommet alvorligt til skade, forklarer vagtchefen.
- Han har fået svære forbrændinger flere steder på kroppen.
Og man har vurderet, at skaderne var så voldsomme, så han skulle flyves til Rigshospitalet, siger vagtchefen videre.
Politiet fik anmeldelsen om, at der var udbrudt brand i en bil på adressen Trekanten, der ligger i den østlige ende af Vojens by nær Vojens Hallerne.
I første omgang kom en ambulance og brandvæsen til stedet.
En ambulance var dog ikke nok, så der blev rekvireret en helikopter til stedet, så manden kunne blive fløjet til Rigshospitalet.
Brandfolkene fik slukket branden i bilen.
Bilen ødelagtFøreren, der er kammerat til den 29-årige, kom ifølge politiet ikke noget alvorligt til.
- Føreren har tilsyneladende sluppet for skader, siger Ole Aamann.
Vagtchefen udtaler, at bilen er blevet ødelagt som følge af eksplosionen.
Politiet advarer om ulovligt krudtKanonslag er ulovligt fyrværkeri, og Syd- og Sønderjyllands Politi advarer kraftigt mod hjemmelavet fyrværkeri.
Sidste år havde man et lignende tilfælde i Haderslev, hvor et kanonslag gik af i en bil, oplyser politiet.
- Vi ser skader hvert år, når det drejer sig om hjemmelavet krudt.
Det er ekstremt farligt, og man skal virkelig holde sig langt fra det.
Man skal holde sig til det lovlige nytårskrudt i butikkerne, som er certificeret, lyder det fra vagtchefen.
Politiet afhørte den 29-årigs ven tidligere på dagen, og nu fortsætter Syd- og Sønderjyllands Politi så sin efterforskning af sagen.
FacebookTwitterKopier linkEmner:Syd- og Sønderjyllands Politi|Fyrværkeri|Rigshospitalet|Jylland|Ulykker




https://www.dr.dk/sporten/haandbold/em-kvinder/tre-grunde-til-frankrig-vinder-em

EM KvinderTre grunde til at Frankrig vinder EMLars Krogh Jeppesen peger på, hvorfor han har Frankrig som favorit i søndagens EM-finaleDet franske landshold er favoritter til at vinde EM, mener Lars Krogh Jeppesen.
Af Morten Top og Mathias Jacobsen16.
dec.
2018 kl.
10.
49Bemærk: artiklen er mere end 30 dage gammelLæs opSøndag sættes der punktum for årets EM-slutrunde i kvindehåndbold, når værtsnationen Frankrig spiller finale mod de russiske OL-vindere.
DR Sportens ekspert Lars Krogh Jeppesen har de franske verdensmestre som favoritter til at vinde finalen, og her giver han tre grunde til, hvorfor Les Bleus ender med at løfte EM-trofæet.
Læs også:Russiske favoritter spiller sig i EM-finalenBredden- Det franske hold har en enorm bredde.
De har en vanvittigt stærk bagkæde, hvor alle spillerne, Zaadi, Niombla, Kanor, Nze Minko, Ayglon, Lacrabere, har præsteret på skift.
- Det russiske hold lægger rigtig meget ansvar på få spillere, og præsterer Vyakhirevade og Dmitrieva ikke, så har Rusland ikke den samme bredde.
Det er et parameter, hvor Frankrig har et klart overtag.
Læs også:Ekspert: EM-værterne og OL-guldvinderne favoritter til at nå finaleMålvogtere og redningsprocent- Både på papiret og i redningsprocenter er der stor forskel på de franske og russiske keepere.
Begge franske keepere står med regningsprocenter på 36 i turneringen.
Det er et vanvittigt stærkt team.
- Rusland har altid haft udfordringer på målmandspositionen.
Anna Sedoykina har faktisk stået en god turnering, men der kommer til at ligge et stort tryk på hende, og jeg tror ikke, at hun kan stå imod det.
Jeg tvivler på, at hun kan toppræstere mod Frankrig i en hel kamp.
Læs også:Danmark bliver repræsenteret i EM-finalenHjemmebanefordel- Finalen spilles i hjertet af Paris.
Der kommer til at være megatryk på kedlerne, og det franske hold vil blive båret frem.
Det giver lige de berømte fem-ti procent ekstra til hjemmeholdet.
Det bliver en fantastisk kulisse for kvindehåndbolden som helhed.
Der kommer til at være fuldstændig proppet, og det gør unægtelig Frankrigs muligheder en tak bedre.
EM-finalen mellem Frankrig og Rusland spilles søndag klokken 17.
30.
Du kan følge opgøret i LIGA på P3 eller se den på TV2.
FacebookTwitterKopier link




https://www.dr.dk/nyheder/indland/mai-mercado-om-mad-i-daginstitutioner-sund-kost-rimer-ikke-paa-veganer-mad

IndlandMai Mercado om mad i daginstitutioner: Sund kost rimer ikke på veganer-madForslag om at tilbyde plantekost som en fast del af menuen i institutioner skaber debat.
Børne- og socialminister Mai Mercado (K) har ikke noget problem med et vegetarisk eller vegansk tilbud, men hun fraråder det.
Hun frygter, at forskellige madordninger er for tidskrævende og minder kommunerne om, at de skal følge Sundhedsstyrelsens anbefalinger.
Af sandra Meinecke16.
dec.
2018 kl.
11.
07 | opdateret 18.
dec.
2018 kl.
20.
32Bemærk: artiklen er mere end 30 dage gammelLæs opPlantebaserede tilbud på menuen i vuggestuer og børnehaver er for tidskrævende, mener børne- og socialminister Mai Mercado (K).
Udtalelsen kommer i kølvandet på de seneste dages debat om, at Aarhus kommune fremover vil tilbyde plantebaseret kost ved siden af frikadellerne, spegepølsen og leverpostejen i kommunens institutioner.
- Lige nu vil det være for langt at gå at lave et forbud, for jeg har ikke indtryk af, at der er nogen, der serverer ren veganerkost, siger Mai Mercado.
Jeg er bekymret over tidens tendens, hvor børn og også meget små børn skal involveres i forældrenes livsstil.
Mai Mercado (K), børne- og socialministerHun ser ikke noget problem i forslaget, så længe der er tale om et alternativ til den almindelige kost, men minder kommunen om, at de skal følge Sundhedsstyrelsens anbefalinger.
Aarhus kommune er opmærksom på Sundhedsstyrelsens anbefalinger i sit forslag.
Af samme grund lægger forslaget heller ikke op til en udelukkende vegansk menu, men foreslår, at der fremover er et plantebaseret alternativ på bordet.
Sundhedsstyrelsen om vegansk kost til småbørnVegansk kost til spædbørn og småbørn kan ikke anbefales, idet det kan være meget vanskeligt at opfylde barnets ernæringsbehov de første leveår.
Barnet bør ammes i mindst to år og få tilskud af B12-vitamin, hvis familien insisterer på denne kostform.
Det er vigtigt, at væksten følges nøje hos disse børn, da der er risiko for, at de vokser dårligt.
Kilde: Sundhedsstyrelsens håndbog for sundhedspersonale om ernæring til småbørn og spædbørn.
- Derfor er der også en forskel.
Men jeg må erkende, at alarmklokkerne ringer hos mig.
Jeg synes, at det er vigtigt, at børn får en næringsholdig, sund, god kost i landets daginstitutioner - og det rimer ikke på veganer-mad, siger Mai Mercado.
Forslaget er stillet af Socialdemokratiet, De Radikale og Alternativet, der tilsammen har flertal i Aarhus Byråd.
Brug tiden på pædagogikBaggrunden for forslaget i Aarhus er, at flere veganerforældre har ønsket, at deres børn kan få vegansk mad i daginstitutionen.
Samtidig skal forslaget være med til at indfri kommunens mål om at blive CO2-neutral i 2030.
Men ministeren advarer mod, at det ekstra madtilbud vil stjæle tid fra pædagogisk arbejde i institutionerne.
- Jeg kan ikke politisk forsvare, at de bruger tid på at anrette forskellige madordninger frem for bare at være sammen med børnene, siger hun.
Derfor mener Mai Mercado principielt heller ikke, at forældre skal kunne give deres børn plantebaserede madpakker med hjemmefra.
- Nej, det synes jeg ikke.
Det er tidskrævende, siger Mai Mercado og understreger, at der allerede er 'et godt og solidt måltid mad' i vuggestuer og børnehaver, som følger sundhedsstyrelsens anbefalinger.
Mai Mercado vil ikke blande sig i, hvordan forældre og deres børn spiser privat.
- Men jeg er bekymret over tidens tendens, hvor børn og også meget små børn skal involveres i forældrenes livsstil, når det gælder mad.
Jeg synes, man skal følge Sundhedsstyrelsens anbefalinger.
Læs også:Rødbedebøf og grønkålssuppe: Aarhusianske byrødder vil lave veganermad til børn og ældreFacebookTwitterKopier linkEmner:Det Konservative Folkeparti|Mai Mercado (politiker)|Aarhus Kommune|Fødevarer|Aarhus




https://www.dr.dk/nyheder/regionale/nordjylland/politiet-burer-potentielle-indbrudstyve-inde-i-juledagene

NordjyllandPolitiet burer potentielle indbrudstyve inde i juledageneNordjyllands Politi forsøger at begrænse antallet af indbrud (Arkiv) Statistisk er juleaftensdag den dag, hvor der sker flest indbrud.
Af Søren K Nielsen16.
dec.
2018 kl.
09.
52Bemærk: artiklen er mere end 30 dage gammelLæs opJulen er højtid - også for indbrud.
Men Nordjyllands Politi forsøger at begrænse antallet af indbrud.
En af metoderne er at bure potentielle indbrudstyve inde i juledagene.
- De tyve, der afventer afsoning, vil blive indkaldt til afsoning, så de afsoner i juleperioden.
I den periode har de ikke mulighed for at få udgang, oplyser vicepolitiinspektør Anders Uhrskov, der samtidig tager på forebyggende og advarende besøg hos personer, der er kendt af politiet.
Flest indbrud JuleaftensdagStatistisk er juleaftensdag den dag, hvor der sker flest indbrud.
I fjor var antallet af indbrud næsten tre gange så høj som på en almindelig gennemsnitsdag.
Alligevel var antallet af indbrud juleaftensdag i fjor det laveste i otte år - måske fordi folk er blevet bedre til at forebygge indbrud, siger Anders Uhrskov.
- Men vi vil gerne have, at det falder endnu mere, så vores indsats vil fortsat være massiv, siger politiinspektøren.
Risikoen for at vende hjem fra juleferie til et hus ramt af indbrud er i øvrigt størst i Nordsjælland og på Fyn.
FacebookTwitterKopier linkEmner:Tyverier|Jul|Nordjyllands Politi|Jylland|Fyn




https://www.dr.dk/sporten/fodbold/superliga/minut-minut-sikker-fcm-sejr-over-horsens






https://www.dr.dk/nyheder/politik/se-med-naar-statsministeren-hyrer-og-fyrer-ministre

PolitikSe med, når statsministeren hyrer og fyrer ministreDR3 var med, da Lars Løkke Rasmussen i foråret ringede kommende ministre op.
Af Anders Holm Nielsen16.
dec.
2018 kl.
08.
29Bemærk: artiklen er mere end 30 dage gammelLæs op- At lede et land eller regering kræver en vis brutalitet.
- Det kan jo ikke lade sig gøre at lave en politisk karriere, som jeg har gjort det, hvis man ikke engang imellem også trækker vejret ned i lungerne og går et halvt skridt tilbage og ser på, hvad der op og ned, og hvad skal der til.
Og det kan for eksempel være at tage afsked med en minister eller en bestemt funktion, som man på det menneskelige plan har sat stor pris på.
Det hører med, siger Lars Løkke Rasmussen.
SE PROGRAMMETI DR3-dokumentaren ’En ualmindelige hverdag’ kommer man helt tæt på statsminister Lars Løkke Rasmussens hverdag – både på Christiansborg og i privaten.
Programmet kan ses på DRTV fra klokken 06 søndag eller klokken 21.
30 på DR3.
I den nye DR3-dokumentar ’En ualmindelig hverdag’ kommer vi helt tæt på hans daglige gang i Statsministeriet.
Dokumentaren blev filmet under den seneste ministerrokade i foråret, hvor uddannelses- og forskningsminister Søren Pind og miljø- og fødevareminister Esben Lunde Larsen begge besluttede sig for at forlade dansk politik.
Derfor får vi et indblik i Lars Løkke Rasmussens overvejelser om at hyre og fyre ministre, og vi ser med, når de kommende ministre får en opringning.
Læs også:Lars Løkke Rasmussen præsenterer nyt hold: Jakob Ellemann bliver ny minister- Det er altid lidt svært, for folk bliver jo altid glade, når man ringer og spørger, om de vil være ministre.
Men når man ringer og siger, at de ikke længere skal være det, så bliver de mindre glade, siger Lars Løkke Rasmussen.
- Jeg ved, at der sidder en række mennesker rundtomkring, som sikkert synes, at de skulle have været minister snarere end den, der blev ringet til.
Det er suverænt min beslutningMen når man skal vælge, hvem der skal være med til at lede regeringen og landet, så er der brug for ’kølige overvejelser’, siger statsministeren.
- Der er ikke plads til forstyrrende hensyn som: ”vi var da også i VU sammen engang, det var så hyggeligt, så nu skal du være minister.
”Og ministerrokaderne er en af de opgaver, som statsministeren sidder helt alene med.
- Det er jo suverænt min beslutning, hvem der skal sættes ind på de enkelte poster.
Det er sådan et sted, hvor man som statsminister har den helt alene.
Det er et ansvar for at handle, når man har den.
- Det er egentlig ret tungt at stå alene med den.
De nye på holdet blev Jakob Ellemann-Jensen som miljø- og fødevareminister, den tidligere minister Eva Kjer Hansen fik comeback som minister for fiskeri, ligestilling og nordisk samarbejde, mens den store overraskelse blev den nye uddannelses- og forskningsminister - iværksætteren Tommy Ahlers, der er kendt fra Løvens Hule.
Karen Ellemann blev bedt om at træde tilbage som minister for fiskeri, ligestilling og nordisk samarbejde – hun blev dog i stedet Venstres nye gruppeformand.
Se, hvordan det ser ud, når de nye ministre sætter deres underskrift.
FacebookTwitterKopier linkEmner:Esben Lunde Larsen (politiker)|Eva Kjer Hansen (politiker)|DR3|Venstre|Iværksættere




https://www.dr.dk/sporten/fodbold/superliga/minut-minut-komfortabel-esbjerg-sejr-over-fcn






https://www.dr.dk/nyheder/indland/forskere-borns-computerspil-kan-fore-til-gambling

IndlandForskere: Børns computerspil kan føre til gamblingEksperter mener, at visse elementer i computerspil kan få børn til at spille om penge.
Ifølge formanden for Børnerådet er et spil som Counter Strike problematisk, fordi tredjepartshjemmesider har adgang til spillet (arkivfoto) 16.
dec.
2018 kl.
09.
59Bemærk: artiklen er mere end 30 dage gammelLæs opFlere computerspil har elementer, der kan vænne børn til at spille om penge, mener blandt andre Børnerådet og Center for Ludomani, skriver Berlingske.
Det er blandt andet såkaldte loot boxes og skins, der kritiseres for at føre mindreårige ud i gambling.
Loot boxes kan sammenlignes med lykkeposer.
Det er en boks i spillet, som spilleren kan købe for penge - dog uden at vide, hvilken virtuel genstand der er inde i boksen, og hvilken værdi den har.
Bagefter kan spilleren gå ind på nogle tredjepartshjemmesider og gamble med de virtuelle genstande, de såkaldte skins, og få omsat dem til penge.
Disse hjemmesider kaldes for "skinbettingsites" og er ifølge Berlingske ulovlige.
De lukkes derfor løbende ned, men nye dukker hele tiden op.
På kant med lovenAnne Mette Thorhauge, formand for Børnerådet og forsker i computerspil, mener, at elementerne er stærkt kritisable og på kant med loven.
Ifølge Anne Mette Thorhauge er det blandt andet et spil som Counter Strike, der er problematisk, da tredjepartshjemmesider har adgang til spillet.
Sarah Thiele, forebyggelseskonsulent i Center for Ludomani, er enig i kritikken.
Hun frygter, at flere unge vil få brug for behandling for afhængighed, da flere og flere interesserer sig for computerspil.
/ritzau/FacebookTwitterKopier linkEmner:Computerspil|Børnerådet|Center for Ludomani|Berlingske Media|Gambling




https://www.dr.dk/sporten/haandbold/championsleague/haandboldens-champions-league-barberes-ned-til-16-hold

ChampionsleagueHåndboldens Champions League barberes ned til 16 holdEHF's medlemmer er blevet enig om en lang række ændringer af de europæiske klubturneringer i håndbold.
De europæiske håndboldturneringer har fået noget af et make-over.
16.
dec.
2018 kl.
11.
51Bemærk: artiklen er mere end 30 dage gammelLæs opFra sæsonen 2020/21 ser Europas største håndboldturneringer betydeligt anderledes ud, end de gør i dag.
Det Europæiske Håndboldforbund (EHF) skriver på sin hjemmeside, at en række ændringer træder i kraft for både Champions League og de øvrige turneringer.
Ændringerne er blevet en realitet efter dialog mellem EHF's bestyrelse, klubber, landshold, ligaer, spillere og sponsorer.
Først og fremmest skrumper mændenes Champions League, så der fremover kun skal være 16 hold, der deltager i turneringen hos både kvinderne og mændene.
I dag er der 28 deltagere hos mændene, mens kvindernes turnering i forvejen tæller 16 hold.
Turneringen vil bestå af to puljer af otte hold, og derefter følger slutspillet, hvor de to bedste hold i hver gruppe først træder ind i kvartfinalen.
Champions League vil fortsat blive afsluttet med et Final 4-stævne.
Læs også:Dansk fløj Europas bedste håndboldspiller i novemberDen næstbedste europæiske turnering er fra 2020 et helt nyt tiltag.
Turneringen, der får navnet European Handball League, får hos mændene deltagelse af 24 klubber i gruppefasen med seks hold i fire grupper.
Hos kvinderne vil European Handball League bestå af 16 hold - fire grupper med fire hold.
Der indføres også Final-4-stævne for kvinder som noget nyt.
Hos mændene har de fire bedste hold i EHF Cuppen spillet Final 4 siden 2012.
Den nuværende Challenge Cup skifter navn til EHF Cup, der går fra at lægge navn til den næstbedste til tredjebedste europæiske klubturnering.
Desuden er EHF blevet enig om at revidere den internationale kalender, blandt andet for at give topspillerne længere pauser.
Læs også:VIDEO BSV topper fortsat CL-gruppe efter pligtsejr mod bundpropLandsholdene i Europa vil fremover samles i slutningen af april eller begyndelsen af maj i stedet for midt i juni.
Det er blevet besluttet, at mændenes Champions League-kampe rykkes til onsdag og torsdag aften.
Kampene i European Handball League spilles fremover om torsdagen som udgangspunkt.
Der er dog mulighed for, at udvalgte kampe kan rykkes til onsdag.
Alle kvindernes turneringer vil fortsat finde sted på lørdage og søndage.
EHF oplyser, at der vil være yderligere informationer om de markante ændringer på et pressemøde klokken 16 søndag.
/ritzau/FacebookTwitterKopier link




https://www.dr.dk/mitliv/christian-har-boern-med-kvinder-i-udlandet-jeg-troede-aldrig-det-skulle-ske-mig

Virkelig­hedens 'Doggystyle'Se temaMit LivChristian har to børn med to kvinder i udlandet: 'Jeg troede aldrig, det skulle ske for mig'Skæbnen ville, at kvinderne var naboer.
Lidt chokerende men også praktisk, når han skal besøge børnene.
Af Palle Herløv (tekst og foto) og Signe Heiredal (grafik)16.
dec.
2018 kl.
09.
14 | opdateret 18.
dec.
2018 kl.
10.
15Læs op- Jamen, hvor skal jeg starte, siger Christian Moesby, da vi sætter os over for hinanden.
Herfra står hans mund ikke stille de næste fire og en halv time.
Vi møder Christian over en kop americano i Sallings bistro med udsigt over Aarhus.
Kaffen bliver kold, før vi får sippet den i os.
Han har meget at fortælle.
DR Mit Liv sætter fokus på virkelighedens singlefædre, fordi ungdomsserien 'Doggystyle' handler om netop det i søndagens afsnit, som kan ses på dr.
dk/tv fra klokken 20.
45.
Christian er singlefar på sjette år, selv om han kun er 30.
Han har to drenge med to kvinder, som bor i norske Bergen, hvor Christian også har boet siden februar 2013.
Han havde aldrig troet, at han skulle ende med et forlist forhold til en kvinde, når han først havde fået et barn med hende.
Det er både sindssygt hårdt men også befriende, fordi jeg har fået en masse tid til mig selv.
Christian Moesby- Jeg kommer selv fra en kernefamilie, og mine forældre er stadig sammen.
Nu står jeg her med ikke færre end to ødelagte forhold og to børn, som vokser op uden daglig kontakt til deres biologiske far.
Det påvirker mig og mit liv i en grad, man ikke forstår, hvis man ikke har prøvet det, siger Christian Moesby.
- Det er både sindssygt hårdt men også befriende, fordi jeg har fået en masse tid til mig selv.
Hans historie handler om forelskelser, kærlighed, glæder og gode oplevelser men også afsavn, stridigheder, utilstrækkelighed og afmagt, når alting virker uoverskueligt.
Alle de følelser, der opstår mellem ekskærester og en forælder og et barn.
Samt en accept af, at en anden mand pludselig spiller en rolle i hans børns liv.
Den sidste er enormt svær og nødvendig at håndtere.
Fartid er drengetidChristians ældste søn, Nicklas, er syv år.
Han mødte Nicklas' mor på nettet, dengang man chattede over MSN.
Christian sad hjemme i Ribe, hvor han er født og opvokset, og hun var i Norge.
To år senere flyttede hun til Danmark, de forlovede sig og hun blev gravid.
Det var i september 2011, da Christian var bare 22 år.
- Det var ikke planlagt, at vi skulle være forældre så tidligt.
Jeg lurede den, da hun en dag spiste fire sukkerfyldte berlinere i streg.
Det lignede hende ikke!
Hun tog en test, der viste positiv, og det samme gjorde de to næste tests, som hun tog for at være hundrede procent sikker.
Den var sgu god nok!
Christian var med til alle scanningerne, for det var vigtigt for ham at være en del af det hele.
Nu havde han sat noget stort i gang, og han ville leve op til det ansvar, der fulgte med.
Helt bevidst om, at han dermed måtte vinke farvel til en masse tid og oplevelser med vennerne, som de fleste andre prioriterer i 20'erne.
- Vi havde et godt forhold, som jeg troede på, ville holde for evigt.
Set i bakspejlet kunne vi godt have været gladere og mere opmærksomme på hinanden.
Den slags tænker man bare ikke altid over, når hverdagen kører derudaf.
Da Nicklas var halvandet år, flyttede familien fra Ribe til Bergen.
Moren havde fået hjemve, og Christian var med på at rykke tilværelsen nordpå, selv om han flyttede væk fra sin familie, venner og jobbet som autolakerer.
Seks måneder senere gik de fra hinanden.
- Det var ikke fordi, vi skændtes hele tiden.
Det fungerede bare ikke mellem os, for vi var uenige om for mange ting.
Alt det negative hobede sig op, så en dag var hun pludselig væk, og jeg begyndte at ryste indeni.
Min verden brast sgu sammen!
De næste to måneder så han ikke sin søn.
- Jeg havde det svært med at være blevet forladt på den måde, og jeg fik det ikke bedre, da jeg så på Facebook, at hun havde fået en ny kæreste kun en måned efter bruddet.
Det var sgu hårdt!
Heldigvis for Nicklas er hun stadig sammen med den mand.
Der har ikke været flere skiftende mænd, han har skullet lære at kende.
Det betyder meget for mig.
Christian havde det i perioder ad helvede til over det liv, han var havnet i, men han hev sig selv op i nakken og besluttede sig for at gøre noget for at få det godt igen.
Han begyndte at styrketræne og tankede på den måde energi, overskud og selvtillid til at date og møde nye kvinder.
Kontakten til Nicklas blev genoprettet, og Christian fik samvær med ham hver torsdag og hver anden weekend.
Når de ses, sørger Christian altid for at lave noget, som Nicklas ikke plejer at lave med sin mor.
Det må gerne være lidt særligt, når der er "drengetid", og de tager i svømmehallen, op i fjeldene, på Burger King eller kører off-road med fjernstyrede biler.
Tiden ind imellem kan være hård, når han savner Nicklas, for han går glip af en stor del af hans liv.
På den anden side er det rart med alenetid, hvor ingen kræver noget af ham.
Gravid få måneder efter første dateEt års tid efter bruddet begyndte han at date den kvinde, der skulle blive mor til hans andet barn, Andreas.
Skæbnen ville, at hun boede ved siden af Christians ekskæreste, uden at de to kvinder kendte hinanden.
Lidt chokerende - men samtidig praktisk, når han skal besøge sønnerne, konkluderede han for sig selv.
Herfra gik det stærkt.
Efter tre måneder flyttede de sammen, og kort efter blev hun planmæssigt gravid.
Hun havde en datter i forvejen, som Christian også tog sig af.
Lidt som en slags medgift, han accepterede.
- Det var indimellem lidt kaotisk.
Det er ikke nemt at stå i en situation, hvor man skal opdrage på andres børn, mens man samtidig føler en trang til at beskytte sit eget, hvis de har en konflikt.
Hun havde det helt sikkert på samme måde, men vi var enige om, at vi ville være forældre sammen.
Alligevel brød de op nogle få uger inde i graviditeten.
Da havde de boet sammen i et halvt år, men de næste otte måneder var kontakten cuttet.
Jeg havde det ligesom i alle popsangene om ulykkelig kærlighed, hvor jeg ikke ville leve et sekund uden hende.
Christian Moesby- Når jeg tænker tilbage, tror jeg, det var en slags falsk forelskelse, vi havde kørende.
Det bundede nok i virkeligheden i, hvad vi kunne gøre for hinanden af gode ting ved at være sammen.
Vi havde et sted at bo, arbejde og styr på økonomien.
Det gav mening i øjeblikket at tage det store skridt at få et barn.
Christian kom med til fødslen i august 2015, for han ville have et godt forhold til sin søn nummer to, selv om han vidste, at de aldrig skulle bo sammen.
Han var faktisk den første, der holdt Andreas, da moren skulle på operationsbordet efter et kejsersnit, og han husker det som "en superfed far-følelse".
Ved Nicklas' fødsel havde han nemlig været mere tilbageholdende.
Det hele satte tanker i gang hos dem begge: Var det en forkert beslutning, da de gik fra hinanden?
Skulle de finde sammen igen?
Er det hormoner, der spiller ind lige nu?
- Det var tanker om den familie, vi kunne skabe.
Jeg havde det ligesom i alle popsangene om ulykkelig kærlighed, hvor jeg ikke ville leve et sekund uden hende.
Men, det skulle ikke være os to.
Det måtte vi erkende, for vi kunne ikke sammen.
"You fake it till you make it"I dag ser Christian sine sønner cirka en gang om ugen.
Enten sammen eller hver for sig.
Det har indimellem været svært for ham at acceptere, at en anden mand i store perioder indtager far-rollen i hans ældste søns liv.
Følg 'Doggystyle'Hver søndag kan du se et nyt afsnit af 'Doggystyle' på DR TV her.
Følg hovedkarakteren Asta på Instagram her.
Lyt til al musikken fra 'Doggystyle' på Spotify her.
Men med fokus på at gøre det bedste for børnene får de det til at fungere.
De er enige om, Christian og eks'ens nye mand, at de er nødt til at anerkende hinandens tilstedeværelse.
- Jeg plejer at sige: "you fake it till you make it", for børnene skal i hvert fald ikke mærke det, hvis der er spændinger i luften mellem de voksne.
Kommunikationen er det vigtigste, og så skal man være enige om et hav af ting som puttetider, og hvad de må spise, så børnene ikke bliver forvirrede.
De er nødt til at have nogenlunde faste rammer, uanset hvor de befinder sig.
Når Christian ikke har sine sønner hos sig, lader han op.
Her kan kan gøre præcist, hvad han har lyst til, når han har lyst til det.
På den måde er han der hundrede procent for drengene, når de er sammen, mener han.
- Det skal ikke lyde totalt helligt, for jeg kan sagtens sidde og glo på min telefon, mens de sidder med en iPad eller et puslespil.
Jeg er bare ekstremt opmærksom på, at jeg bruger tiden med dem optimalt.
Jeg kan godt stresse over det, hvis jeg føler, at jeg ikke er der nok for dem.
Så tænker jeg, om jeg er god nok som far.
Det hjælper, når de siger, at jeg er verdens bedste.
Det gør de heldigvis tit.
Nu vil han hjem til DanmarkDe seneste seks måneder har Christian haft en ny kæreste.
Hun bor i Vejle, hvor det meste af hans familie tilfældigvis har rødder.
Hun er ikke en ret stor del af drengenes liv endnu, men det er planen, at parret flytter sammen inden længe, når han forlader Norge.
- Hun er en helt anden type end de to kvinder, jeg har fået børn med.
Det hele virker rigtigt med os, og jeg tror på, at det holder den her gang.
At vi har en fælles fremtid, fordi vi har et ens udgangspunkt, samme kultur og sprog.
Med to forhold, der er gået galt, har jeg en klar fornemmelse af, hvad man ikke skal gøre.
Igen er svaret, at kommunikation og åbenhed er det vigtigste.
Det lyder som en kliché, men det er nøglen til succes, som jeg ser det.
I starten af 2019 flytter Christian tilbage til Danmark, da han har mødt en vejlensisk kvinde, der her et enkelt barn i forvejen.
Det glæder han sig til, selv om det kommer til at koste dyrt i flybilletter mellem Billund og Bergen.
Christian er godt klar over, at det rent logistisk bliver lidt af et puslespil og en stor økonomisk udfordring, når han kommer til at flyve frem og tilbage mellem Billund Lufthavn og Flesland Lufthavn i Bergen for at besøge sønnerne, og han skal altid sikre sig, at der står en Airbnb-bolig klar til dem.
De skal ikke bo på et hotelværelse uden sjæl, og han vil ikke overnatte hos ekskæresterne.
Men han har regnet på økonomien og vurderet, at det er det hele værd.
Han vil bare gerne hjem til Danmark og starte på en frisk.
- Jeg er sikker på, at mine drenge kommer til at opleve en gladere far, selv om det bliver mere besværligt at ses.
På den måde gør jeg det også for deres skyld, og alting ændrer sig i takt med, at de bliver ældre og kan rejse selv.
- Når jeg kigger tilbage, kan jeg godt se, at jeg har skabt lidt kaos i mit liv, men jeg kan ikke gøre tingene om.
Når regnestykket gøres op, er jeg en mand med to børn, som jeg elsker ubeskriveligt højt.
Og hey, jeg er kun 30!
Der er masser af tid til at skabe et nyt liv.
FacebookTwitterKopier linkEmner:Bergen|Graviditet og fødsel|Norge|Billund Lufthavn|Airbnb




https://www.dr.dk/nyheder/politik/ministre-i-samme-hus-har-brugt-naesten-700000-kroner-paa-kontorindretning

PolitikTo ministre i samme hus har brugt næsten 700.
000 kroner på kontorindretningOver stregen, at Kristian Jensen og Sophie Løhde bruger så mange penge på deres kontorer, mener S og DF.
Finansminister Kristian Jensen (V) og innovationsminister Sophie Løhde (V) har tilsammen brugt knap 700.
000 kroner inklusive moms på at indrette deres kontorer i Finansministeriet.
Af Johan Blem Larsen og Andreas Nygaard Just16.
dec.
2018 kl.
08.
03Bemærk: artiklen er mere end 30 dage gammelLæs opFinansministeriet har indenfor de seneste par år brugt flere hundredetusinde kroner på at indrette og renovere bygningens to ministerkontorer, der tilhører finansminister Kristian Jensen (V) og minister for offentlig innovation Sophie Løhde (V).
Helt præcist har de to ministre brugt i alt 682.
125 kroner inklusive moms på at indrette og renovere deres to kontorer, viser en aktindsigt fra Finansministeriet.
Jensen og Løhde har hver især brugt stort set lige mange penge, henholdsvis 314.
500 kroner og 315.
625 kroner inklusive moms.
Derudover er der brugt 52.
000 kroner inklusive moms på en indretningsrådgiver.
Læs også:OVERBLIK Så meget har hver enkelt minister brugt på at indrette sit kontorDet har tidligere været fremme i Politiken, at de to ministre havde brugt cirka 400.
000 kroner eksklusive moms, men yderligere udgifter til renovering bringer nu det samlede beløb noget højere op.
Jensen og Løhdes udgifterOverblik over finansminister Kristian Jensen og innovationsminister Sophie Løhdes udgifter til indretning og renovering af deres to kontorer i Finansministeriet:251.
600 kroner (cirkatal for finansministerens kontor).
252.
500 kroner (cirkatal for innovationsministerens kontor).
41.
600 kroner (til en rådgiver vedrørende indretning af kontorerne).
Det giver i alt 545.
700 kroner eksklusive moms.
Medregner man moms bliver det samlede tal 682.
125 kroner.
Kilde: FinansministerietFinansministeriets forklaring på de knap 700.
000 kroner inklusive moms er, at Kristian Jensens finansministerkontor ikke har gennemgået en større renovering siden 1982, og at der skulle oprettes et helt nyt kontor for Sophie Løhde, som er den første innovationsminister herhjemme.
Både Socialdemokratiet og regeringens eget støtteparti, Dansk Folkeparti, er ikke desto mindre uforstående overfor udgifterne til kontorindretningerne i Finansministeriet.
- Jeg synes, at det her er lidt over stregen i forhold til, hvad der er rimeligt at bruge af penge på den slags ting, siger folketingsmedlem Jeppe Jakobsen fra Dansk Folkeparti, der udtaler sig på partiets vegne i denne sag.
Fjernsyn, tæpper, nyt betræk og nye gardinerBegge ministre har blandt andet købt et fjernsyn hver til cirka 17.
000 kroner og et tæppe hver til cirka 22.
000 kroner.
Derudover har Kristian Jensen blandt andet fået ombetrukket en øreklapstol for cirka 19.
000 kroner, mens Sophie Løhde har købt nye gardiner for 30.
000 kroner.
- Man skal tænke sig om, når man forvalter borgernes penge, og hvor ekstravagant det skal være.
Nogle af de her prisskilte er lige lovlig høje i forhold til det, man får for det.
Jeg synes især, at en regering, som prædiker mådehold i forhold til offentligt forbrug, har en særlig forpligtelse til at tænke over, hvordan man bruger borgernes penge, siger Jeppe Jakobsen fra DF.
- Der er ingen tvivl om, at man som minister i Danmark skal have et ordentligt kontor, og man må også gerne have nogle pæne møbler.
Men det kan man altså også gøre for væsentligt mindre end 700.
000 kroner for to kontorer, siger han.
Socialdemokratiets finansordfører, Benny Engelbrecht, er enig.
- Det, der især springer i øjnene, er, at det netop er i Finansministeriet, hvor man bruger flest penge, samtidig med, at Finansministeriet er det ministerium, der oftest taler for at stramme.
Det er det, der især slår ud og får det til at se skævt ud, siger Benny Engelbrecht.
- Så at der er danskere, der klør sig selv i nakken og siger ”hvad er det her for noget?
”, det kan jeg godt forstå.
Derfor er det bare en god ide, hvis man selv prædiker mådehold, også selv at leve op til det, siger han.
Læs også:LA forsvarer Samuelsens forbrug: 'Sund fornuft' at bruge 340.
000 på kontorindretningKristian Jensen: Det er mange pengeFinansministeriet har oplyst de to ministres udgifter eksklusive moms, da det ifølge ministeriet ikke er "retvisende" at regne momsen ind, fordi statsinstitutioner budgetterer og aflægger regnskab uden moms, som bliver bogført samlet for staten på finansloven.
Langt størstedelen af de øvrige ministerier, som har oplyst om udgifter til indretning af ministerkontorer, har imidlertid selv indregnet momsen i deres svar.
Derfor har vi for sammenlignelighedens skyld regnet momsen ind i tilfældet Finansministeriet.
Det har ikke været muligt at få et interview med finansminister Kristian Jensen (V) om hans forbrug.
Finansministeren medgiver i et kort, skriftligt svar, at han har brugt mange penge på at indrette sit kontor.
- Jeg synes også, at 172.
500 kroner (eksklusive moms, red.
) er mange penge, men i Finansministeriet er mit kontor ikke væsentligt fornyet de sidste 35 år, så jeg forventer, at det nye kontor også kan holde i flere årtier, udtaler Kristian Jensen i svaret.
Kristian Jensen forholder sig i sit svar ikke til, om de yderligere cirka 79.
100 kroner eksklusive moms, som finansministeren har brugt på renovering af sit kontor, også er mange penge.
Minister for offentlig innovation, Sophie Løhde, stiller ifølge ministeriets pressetjeneste "ikke op til flere interview om udgifterne til hendes ministerkontor".
Pressetjenesten har i stedet sendt dette skriftlige svar fra Sophie Løhde:- Da jeg blev sundheds- og ældreminister overtog jeg min forgængers kontor, som det var.
Men der stod ikke et kontor klar til mig, da jeg som nyudnævnt innovationsminister flyttede til Finansministeriet.
Derfor måtte ministeriet lave et gammelt mødelokale om til ministerkontor, der fik en omgang maling og blev indrettet med nye og brugte møbler.
S-ordfører: Der er grænserSocialdemokratiets Benny Engelbrecht har selv en fortid som skatteminister under Helle Thorning-Schmidts tidligere regering, men holdt ifølge eget udsagn tilbage med at bruge penge på sit eget ministerkontor.
Hvad hvis I kommer i regering efter valget?
- Det er en rigtig god ide at være påpasselig med pengene.
For uanset hvordan man vender og drejer det, så er der grænser for, hvor meget vi kan bruge i de kommende år.
Så jeg tror, der er et behov for at vise en tilbageholdenhed i alle tilfælde.
Også på det her punkt.
- Selvfølgelig kan der være behov for, at man får spartlet nogle skruehuller ud og den slags ting, men jeg har også været rundt og forhandle i ganske mange forskellige ministerier, og jeg synes da, at de fleste steder ser meget pæne ud, siger Benny Engelbrecht.
Læs også:Bord, reoler og en ribbe: Samuelsen nyindretter kontor for 340.
000 kronerDF: Vores ministre vil være beskedneDansk Folkeparti flirter med tanken om for første gang i partiets historie at gå i regering efter det kommende folketingsvalg.
Hvis det bliver en realitet, garanterer Jeppe Jakobsen på partiets vegne, at eventuelt fremtidige DF-ministre vil begrænse sig, når det handler om kontorindretning.
- Jeg tror, at en gennemsnitlig DF-minister vil være lidt mere beskeden i forhold til indretning og spørge ind til, om der ikke er nogle genbrugsmøbler et sted, som man kunne bringe i spil, frem for at købe en masse nye dyre møbler, siger Jeppe Jakobsen.
Skal der fastsættes et loft over, hvor mange penge man må bruge på at indrette et ministerkontor?
- Det, tror jeg, ville blive lidt stift.
Det her handler om, at vi som politikere skal tænke over, hvordan vi bruger borgernes penge, være lidt tættere på sådan nogle processer, og så sige fra, når tingene bliver alt for ekstravagante og ikke bare overlade det til en eller anden arkitekt, som har rigtig mange fine ideer om, hvordan man skal indrette den slags.
Vil DF handle i denne sag?
- Der er ingen tvivl om, at vi vil påtale over for ministrene, at man måske kunne have gjort det her på en anderledes måde.
Men at det skal have nogen konsekvenser for ministrene, det ser jeg ikke ske.
Hvordan vil I påtale det?
- Jeg tror da, at man vil lade en bemærkning falde, næste gang man møder de her ministre, om at de har fået nogle frygtelig fine kontorer for borgernes penge, siger Jeppe Jakobsen.
FacebookTwitterKopier linkEmner:Benny Engelbrecht (politiker)|Dansk Folkeparti|Finansministeriet|Helle Thorning-Schmidt (politiker)|Økonomi




https://www.dr.dk/sporten/oevrig/astralis-efter-aarets-10-titel-et-vanvittigt-aar

Øvrig sportAstralis efter årets 10.
titel: 'Et vanvittigt år'Emil Reif blev kåret som den mest værdifulde spiller efter Lissabon-sejr og ser tilbage på sæsonen.
Astralis har haft et fantastisk 2018.
16.
dec.
2018 kl.
07.
17 | opdateret 16.
dec.
2018 kl.
09.
02Bemærk: artiklen er mere end 30 dage gammelLæs opDet danske e-sportshold Astralis kan se tilbage på et fantastisk år, hvor den ene triumf er blevet afløst af den næste.
Lørdag blev det til sæsonens tiende store titel med en finalesejr i Blast Pro Series i Lissabon over det ukrainske hold Navi.
Efter sejren blev Emil Reif kåret som turneringens mest værdifulde spiller - MVP (most valuable player).
Han er ikke overraskende stolt at sine egne og holdets præstationer i 2018.
Læs også:VIDEO Astralis-anfører: Det er som at vinde Champions League på hjemmebane- Jeg synes, vi spiller god Counter Strike, og jeg er virkelig stolt af, at vi formår at vinde ti turneringer på et år, siger han efter lørdagens sejr.
- Mit første år på Astralis har været helt vanvittigt, og vi har skrevet historie efter historie med holdets anden major, Intel Grand Slam-titlen, vi har ligget nummer et på verdensranglisten i over otte måneder og altså nu også vundet vores anden Blast-titel, tilføjer Emil Reif.
En nervøs start i en vild kulisseLørdagens finale blev overværet af 6000 ellevilde portugisiske fans.
De kunne se danskerne overvinde en nervøs start og vinde 2-1 over Navi.
Og opbakningen fra de portugisiske fans gjorde et stort indtryk på Emil Reif.
- Vi spiller i en helt fantastisk kulisse, og sjældent har jeg været vidne til så vild en stemning.
Da de 6000 rejser sig og synger for deres lungers fulde kraft, der var jeg godt nok blæst bagover i boksen.
Det var virkelig en helt sindssyg oplevelse.
Læs også:Astralis vinder sin syvende titel i årOgså Nicolai Reedtz var imponeret over de portugisiske fans i Lissabon.
- Vi har spillet turneringer i stort set hele verden og i mange forskellige arenaer, og jeg elsker virkelig Counter Strike-fans.
Jeg må bare sige, at fansene i denne arena i aften skabte en helt unik atmosfære, som jeg aldrig har oplevet noget andet sted, siger han.
Efter holdets tiende store titel tager Astralis på en kort vinterpause.
Dernæst venter en ny sæson.
Det bliver dog svært at gentage sejrsraten i 2019, mener Nicolaj Reedtz.
- Vi har haft en fantastisk sæson og går på pause som verdens bedste hold.
Det er næsten umuligt at gøre det igen i 2019, men vi vil helt sikkert gøre alt, hvad vi kan for at beholde placeringen og vinde flere titler.
/ritzau/FacebookTwitterKopier linkEmner:Astralis Esport|Lissabon|eSport|Intel




https://www.dr.dk/nyheder/politik/overblik-saa-meget-har-hver-enkelt-minister-brugt-paa-kontorindretning

PolitikOVERBLIK Så meget har hver enkelt minister brugt på kontorindretningTre ministre har tilsammen brugt over en million kroner på kontorindretning.
Udenrigsminister Anders Samuelsen (LA) og innovationsminister Sophie Løhde (V) er blandt de ministre, der har brugt flest penge på at indrette kontor.
Af Johan Blem Larsen og Andreas Nygaard Just16.
dec.
2018 kl.
09.
30Bemærk: artiklen er mere end 30 dage gammelLæs opMinistrene i statsminister Lars Løkke Rasmussens (V) nuværende regering har tilsammen brugt over halvanden millioner kroner på at indrette deres ministerkontorer.
Det viser aktindsigter fra samtlige 22 ministre i regeringen, som DR Nyheder har modtaget.
Læs også:To ministre i samme hus har brugt næsten 700.
000 kroner på kontorindretningHelt præcis lyder det samlede beløb på mindst 1.
616.
791,02 kroner inklusive moms.
Tre ministre tegner sig tilsammen for lidt over en million kroner af de samlede udgifter.
Her kan du få overblikket over kontorudgifterne for samtlige af de ministre, der har svaret på DR Nyheders anmodninger om aktindsigt:1Udenrigsminister Anders Samuelsen (LA): 340.
150,48 kroner inklusive moms.
Udenrigsminister Anders Samuelsen (LA).
Anders Samuelsen og hans ministerkontor har været det dyreste at indrette, når man sammenligner med regeringens øvrige ministre.
Pengene er blandt andet blevet brugt på håndværkerarbejde og konsulentbistand fra arkitekten Eva Harlous virksomhed.
Det har samlet set kostet 92.
615 kroner.
Derudover er der blevet indkøbt følgende møbler:- Et nyt tæppe til 32.
185 kroner.
- Borde, 12 stole, spejl, lamper og en ribbe fra møbelfirmaet Mater til 115.
250 kroner.
- Tre puder og en plaid designet af Eva Harlou til 1.
505 kroner.
- 15 Montana-reoler og tilhørende låger til 42.
343 kroner.
- En radiatorskjuler fra firmaet Kompleet til 56.
250 kroner.
Derudover er der ligeledes indkøbt et tæppe til udenrigsministerens forkontor og ministersekretær til en værdi af 32.
185 kroner.
Anders Samuelsens kontorindretning har hidtil været den mest omdiskuterede af alle regeringens ministre.
Udenrigsministeren har blandt andet forklaret det med behovet for at udbedre en vandskade, og at den danske udenrigsminister skal have et flot kontor, når han modtager repræsentanter fra andre lande.
Du kan selv se kontoret her på Anders Samuelsens Facebook-profil, hvor han også sender ”kys til alle haters”.
2Minister for offentlig innovation Sophie Løhde (V): 315.
625 kroner inklusive moms.
Minister for offentlig innovation Sophie Løhde (V).
Innovationsminister Sophie Løhde tegner sig sammen med finansminister Kristian Jensen (V) for den største samlede udgift, et ministerium har haft til kontorindretning i den nuværende regerings levetid.
Begge ministre har kontor i Finansministeriet, og tilsammen løber regningen op i 682.
125 kroner.
Sophie Løhde er den første danske innovationsminister i historien, og derfor har der været behov for at etablere et helt nyt ministerkontor i Finansministeriet, hvilket forklarer en del af den samlede udgift.
Innovationsministeren har blandt andet købt et tæppe til 22.
437 kroner, nye gardiner til 30.
000 kroner, et 40 tommers BeoVision-fjernsyn til 17.
217 kroner samt en række andre møbler, lamper og kunst.
Derudover er der brugt 52.
000 kroner inklusive moms på en indretningsrådgiver for både Sophie Løhde og Kristian Jensens kontorer i Finanministeriet.
3Finansminister Kristian Jensen (V): 314.
500 kroner inklusive moms.
Finansminister Kristian Jensen (V).
Der skulle ske noget, da Kristian Jensen for godt to år siden overtog posten som finansminister fra Claus Hjort Frederiksen.
Finansministerkontoret var ”ikke blevet væsentlig fornyet siden 1982”, oplyser ministeriet, og derfor var det på høje tid, mente Kristian Jensen, som også forklarede sine følgere på Twitter om indretningsplanerne.
Kristian Jensen har blandt andet købt en sofa og et sofabord fra Paustian til 32.
403 kroner, ombetrækning af en øreklapstol til 19.
591 kroner, en PH-loftslampe til 12.
746 kroner samt en række andre effekter, herunder samme tæppe og tv som Sophie Løhde også har købt til sit ministerkontor.
Derudover er der brugt 52.
000 kroner inklusive moms på en indretningsrådgiver for både Sophie Løhde og Kristian Jensens kontorer i Finanministeriet.
4Forsvarsminister Claus Hjort Frederiksen (V): 180.
377,08 kroner inklusive moms.
Forsvarsminister Claus Hjort Frederiksen (V).
Forsvarsministeriet flyttede sidste år til et nyt domicil sammen med Værnsfælles Forsvarskommando, og i den forbindelse er der ”gennemført en række renoveringer af eksisterende møblement samt nyanskaffelser til indretning af det nye ministerkontor”.
Det oplyser Forsvarsministeriet til DR Nyheder som en del af forklaringen på, at Claus Hjort Frederiksen i sin tid som forsvarsminister har haft udgifter for 180.
377,08 kroner til indretning af sit ministerkontor.
Pengene er blandt andet brugt på mødestole, renovering af eksisterende møblement, et Sony LED-fjernsyn, en sovesofa fra Ikea og et verdenskort.
5Justitsminister Søren Pape Poulsen (K): 103.
396,36 kroner inklusive moms.
Justitsminister Søren Pape Poulsen (K).
Søren Pape Poulsen har til sit ministerkontor købt et køleskab, tre rullegardiner, et tv-beslag og en kontorstol til en samlet pris på 31.
943,25 kroner, oplyser Justitsministeriet.
Derudover er der blevet slebet gulve, udført el-arbejde og tømrerarbejde med mere for i alt 36.
453,11 kroner.
Kunstværker til ministerkontoret har man lånt, og i den forbindelse har der været afholdt udgifter for 35.
000 kroner.
6Økonomi- og indenrigsminister Simon Emil Ammitzbøll-Bille (LA): 75.
635,04 kroner inklusive moms.
Økonomi- og indenrigsminister Simon Emil Ammitzbøll-Bille (LA).
Økonomi- og Indenrigsministeriet har blandt andet haft følgende udgifter til indretningen af Simon Emil Ammitzbøll-Billes kontor, efter at han fik jobbet i november 2016:Malerarbejde, kunstleje, et vægur fra Arne Jacobsen, nye låse, gardiner, en standerlampe og et køleskab.
Økonomi- og Indenrigsministeriet oplyser desuden, at der kan være ”småanskaffelser”, som ikke fremgår af listen, og at der i forbindelse med en generel renovering af departementet er blevet slebet gulve på ministerkontoret, og at baglokalet er blevet malet.
Det har i den forbindelse ikke umiddelbart været muligt for ministeriet at skelne mellem renoveringsudgifter til ministerkontoret og det øvrige departement.
Ministeriet understreger desuden, at Simon Emil Ammitzbøll-Bille fik overdraget et tomt ministerkontor, da regeringen i november 2016 blev udvidet med LA og K.
Derfor består en del af indretningen af ”tidligere erhvervede møbler fra andre kontorer”.
7Børne- og socialminister Mai Mercado (K): 66.
735,38 kroner inklusive moms.
Børne- og socialminister Mai Mercado (K).
Mai Mercado har i sin tid som børne- og socialminister haft udgifter til et nyt mødebord og mødestole, et vægur, el-arbejde, maling og andet håndværkerarbejde.
Der er desuden udført yderligere malerarbejde og udskiftning af elinstallationer, men den udgift kan ifølge ministeriet ikke opgøres særskilt, da det har ”indgået som vedligehold af flere kontorer i bygningen”.
8Undervisningsminister Merete Riisager (LA): 65.
326,23 kroner inklusive moms.
Undervisningsminister Merete Riisager (LA).
Merete Riisager har i løbet af sine cirka to år som undervisningsminister haft udgifter til blandt andet gardiner, et billede af et spanskrør og en række andre billeder og rammer samt el-arbejde.
Undervisningsministeriet oplyser desuden, at man som led i den almindelige vedligeholdelse har udskiftet trægulvet på Merete Riisagers kontor.
De udgifter er dog afholdt af Bygningsstyrelsen, som ministeriet lejer sine lokaler af.
Der er desuden blevet malet på ministerens kontor, men ministeriet har ikke kunnet finde en særskilt faktura i den forbindelse.
9Statsminister Lars Løkke Rasmussen (V): 26.
112,50 kroner inklusive moms.
Statsminister Lars Løkke Rasmussen (V).
Statsministeriet tilrettelægger ikke sin ”regnskabsmæssige registrering” på en sådan måde, at man kan trække udgifter til indretning af statsministerkontoret eller andre kontorer ud ”fra systemet via en særskilt rapport, hvori der genereres en aktliste”.
Ministeriet har derfor sendt en liste til DR Nyheder med de udgifter, man alligevel har været i stand til at identificere som værende tilknyttet indretning af Lars Løkke Rasmussens kontor.
Det drejer sig om udgifter til tranpost og deponering hos Statens Museum for Kunst, som i 2017 udlånte tre malerier til statsministerkontoret.
Det kostede 19.
612,50 kroner.
Lars Løkke Rasmussen har desuden købt en ”stor grøn plante” til 6.
500 kroner.
Afslutningsvis oplyser Statsministeriet, at man i maj 2015, da Helle Thorning-Schmidt (S) stadig var statsminister, bestilte en kontorstol til statsministerkontoret.
Den blev dog først leveret mere end tre måneder senere, da Løkke havde overtaget nøglerne til Statsministeriet.
Udgiften til stolen er derfor ikke med i ministeriets opgørelse.
10Minister for fiskeri, ligestilling og nordisk samarbejde Eva Kjer Hansen (V): 22.
847,50 kroner inklusive moms.
Minister for fiskeri, ligestilling og nordisk samarbejde Eva Kjer Hansen (V).
Eva Kjer Hansen blev udpeget til minister for fiskeri, ligestilling og nordisk samarbejde i maj i år og har siden haft udgifter til blandt andet Montana-reoler og et hæve-sænkebord.
11Skatteminister Karsten Lauritzen (V): 22.
772,75 kroner inklusive moms.
Skatteminister Karsten Lauritzen (V).
Skatteministeren har haft følgende udgifter til indretning af sit ministerkontor, herunder også det kontor i Erhvervsministeriet, som skatteministeren har til rådighed, når han har behov for at være tæt på Christiansborg:Lån og transport af billeder hos Statens Museum for Kunst, en billedramme fra Silvan samt lænestol, bakkebord, sofabord, tæppe, øreklapstol med mere fra Ikea.
12Uddannelses- og forskningsminister Tommy Ahlers (V): 19.
379,65 kroner inklusive moms.
Uddannelses- og forskningsminister Tommy Ahlers (V).
Tommy Ahlers har siden maj i år, da han overtog tjansen som uddannelses- og forskningsminister fra Søren Pind, købt følgende til sit ministerkontor:En kontorstol og to lamper inklusive fragt.
13Udlændinge- og integrationsminister Inger Støjberg (V): 14.
674 kroner inklusive moms.
Udlændinge- og integrationsminister Inger Støjberg (V).
Inger Støjberg har brugt pengene på indretning af sit ministerkontor på tre radiatorskjulere og et spejl fra Ikea.
14Ældreminister Thyra Frank (LA): 14.
436,50 kroner inklusive moms.
Ældreminister Thyra Frank (LA).
Thyra Frank har indkøbt i alt to ting, siden hun blev udpeget som ældreminister i november 2016, oplyser Sundheds- og Ældreministeriet:Et ekstra modul til et eksisterende mødebord og et vægur fra Georg Jensen.
15Klima- og energiminister Lars Chr.
Lilleholt (V): 10.
756,45 kroner inklusive moms.
Energi-, forsynings- og klimaminister Lars Christian Lilleholt (V).
Energi-, Forsynings- og Klimaministeriet har haft udgifter til følgende i forbindelse med indretningen af Lars Chr.
Lilleholts ministerkontor:Plaid og pude fra Magasin og to softshell-stole købt hos Paustian.
16Sundhedsminister Ellen Trane Nørby (V): 8.
962,50 inklusive moms.
Sundhedsminister Ellen Trane Nørby (V).
Udgiften på 8.
962,50 kroner dækker kun over en post, nemlig maling af ministerkontoret.
17Kulturminister Mette Bock (LA): 6.
545,35 kroner inklusive moms.
Kulturminister Mette Bock (LA).
Mette Bock har købt følgende til indretning af sit ministerkontor, oplyser Kulturministeriet:Nye planter, to nye Le Klint-lamper og et 22 tommers fjernsyn.
18Erhvervsminister Rasmus Jarlov (K): 6.
181,25 kroner inklusive moms.
Erhvervsminister Rasmus Jarlov (K).
Der er i Rasmus Jarlovs relativt korte ministerperiode – han tiltrådte i juni i år – ikke blevet indkøbt møbler eller andre ting specifikt til ministerkontoret, oplyser Erhvervsministeriet.
Ministeriet har imidlertid indkøbt et mobilt køleanlæg, som kan anvendes i hele ministeriets fredede bygning fra 1741-1742.
Mobile køleanlæg er på grund af fredningen eneste kølemulighed i ministeriet.
Køleanlægget er også blevet benyttet på ministerkontoret, og derfor har ministeriet inkluderet udgiften i svaret til DR Nyheder.
19Udviklingsminister Ulla Tørnæs (V): 1.
600 kroner.
Udviklingsminister Ulla Tørnæs (V).
Udenrigsministeriet har ikke identificeret dokumenter vedrørende udgifter til Ulla Tørnæs’ ministerkontor, men kan dog oplyse, at der er blevet købt et brugt verdenskort til ministerkontoret på Den Blå Avis.
Verdenskortet kostede 1.
600 kroner.
Det fremgår ikke af aktindsigten, om prisen er inklusive eller eksklusive moms.
20Beskæftigelsesminister Troels Lund Poulsen (V): 777 kroner inklusive moms.
Beskæftigelsesminister Troels Lund Poulsen (V).
De 777 kroner dækker over køb af tre skifterammer, oplyser Beskæftigelsesministeriet.
21Transportminister Ole Birk Olesen (LA): 0 kroner.
Transport-, bygnings- og boligminister Ole Birk Olesen (LA).
”Ministeriet kan oplyse, at der ikke har været nogen udgifter til indretning af ministerkontoret i den nævnte periode,” lyder det fra Transportministeriet.
Transportminister Ole Birk Olesen har altså ikke brugt en krone på indretning af sit ministerkontor, som han overtog i november 2016.
22Miljø- og fødevareminister Jakob Ellemann-Jensen (V): 0 kroner.
Miljø- og fødevareminister Jakob Ellemann-Jensen (V).
Jakob Ellemann-Jensen blev i maj i år udpeget som ny miljø- og fødevareminister, og ifølge ministeriet havde han pr.
2.
november 2018 ikke brugt nogen penge på indretning af sit ministerkontor.
FacebookTwitterKopier linkEmner:Økonomi|Ulla Tørnæs (politiker)|Boligindretning|USA|Paustian




https://www.dr.dk/musik/juleklassikeren-du-elsker-eller-elsker-hade-hele-historien-bag-last-christmas

MusikJuleklassikeren, du elsker - eller elsker at hade: Hele historien bag  'Last Christmas'Julehittet fra Wham!
er både blevet kaldt den bedste og absolut værste julesang nogensinde.
Wham!
bestod af Andrew Ridgeley (tv.
) og George Michael.
Duoen blev dannet i 1981 og var aktiv frem til 1986.
Af Christian Ellegaard16.
dec.
2018 kl.
10.
00Bemærk: artiklen er mere end 30 dage gammelLæs opMåske har du allerede skamspillet den siden november?
Eller også bliver du bare umådeligt træt, når 'Last Christmas' endnu engang brøler ud af radioens højtalere?
Uanset hvad dit forhold er til juleklassikeren fra Wham!
, så er den stort set umulig at undgå i disse dage.
Sangen, der blev skrevet for 34 år siden af den nu afdøde George Michael, er i dag en af verdens mest populære julesange.
Få hele historien om sangen, vi alle elsker - eller elsker at hade -, her.
Lyt til klassikeren her, mens du læser videre:Wham!
Last ChristmasGeorge Michael skrev selv kæmpehitDuoen Wham!
bestod af George Michael og Andrew Ridgely og var en af 80'ernes største popgrupper.
Gruppen blev dannet i 1981 og hittede i årene efter stort med sange som 'Wake Me Up Before You Go-Go' og 'Club Tropicana'.
Men sangen, der for alvor skulle cementere de to briters popstjernestatus til evig tid, blev til en søndag i februar 1984, da George Michael sammen med Andrew Ridgely var til middag hos sine forældre.
Da han kom ned igen, var han så begejstret, at han lignede en, der havde fundet guld – hvilket han jo på en måde også havde.
Andrew Ridgely om George Michael- Vi havde fået lidt mad og sad og slappede af foran fjernsynet, da George, næsten ubemærket, forsvandt ovenpå i et par timer.
Da han kom ned igen, var han så begejstret, at han lignede en, der havde fundet guld – hvilket han jo på en måde også havde, skrev Ridgely i en klumme i The Mail On Sunday i 2017.
Sammen gik de op på George Michaels barndomsværelse, hvor han spillede en melodi på sit gamle børnekeyboard.
- Han spillede introen og omkvædet fra 'Last Christmas' for mig.
Det var et vidunderligt øjeblik, genkaldte Andrew Ridgely sig.
Adventskalender om julehitsHver søndag i advent fortæller vi historien om et af de største julehits fra ind- og udland.
Læs de andre artikler her:1.
søndag i advent: Mariah Carey - 'All I Want For Christmas Is You'Hele historien bag Mariah Careys juleklassiker: Så meget har hun tjent på kæmpehittet2.
søndag i advent: MC Einar - 'Jul Det' Cool'30 år gammel dansk julesang hitter stadig - men gruppen bag har tjent 0 kroner på denI august samme år indspillede duoen sangen i et studie i London – eller George Michael gjorde.
Den dengang 21-årige sanger stod nemlig selv for både at indspille vokaler og alle andre instrumenter på nummeret, ligesom han er den eneste sangskriver og producer, der er krediteret for sit arbejde på sangen.
Spændte ben for sin egen succesDa 'Last Christmas' to måneder senere blev udgivet, så det lovende ud.
Wham!
selv satsede på at opnå førstepladsen på den britiske juleliste.
I Storbritannien er det nemlig særligt prestigefyldt at ligge nummer ét juledag, den 25.
december.
Om 'Last Christmas'Musikvideoen til 'Last Christmas' var sidste gang, George Michael blev filmet uden sit velkendte fuldskæg.
I 1984 donerede Wham!
overskuddet fra salget af singlen til velgørenhed for at bekæmpe hungersnød i Etiopien.
George Michael blev sagsøgt af sangskriverne bag Barry Manilow-sangen 'Can't Smile Without You', fordi de mente, Michael havde stjålet dele af melodien til 'Last Christmas'.
Parterne endte med at indgå forlig, da George Michael donerede en del af nummerets indtjening til velgørenhed.
Artister som Coldplay, Taylor Swift og Ariana Grande har alle lavet covernumre af 'Last Christmas'.
Det var også tæt på at lykkes for Wham!
, indtil George Michael formåede at spænde ben for sin egen succes.
'Last Christmas' nåede nemlig aldrig førstepladsen.
Det gjorde til gengæld velgørenhedssinglen 'Do They Know It's Christmas?
' med Band Aid, hvor George Michael naturligvis sang med.
I 2017 søsatte fans af 'Last Christmas' en kampagne for endelig at få sangen på førstepladsen, men selvom Andrew Ridgely selv ihærdigt støttede op om kampagnen, lykkedes det ikke.
I stedet blev det 'Perfect' med Ed Sheeran, der løb med sejren.
Men selvom førstepladsen glippede, så har George Michael og Wham!
-kollegaen Andrew Ridgely alligevel nydt godt af sangens globale succes.
Det anslås nemlig, at 'Last Christmas' hvert år indtjener omkring fire millioner i rettighedskroner.
George Michael ses her på coveret til 'Last Christmas'.
I dag er den blevet solgt i over to millioner eksemplarer i Storbritannien.
Så populær er 'Last Christmas'I de ni år, sangens musikvideo har været tilgængelig på Youtube, er den blevet set mere end 370 millioner gange.
I den første uge af december blev nummeret hørt 397.
361 gange af danske brugere på streamingtjenesten Spotify.
I alt er nummeret blev hørt mere end 260 millioner gange på Spotify.
Herhjemme har 'Last Christmas' solgt omkring 180.
000 eksemplarer – det svarer til 2 x platin-certificeringer.
Verdens bedste - og værste - julesangSiden sin udgivelse for 34 år siden er 'Last Christmas' både blevet hyldet som en af musikhistoriens bedste julesange - og den absolut værste.
- At lytte til 'Last Christmas' er som at få dårligt smagende sirup hældt ud over dit hoved dråbe for dråbe, klagede radioværten Jon Solomon for år tilbage til mediet The Awl.
Og at sangen stadig deler vandene, blev der endnu engang sat streg under i 2015.
Midt i sit radioprogram den 18.
december indledte den østrigske radiovært Joe Kohlhofer nemlig en to timer lang 'juleprotest', fordi han mente, at programmets lyttere ikke var i julestemning.
Den nu 29-årige Joe Kohlhofer ses her under sin 'juleprotest' i 2015.
Derfor valgte Kohlhofer udelukkende at spille 'Last Christmas' om og om igen og havde endda spæret døren ind til studiet, så hverken hans medvært eller radioens producere kunne stoppe hans protest.
Op mod 100 lyttere ringede og klagede til radiostationen, men julevanviddet stoppede først, da radioværtens fire-årige datter kom igennem på en telefon til studiet og fortalte sin far, at hun 'ikke brød sig om sangen'.
Joe Kohlhofer nåede at spille sangen hele 23 gange.
Hvor mange gange du får hørt 'Last Christmas' - frivilligt eller ej - denne jul, må tiden vise, men med omkring 57.
000 daglige afspilninger på Spotify herhjemme, er chancen - eller risikoen - stor.
Har du endnu ikke fået nok, så kan du gense musikvideoen til 'Last Christmas' her:DR Musik kårer i år alletiders bedste julesang.
Stem på din favorit i afstemningen herunder:Sådan er julesangene udvalgtMangler din julefavorit?
Vi beklager, men listen over juleklassikere er lang.
Næsten for lang.
Da der kun er plads til 15 sange i DRs afstemning, har vi med benhård hånd måtte skille skidt fra kanel og muge ud i de mange, dejlige julesange.
Sangene på listen er derfor udvalgt af redaktionen på dr.
dk/musik - blandt andet ud fra data fra streamingtjenesten Spotify, der har opgjort en liste over de mest afspillede julesange herhjemme samt på verdensplan i perioden 2015 - 2017.
Mere omGeorge MichaelSe altJuleklassikeren, du elsker - eller elsker at hade: Hele historien bag  'Last Christmas'7 julehits, der bringer dig i stemning - både til fest og pejsehyggeMusik til efterårsmørket?
Her er 5 koncerter, du ikke må gå glip af FacebookTwitterKopier linkEmner:Jul|Storbritannien|George Michael (musiker)|Spotify|The Mail on Sunday




https://www.dr.dk/sporten/haandbold/kvindelandsholdet/kvindelandsholdet-moeder-schweiz-i-jagt-paa-vm-plads

KvindelandsholdetKvindelandsholdet møder Schweiz i jagt på VM-pladsDanmarks kvindelige håndboldlandshold skal møde Schweiz i et dobbeltopgør om en billet til VM i Japan.
Landstræner Klavs Bruun Jørgensen og kvindelandsholdet i håndbold kan se frem til to VM-kvalifikationskampe mod Schweiz.
15.
dec.
2018 kl.
23.
02Bemærk: artiklen er mere end 30 dage gammelLæs opHvis de danske håndboldkvinder skal med til VM i Japan næste år, skal Schweiz besejres i to playoffkampe.
Det står klart efter lørdagens playofflodtrækning, oplyser Dansk Håndbold Forbund.
Schweiz er ikke nogen stor håndboldnation, og de danske kvinder har ikke mødt schweizerne siden B-VM i 1985.
Læs også:Danmark bliver repræsenteret i EM-finalenFor at komme til den afgørende playoffkamp vandt schweizerne deres kvalifikationsgruppe foran andre små håndboldnationer i form af Litauen, Færøerne og Finland.
VM-playoffkampene er endnu ikke fastlagt, men det står klart, at de skal spilles mellem 31.
maj og 6.
juni næste år.
Danmark kunne have været playoffkampene foruden, hvis Klavs Bruun Jørgensens mandskab havde opnået en bedre placering ved det igangværende EM i Frankrig.
Her blev Danmark nummer otte.
/ritzau/FacebookTwitterKopier link




https://www.dr.dk/nyheder/indland/kirker-gor-begravelser-gratis-medlemmer

IndlandKirker gør begravelser gratis for medlemmerFra 2019 gør flere provstier begravelser gratis for medlemmer af folkekirken.
Når medlemmer har betalt kirkeskat hele livet, skal de ikke også betale for at blive begravet, mener flere provstier.
16.
dec.
2018 kl.
07.
05Bemærk: artiklen er mere end 30 dage gammelLæs opFlere af landets provstier har fra årsskiftet valgt at gøre begravelser gratis for medlemmer af folkekirken.
Så hvor man før har skullet betale for gravstedet og for at få gravet hullet til kisten, er det altså nu gratis.
Et eksempel er Fredensborg Provsti med ti kirker i Nordsjælland, fortæller provst Hans-Henrik Nissen.
- Vi synes, det er god medlemspleje.
Jeg har altid ment, at når man betaler kirkeskat, så har man allerede betalt for den ydelse, vi nu gør gratis.
Vi har råd til det, fordi vi har betalt gæld af over de seneste ti år, siger Hans-Henrik Nissen.
En besparelse på 8.
500 kronerFor den enkelte kan det give en besparelse på op til 8.
500 kroner i Fredensborg Provsti.
Efterfølgende pasning af gravstedet vil fortsat koste noget, uanset om man er medlem af folkekirken eller ej.
Dertil kommer udgifter til bedemand, kiste og eventuel kremering.
Både i Svendborg, Midtfyn og Faaborg provstier, der tilsammen har 68 kirker, er det allerede gratis at få et gravsted for medlemmer, men fra årsskiftet bliver arbejdet med grave hullet og nedsænke kiste eller urne også gratis.
I Vejle Provsti og Ribe Provsti indføres de gratis begravelser i 2020.
/ritzau/FacebookTwitterKopier linkEmner:Kirkeforhold|Fredensborg|Økonomi|Fyn|Sjælland




https://www.dr.dk/nyheder/udland/jesper-theilgaard-det-er-en-god-klimaaftale-paa-papiret

UdlandJesper Theilgaard: 'Det er en god klimaaftale.
På papiret'Først nu begynder arbejdet for COP24-landene for alvor, siger klimaformidleren.
Jesper Theilgaard er tidligere meteorolog og vejrvært på DR, og er i dag selvstændig klimaformidler.
Af Sally Frydenlund Larsen15.
dec.
2018 kl.
23.
12Bemærk: artiklen er mere end 30 dage gammelLæs opEfter knap 14 dages forhandlinger i den polske by Katowice er de 196 COP24-lande lørdag aften nået frem til en klimaaftale.
Aftalen er vigtig, fordi den skal fungere som et regelsæt for, hvordan landene skal udføre de klimaindsatser, de blev enige om på topmødet i Paris i 2015.
Det projekt er lykkedes udmærket, mener Jesper Theilgaard, tidligere meteorolog på DR og nu selvstændig klimaekspert.
Han kalder aftalen for en "god aftale", men understreger, at der ikke er nogen garanti for, at landene rent faktisk udfører de tiltag, de har aftalt.
- Det er på papiret en god aftale, men nu skal forhandlerne hjem og arbejde – og det er det, der er afgørende.
- Det er fint, at vi har det her stykke papir, men hvis der ikke kommer noget ud af det, så er det jo ligegyldigt, siger Jesper Theilgaard.
Ordkløveri forsinkedeEn af de helt store knaster har været, hvordan man samlet skulle forholde sig til den store klimarapport, som FN's klimapanel IPCC udsendte i oktober.
Heraf fremgår det blandt andet, at selv en temperaturstigning på 1,5 grader kan få katastrofale følger for eksempelvis landbrug og koralrev.
Debatten har i Katowice gået på, om rapporten og dens konklusioner skulle bydes "velkommen" eller bare "noteres".
Fire olielande, blandt andet Saudi-Arabien og USA, har ønsket det sidste.
Jublen ville ingen ende tage, da den polske forhandlingsleder, Michal Kurtyka, præsenterede aftalens hovedpunkter lørdag aften.
Her ses han midt i et sejrs-hop.
Og selv om det kan lyde som ordkløveri, er ordvalget ekstremt vigtigt for, hvordan aftalen udmøntes i praksis, fortæller Jesper Theilgaard.
- Hvis man anerkender den ("byder den velkommen", red.
), anerkender man også anbefalingerne og resultaterne i den - og så accepterer man at gøre de ting, der står i den.
Sådan en aftale kan USA ikke komme hjem med, og derfor har nogle lande været meget nøjeregnende med ordvalget, siger han.
- Resultatet er blevet, at man skriver det ind i aftalen, men med den kommentar at landene kan bruge IPCCs resultater, som de har lyst til.
Næste gang landene mødes er i september.
Her er FN's generalsekretær vært for et klimatopmøde, hvor landene kan fremlægge deres konkrete klimamål.
FacebookTwitterKopier linkEmner:Forenede Nationer|Intergovernmental Panel on Climate Change|Polen|Klimaændringer|Miljøpolitik




https://www.dr.dk/sporten/oevrig/mark-o-madsen-banker-englaender-paa-hjemmebane

Øvrig sportMark O.
Madsen banker englænder på hjemmebaneDen danske MMA-kæmper er nu ubesejret i sine seks kampe i karrieren.
MMA-kæmperen Mark O.
Madsen vandt lørdag sin sjette sejr ud af seks mulige i karrieren.
Af Morten Top15.
dec.
2018 kl.
22.
57 | opdateret 16.
dec.
2018 kl.
16.
54Bemærk: artiklen er mere end 30 dage gammelLæs opFor sjette gang i sit liv var den tidligere olympiske sølvvinder i brydning, Mark O.
Madsen, lørdag i ringen i sportsgrenen MMA.
Her kæmpes i en blanding af flere forskellige kampsportsgrene.
Som i de fem foregående kampe blev det en god oplevelse for den danske atlet, der foran et hujende hjemmebanepublikum i Frederikshavn, slog sin engelske modstander Matthew Bonner, der ellers viste sig at være en hård banan.
Læs også:Mark O.
Madsen vil være MMA-stjerne og familiefar på samme tid: Børnene ved godt, at far lever af at slå på folkFra første omgang farede Mark O.
Madsen i flæsket på briten, og det var ikke kun rutinen fra brydesporten, der fungerede for Madsen.
Den lille dansker var også hårdtslående, bevægelig og aggressiv i de stående slagudvekslinger.
Selvom englænderen også fik sendt nogle stærke træffere ind på Madsen, var der ingen tvivl for kampens dommere, der efter de tre gange fem minutters kamp fortjent kunne kåre Mark O.
Madsen som vinder af opgøret.
Den 34-årige falstring har nu vundet alle sine seks kampe, siden han forlod brydning og gik ind i MMA-sporten.
FacebookTwitterKopier linkEmner:Kampsport|Frederikshavn|Mark O.
Madsen (bryder)




https://www.dr.dk/nyheder/viden/kroppen/slaa-oererne-ud-er-det-farligt-rense-oerer-med-vatpinde

Løj dine forældre, da de sagde.
.
.
Se temaKroppenSlå ørerne ud: Er det farligt at rense ører med vatpinde?
Det er bestemt ikke ligegyldigt, hvordan du fjerner voks i ørerne, siger forskere.
Du behøver slet ikke at rense dine ører.
Det klarer ørevoksen nemlig for dig.
(© DR/ Colourbox)Af Allan Nisgaard og Lærke Kromann (grafik)16.
dec.
2018 kl.
07.
00Bemærk: artiklen er mere end 30 dage gammelLæs opDet kan være fristende at hive et par vatpinde frem, når der er gult snask i øregangene.
Men du bør tænke dig om, inden du starter renseriet.
Det kan nemlig være farligt at bruge vatpinde.
Det har flere af os i hvert fald fået at vide af velmenende forældre eller belærende venner.
Imens har andre fået det modsatte at vide – at det netop er øre-rens, vatpindene er til for.
Men spørger vi Therese Ovesen, der er overlæge og professor i øre-, næse- og halssygdomme, bør du lade helt være med at gøre det.
Læs også:Fakta-knæk: Er det farligt at knække fingre?
- Hvis du renser dine ører med vatpinde, kan du øge produktionen af ørevoks, fordi dine ørevoks-kirtler tror, at der er snavs i øregangen.
Og så kører der en spiral, som du stort ikke kan komme ud af igen, siger hun og fortsætter:- Og når først du har dannet en masse ørevoks, skubber du det længere indad.
Du kan desuden danne en rids i øregangshuden, og det gør det let at få en øregangsbetændelse på grund af bakterier.
Og hvis du får vatpinden for langt ind i øret, kan du lave hul på trommehinden.
Ørerne renser sig selvInden du går i gang med at finde alternativer til vatpindene, bør du spørge dig selv, om du egentlig har behov for at rense ørerne.
For det klarer ørerne faktisk helt selv, forklarer Therese Ovesen:- Det er en stor misforståelse, at man skal rense sine ører.
Selve ørevoksen er nemlig til for at gøre det samme.
Det indfanger snavs og døde celler, inden det vandrer ud mod øregangsåbningen igen.
Løj dine forældre, da de sagde .
.
.
at du får gigt af at knække fingre?
At det er en god idé at hælde olie i pastaen under kogning?
Eller at du rent faktisk skader dine øjne, hvis du ser for meget fjernsyn?
Fra barnsben er vi blevet fodret med forskellige husråd af vores forældre og andre belærende typer.
Men hvor meget af det passer rent faktisk?
I denne artikelserie spørger vi videnskaben til råds og finder ud af, om husrådene holder i virkeligheden.
Læs også:Syn for sagen: Ødelægger du øjnene ved at læse i mørke?
Der er dog en række undtagelser, hvor du bør få renset ørerne.
Men her bør du gå til en ørelæge, forklarer Peter Tingsgaard, der er speciallæge i oto-rhino-laryngologi.
- Det gælder for eksempel ved fedtet ørevoks, der helt tilstopper øregangen, eller hvis du har fået foretaget en større mellemøreoperation tidligere, siger han.
- Et andet eksempel er personer, der producerer meget ørevoks og samtidig anvender høreapparater.
Her kan større mængder voks, der egentlig “vandrer” mod øregangsåbningen, forårsage tilstopning af de voksfiltre, der sidder i apparaterne.
Og det nedsætter deres effekt, tilføjer Peter Tingsgaard.
Brug et håndklædeHvis du ikke har nogle særlige problemer med ørevoks, men alligevel gerne vil rense dine ører, er der andre måder at gøre det på end at bruge vatpinde, forklarer Peter Tingsgaard:- Det bedste råd er at tørre øret efter med et håndklæde, når du har været i bad eller i svømmehal.
Det gælder også for dine børns ører.
Der kommer et pænt antal patienter til de praktiserende ørelæger med betændelser i øregangen, fordi de har lavet læsioner med vatpinde.
Therese Ovesen, professor i øre-, næse- og halssygdomme på klinikken FlavourSamme råd giver Therese Ovesen:- Det kan du gøre for at tage det ørevoks, som er vandret ud i enden af øregangen.
Du kan også bruge en klud, siger hun.
Flere kommer til skadeAt undgå vatpinde er et husråd, der for mange er værd at følge.
Flere mennesker ender nemlig ofte på skadestuen på grund af dem.
I en undersøgelse publiceret i 2017 har forskere fra blandt andet Ohio State University College of Medicine redegjort for, hvor mange børn i USA, der får skader i ørerne på grund af vatpinde.
Læs også:Er du et snorkemonster?
Sådan undgår du at vække kærestenFra 1990 til 2010 var over 260.
000 børn på skadestuen på grund af skader med vatpinde, viser undersøgelsen.
Therese Ovesen forklarer, at der også kommer en del patienter i Danmark med det samme problem.
- De kommer jo i et pænt antal til de praktiserende ørelæger med betændelser i øregangen, fordi de har lavet læsioner med vatpinde og andre ting som for eksempel hårnåle og tændstikker, siger hun og fortsætter:- Når jeg ser dem, er det typisk fordi, de har lavet et hul i trommehinden, og måske er det et hul, der ikke kan lukkes igen.
Og det betyder, at de skal have en operation.
FacebookTwitterKopier linkEmner:Øre-, næse- og halssygdomme|USA|Ohio|Videnskab




