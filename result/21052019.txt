https://www.dr.dk/nyheder/politik/folketingsvalg/thulesens-doedsvarsel-splitter-blaa-partier-paa-facebook-ville-vi

FolketingsvalgThulesens dødsvarsel splitter blå partier: 'På Facebook ville vi være 'i et kompliceret forhold''Efter Kristian Thulesen Dahls melding om blå bloks død skyder de andre partier tilbage.
DF-formanden siger, at blå blok er død, hvis meningsmålingerne holder.
LA og K er modsat Venstre overvejende enige i den udlægning.
Af Daniel Myrup Pedersen, Theis Lange Olsen og Tobias Sydradal (video)21.
maj 2019 kl.
23.
16Bemærk: artiklen er mere end 30 dage gammelLæs opEn mildt sagt rødglødende meningsmåling fik tirsdag Kristian Thulesen Dahl til at erklære blå bloks død, hvis forudsigelserne holder stik.
Epinion-målingen giver nemlig 95 mandater til rød blok, og blå blok går syv mandater tilbage på bare to uger.
- Ja, hvis valgresultatet bliver som målingerne spår, så synes jeg, det er helt reelt at tale om, at blå blok er død og begravet, som vi kender den, lød det fra DF-formanden til DR Nyheder i en kommentar til den nye måling.
Læs også:Halvvejs i valgkampen: Blå blok har tabt 7 mandater siden valget blev udskrevet- Lige efter valget blev udskrevet, har de tre regeringspartier villet i tre forskellige retninger – og vi prøver at holde fast i det, der ellers har været vores fællespunkter, lød det videre fra Kristian Thulesen Dahl om årsagen til den faldende opbakning til de blå partier.
Regeringspartierne skyder tilbage- Der er sket et meget, meget stort svigt fra at af de bærende borgerlige partierMette Abildgaard, gruppeformand (K)Hos Liberal Alliance og Konservative kan man godt genkende DF-formandens kritik af en mere splittet blå blok:Liberal Alliances politiske ordfører, Christina Egelund, anfægter dog DF-formandens kommentar om, at Dansk Folkeparti 'prøver at holde fast i fællespunkter':- Blå blok lider under, at det ene blå parti efter det andet forlader borgerlige idealer til fordel for socialdemokratisme, skriver Christina Egelund i en SMS med hentydning til Venstre og Dansk Folkeparti, der begge har flirtet med et S-samarbejde, og fortsætter:- Blå blok lider under, at det ene blå parti efter det andet forlader borgerlige idealer til fordel for socialdemokratismeChristina Egelund, politisk ordfører (LA)- Jeg tror på, at borgerligt sindede danskere tydeligt kan se, hvem der står for hvad, skriver hun.
Mens Dansk Folkeparti og Liberal Alliance altså godt kan se åbne sår og nærdødskramper fra blå blok, så er Venstres politiske ordfører, Britt Bager, langt fra enig i Kristian Thulesen Dahls dystre analyse.
Hun ser DF-formanden og hans parti som værende del af en valgkamp, hvor der er et klart formuleret borgerligt projekt.
Britt Bager (V) mener i modsætning til DF, K og LA ikke, at blå blok er splittet.
- Vi har i Venstre sagt helt tydeligt, at vi går til valg på at Lars Løkke Rasmussen skal være statsminister, og at den blå blok skal fortsætte.
Men når det er valgkamp, så markerer alle partier jo sin egen politik.
Og der er jo områder, vi ikke er enige om, men sådan er det, siger Britt Bager.
I Kristian Thulesen Dahls øjne er det gået galt i blå blok, fordi det borgerlige projekt alene er blevet til et spørgsmål om, at skatten skal sættes ned; særligt for de højestlønnede.
Men den udlægning afviser Britt Bager også:- I Venstre går vi ikke til valg på at lette topskatten.
Tværtimod har vi sagt, at vores prioritet er at lette skatten i bunden, hvis der skal være tale om skattelettelser.
Derudover går vi til valg på en stram udlændingepolitik, et velfærdsløft og et skattestop.
Så det, Kristian Thulesen Dahl taler ind i her, er i hvert fald ikke Venstres politik, siger Britt Bager.
De vælgere, som gruppeformand Mette Abildgaard møder, siger ifølge hende, at de ønsker en samlet blå blok.
Andet styrkeforhold efter valgetTilbage står De Konservatives gruppeformand, Mette Abildgaard.
Hun ser DF-formandens udmelding som dramatisk, men anerkender, at forholdet i blå blok lige nu er kompliceret.
- Der er sket et meget, meget stort svigt fra et af de bærende borgerlige partier (Venstre, red.
) og, hvis blå blok skulle krydse sin civilstatus af på Facebook lige nu, så ville vi sætte kryds ved 'i et kompliceret forhold', siger Mette Abildgaard.
Hun understreger, at der er lang tid til valgdagen, så hun mener ikke, at man skal lægge alt for meget i den måling, som Kristian Thulesen Dahl mener kan varsle enden for blå blok, hvis altså den holder stik.
Alligevel øjner hun måske alligevel et styrket konservativt parti:- De her målinger tyder jo på, at der kan komme et andet styrkeforhold i blå blok efter valget, siger Mette Abildgaard.
FacebookTwitterKopier linkEmner:Britt Bager (politiker)|Dansk Folkeparti|Det Konservative Folkeparti|Kristian Thulesen Dahl (politiker)|Skatter og afgifter




https://www.dr.dk/nyheder/udland/i-indien-bor-nogle-i-mudderpoele-andre-har-tjenestefolk-vi-er-mange-mennesker

UdlandI Indien bor nogle i mudderpøle - andre har tjenestefolk: 'Vi er for mange mennesker' Selvom Indien har haft stor vækst, lever mange stadig i massiv fattigdom.
Af Oliver Fruergaard21.
maj 2019 kl.
22.
02Bemærk: artiklen er mere end 30 dage gammelLæs opI et blikskur på få kvadratmeter bor rengøringsmedarbejder Fatema Bibi sammen med sin mand og fire børn.
En mudderpøl omringer deres hjem, der ligger i et af New Delhis mange slumområder.
Her er el- og vandforsyningerne ofte sparsomme, og det er adgangen til toiletter også.
Få har råd til at betale, hvad det koster at bruge de kommunalt opstillede båse, og derfor lugter slummen af både lort og urin.
Manidul Sheikh sælger te i det slumområde, hvor han bor.
Det meste af tiden går med at arbejde.
- Livet er hårdt, for vi har ikke tid til at gå ud med venner og familie, siger Fatema Bibi.
- Sammen har min mand og jeg penge nok til at klare de daglige behov og sende vores børn i skole, men vi kan ikke spare penge sammen.
'Regeringen gør jo ikke noget'Lysere ser det ud i den anden ende af New Delhi, hvor Apurba Buragohain bor med sin kone Abba Lanong.
Han er marketingschef, og hun er blogger.
Apurba Buragohain og Abba Lanong har nydt godt af Indiens økonomiske opsving.
De er en del af Indiens voksende øvre middelklasse, og de har nydt godt af det økonomiske boost, som landet har oplevet gennem de senere år.
- Vi har mærket en enorm forandring, siger Apurba Buragohain.
Han er iført jakkesæt og Apple-ur i deres fireværelses lejlighed, hvor en tjenestedame serverer te.
Det er hårdt at se alle de fattige mennesker og børn, men parret føler sig magtesløse, siger Abba Lanong.
En mindre gruppe borgere i Indien er blevet meget rigere gennem de sidste femten år.
- For regeringen gør jo ikke noget ved det.
Overbefolkning er roden til problemet, mener Apurba Buragohain.
- Vi er for mange mennesker.
Vi skulle have kontrolleret det for længst.
Stor vækst i IndienSelvom Indien ifølge FN har formået at halvere andelen af ekstremt fattige over de sidste ti år, er der stadig lang vej til samlet national velstand, vurderer Indien-ekspert Thomas Sehested.
- Mange er blevet hevet ud af livstruende fattigdom og har råd til at opfylde basale behov som at købe mad, siger han.
- Men de lever ikke en tilværelse, der er luksuriøs.
De er i stand til at have tag over hovedet og måske få tre måltider om dagen.
Trods stor økonomisk vækst, er det ikke unormalt at støde på beboelsesområder som dette i Indiens storbyer.
Indien har oplevet kæmpe økonomisk vækst gennem de senere år.
Så stor, at landets økonomi nu er den hurtigst voksende i verden.
Boostet er dog hovedsageligt kommet landets i forvejen velstillede til gode, viser seneste undersøgelse fra udviklingsorganisationen Oxfam: De 0,1 procent rigeste har oplevet en større stigning i velstand end de 50 procent, der ligger i bunden af indkomstskalaen, og de 40 procent, der ligger i midten, har ikke har oplevet en betydelig fremgang.
FacebookTwitterKopier linkEmner:Indien|New Delhi|Forenede Nationer|Oxfam




https://www.dr.dk/nyheder/politik/folketingsvalg/ja-eller-nej-med-pia-olsen-dyhr-er-du-en-bedre-formand-end-villy

FolketingsvalgJa eller nej med Pia Olsen Dyhr: Er du en bedre formand end Villy Søvndal?
Kåre Quist udfordrer SF-formanden med en række hurtige spørgsmål.
Af Stig Haaning Thøgersen21.
maj 2019 kl.
23.
09Bemærk: artiklen er mere end 30 dage gammelLæs opSkal en pakke cigaretter stige med 40 kroner?
Skal skatten hæves i den kommende valgperiode?
Og er hun en bedre formand, end Villy Søvndal var?
Formand for Socialistisk Folkeparti, Pia Olsen Dyhr, var i den varme stol hos Kåre Quist i 'Mød partierne'.
Du kan se alle spørgsmål og svar i videoen øverst i artiklen eller se hele 'Mød Partierne'-udsendelsen her.
FacebookTwitterKopier linkEmner:Pia Olsen Dyhr (politiker)|Villy Søvndal (politiker)|Socialistisk Folkeparti




https://www.dr.dk/nyheder/vejret/video-39-mm-paa-30-minutter-se-aarets-foerste-skybrud

VejretVIDEO 39 mm på 30 minutter: Se årets første skybrudI dag varslede DMI for første gang i år skybrud.
Mellem klokken 9 og 10 i dag blev Næstved næsten ramt af dobbelt skybrud med 29 millimeter på 30 minutter.
Af Daniel Myrup Pedersen21.
maj 2019 kl.
22.
06Bemærk: artiklen er mere end 30 dage gammelLæs opFor langt de fleste er skybrud en spændende og måske endda hyggelig begivenhed, når man kigger ud af et regnslået vindue inde fra hjemmets tørre rammer.
Men som du kan se i videoen herover, blev det gode humør sat på pause i flere landsdele i dag, da årets første varslede skybrud trængte ind over landets grænser.
Kun én gang tidligere i år - faktisk i går - er der målt skybrud.
Det var i Vejle, hvor regnmængden lige sneg sig op over 15 millimeter på 30 minuter.
Men i dag blev der vredet godt i håndklædet fra oven med 39 millimeter på 30 minutter i Holbæk.
FacebookTwitterKopier linkEmner:Vejret|Danmarks Meteorologiske Institut|Holbæk|Vejle




https://www.dr.dk/sporten/haandbold/kvindeligaen/guldhatte-og-uanede-maengder-konfetti-se-team-esbjerg-fejre-dm-guldet

KvindeligaenGuldhatte og uanede mængder konfetti: Se Team Esbjerg fejre DM-guldet i billederTeam Esbjerg kan for anden gang i historien kalde sig danske mestre.
Af Anne Hedegaard Petersen21.
maj 2019 kl.
22.
50Bemærk: artiklen er mere end 30 dage gammelLæs opTeam Esbjerg sikrede sig tirsdag aften titlen som danske mestre efter sejr over Herning-Ikast.
Læs også:Team Esbjerg sejrer over Herning-Ikast og vinder DM-guldEfter en solid otte måls sejr på hjemmebane i første DM-finale var vestjyderne blot en sejr fra guldet.
Den kom i hus med cifrene 20-19 efter 60 minutters spil, og så kunne den vestjyske jubel bryde ud.
Herunder kan du se de bedste billeder fra den efterfølgende fejring af DM-guldet.
Tirsdagens DM-finale blev Sandra Tofts sidste i Team Esbjerg-trøjen.
Hun skal spille i franske Brest fra næste sæson.
1 / 9Guld hattene blev fundet frem og taget i samme minut, som kampen blev fløjtet af.
En sejr på 20-19 til vestjyderne.
2 / 9Cheftræner Jesper Jensen skulle på ingen måder overtages til at tage sin guld hat på.
Den tog han på med glæde 3 / 9Tirsdagens finalesejr kroner et flot forår, der har budt på 21 sejre i 22 ligakampe inklusive slutspil for Team Esbjerg.
4 / 9DM-guldmedaljerne er for anden gang inden for de seneste fire sæsoner på Team Esbjergs hænder, efter at holdet også blev dansk mester i 2015/2016-sæsonen.
5 / 9Masser af esbjergensiske fans blev hængende efter sejren for at fejre deres nykårede danmarksmestre.
6 / 9Hele Esbjerg-holdet samlet til jubel og pressefoto.
7 / 9Mon ikke den fest varer de næste mange timer efter sejren i DM-finalen.
8 / 9Skuffede spillere fra Herning-Ikast efter nederlaget i tirsdagens DM-finale.
9 / 9FacebookTwitterKopier linkEmner:Team Esbjerg|Jylland|Herning|Ikast




https://www.dr.dk/nyheder/regionale/sjaelland/aneste-har-loebet-sit-maraton-nummer-700-trods-sklerose-jeg-har-det

SjællandAneste har løbet sit maraton nummer 700 trods sklerose: 'Jeg har det bedre end nogensinde'- Løb har gjort mig til en bedre mor og givet mig mere overskud, fortæller hun.
Billedet er fra 2013, hvor Aneste Fredskov løb i mål til sit 366.
maratonløb på 365 dage.
(© (c) privatfoto)Af Gustav Juul Olesen og Julie Würtz21.
maj 2019 kl.
21.
10Bemærk: artiklen er mere end 30 dage gammelLæs opBare tanken om at løbe et maraton på næsten 42,2 kilometer kan få pulsen op hos de fleste.
Så forestil dig, at du har løbet ruten 700 gange.
Det skete for Aneste Fredskov fra Næstved i weekenden, hvor hun krydsede målstregen på maratondistancen for 700.
gang.
Aneste FredskovHar løbet 700 maraton.
Er 47 år og bor i Næstved med børnene Emilie på 17 år og Viktor på 15 år.
Har tidligere løbet 366 maratoner på 365 dage.
Blev for 10 år siden diagnosticeret med sklerose, hvorefter hun begyndte at løbe.
Arbejder til daglig som foredragsholder og coach.
I kilometer svarer det til, at du snører løbeskoene og løber fra Danmark til spidsen af Sydafrika - og tilbage igen.
Udover at løbe så mange maratoner, slog Aneste Fredskov også sin personlige rekord fra 2015.
Her er Aneste Fredskov lige kommet i mål til Copenhagen Marathon og sit 700.
maraton i weekenden.
(© (c) privatfoto)- Det var en hel vild dag for mig.
Jeg skar fire minutter af min gamle og hurtigste tid, der ellers er fire år gammel.
Så jeg løb denne her på 3 timer og 32 minutter.
Jeg er stolt og glad, fortæller Aneste Fredskov efter maratonløbet, der foregik i København.
Blev en bedre mor af løbIfølge Aneste Fredskov fik hun sparket bagi til at begynde at løbe, da hun for ti år siden fik konstateret sklerose.
- I sygdomsforløbet sagde en læge til mig, at jeg aldrig kom til at løbe langt.
Jeg tænkte, at det skulle han ikke bestemme.
Der opstod drømmen om det første maraton.
Jeg skulle opleve i hvert fald en gang, hvordan det var at løbe over målstregen efter 42 kilometer, siger Aneste Fredskov, der nu har løbet maraton i otte et halvt år.
I dag har hun ingen sygdomstegn på sklerose, og Aneste Fredskovs passion for løb er kun vokset.
- Det påvirker min hverdag meget, at jeg gør det her.
Jeg bliver glad i låget af det og den bedste udgave af mig selv, siger Aneste Fredskov.
Efter hun er begyndt at løbetræne, har hun også fået et helt andet overskud til sine børn.
- Jeg har et overskud til at rumme mine børn og deres liv og de situationer, de nogle gange står i som teenagere, der godt kan være udfordrende.
Børnene Viktor og Emilie har altid støttet deres mor til de forskellige maratonløb.
I dag er børnene teenagere.
(© (c) privatfoto)Hun føler, at hun er blevet et meget mere positivt og glad menneske; måske lidt for meget, ifølge de to teenagere.
- Engang i mellem synes de, det er lidt irriterende, at jeg er så positiv, hvor man nogle gange bare skal have lov til at være teenagere.
Det kan jeg også lære lidt af.
Men samlet set er det en gevinst for os alle, at jeg begyndte at løbe.
Aneste Fredskov har ikke altid løbet lange distancer.
I mange år løb hun slet ikke, mens børnene var små.
- Der var jeg mor på fuld tid, men jeg var ikke en bedre mor, fortæller hun og hentyder til det manglende overskud, som fyldte i hverdagen.
- Man skal ikke lade alle praktiske ting til at være nogle store ting, der bremser.
Det har jeg selv prøvet før.
Jeg nåede ikke at gøre noget andet end det praktiske.
Det gør jeg i dag.
Selvfølgelig skal vi have aftensmad hver dag, men så laver jeg tit mad til to dage, og det fungerer fint.
'Du skal tro på det'Aneste Fredskov vil gennem sine maratonløb gerne være en inspiration for sine børn, så de går efter deres drømme - uanset hvad de drømmer om.
- Vi skal aldrig lade os fortælle af nogen, at der er noget, vi ikke kan, fordi vi kan meget mere, end vi tror, siger Aneste Fredskov.
- At løbe maraton giver mig bevidstheden om, at jeg kan, hvad jeg vil.
Jeg kaster mig ikke ud i udfordringer, hvor jeg ikke tror, at jeg kan klare det.
Det giver mig en tro på mig selv og en tro på livet.
Derfor er hendes bedste råd til andre, der gerne vil løbe et maraton, at de skal tro på det.
- Tro på det.
Fortæl dig selv, at du godt kan.
Når vi får tankerne til at spille sammen med kroppen, kan vi meget mere, end vi tror, siger hun.
Aneste Fredskov har støttet flere velgørende formål, mens hun har løbet maraton.
I 2015 løb hun fra Næstved til Paris med Team Rynkeby på 19 dage og 1.
135 kilometer.
Derudover løb Aneste Fredskov i 2017 172 kilometer på 24 timer på et løbebånd for Børnecancerfonden.
(© PRIVATFOTO)Aneste Fredskov understreger, at hvis hun kan løbe 700 maraton, så kan andre også følge deres drømme.
- Mange bruger det på dem selv, hvor de siger, at hvis jeg kan det, så kan de også – uden det behøver at være omkring det, som jeg ønsker at gøre.
Drømmen er 1.
000 løbAneste Fredskov får ofte stillet spørgsmålet, om hun er blevet afhængig af at løbe, og om det overhovedet er sundt at løbe flere hundrede maraton.
- Det er en afhængighed for mig at løbe.
Jeg føler, at jeg har det bedst, når jeg gør det.
Men hvis jeg kan mærke på min krop, at det er godt, at jeg springer en dag over, så gør jeg også det.
Det betyder ikke, at jeg får ikke en dårligere dag.
Aneste Fredskov lader oftest høretelefonerne ligge derhjemme, når hun tager ud at løbe.
Men når hun løber til musik, lytter hun til:Volbeat, For Evigt.
Nickelback, Rockstar.
Queen, Don't stop me now.
- Jeg lytter til min krop, og jeg har det bedre end nogensinde før, understreger hun.
Deruover mener Aneste Fredskov, at hendes maratonløb nok er sundere, hvis alternativet var at ligge på langs på sofaen derhjemme.
Jeg er ung endnu, så der er mange år at fortsætte i.
Jeg er bestemt ikke i nærheden af at være færdig.
Aneste Fredskov, maratonløberAneste Fredskov fortæller også, at hun stadig har mange kilometer i benene.
Derfor er drømmen også, at hun en dag løber maraton nummer 1.
000.
Det er omkring 12.
657 kilometer, hun mangler at lægge bag sig.
Selvom målet nok skal komme, har Aneste Fredskov ikke en bestemt tidshorisont.
- Jeg kan godt mærke, at jeg kommer til at nå 1.
000 maratoner på et tidspunkt.
Det er ikke sådan, at jeg har sat noget tidspunkt på, men det kan jeg mærke, at jeg kommer til.
Jeg er ung endnu, så der er mange år at fortsætte i.
Jeg er bestemt ikke i nærheden af at være færdig, siger hun.
Læs også:Kristina løb syv maraton på syv kontinenter på syv dage: 'Det lyder tosset at sige'FacebookTwitterKopier linkEmner:Naturbeskyttelse|Skovbrug|Skove|København|Næstved




https://www.dr.dk/nyheder/udland/opkog-og-fatale-fejl-mays-nye-brexit-plan-bliver-skudt-ned-fra-alle-sider

Udland'Opkog' og 'fatale fejl': Mays nye brexit-plan bliver skudt ned fra alle sider Et tilbud om en ny folkeafstemning giver ikke umiddelbart flere jasigere.
Theresa Mays seneste - om måske sidste - forsøg på at redde sin brexitaftale falder ikke i god jord.
Af Jakob Busk Olsen21.
maj 2019 kl.
21.
32Bemærk: artiklen er mere end 30 dage gammelLæs opPremierminister Theresa Mays seneste - og formentlig sidste - forsøg på at få sin skilsmisseaftale med EU gennem det britiske underhus får en kølig modtagelse blandt de parlamentarikere, som hidtill har stemt nej til aftalen.
May præsenterede i dag en ny plan for, hvordan hun vil sikre sig opbakning fra et flertal i underhuset, som tre gange tidligere har stemt brexitaftalen ned.
Fjerde forsøgDet er fjerde gang, at premierminister Theresa May forsøger at få det britiske underhus til at godkende sin skilsmisseaftale med EU.
May tabte det første forsøg 15.
januar 2019 med 230 stemmer.
I andet forsøg 12.
marts blev aftalen forkastet med 149 stemmer.
Få dage senere forsøgte May at holde en ny afstemning, men den blev afvist af formanden for underhuset 18.
marts.
Formanden godkendte en tredje afstemning om en trimmet udgave af skilsmisseaftalen 29.
marts.
Her tabte May med 58 stemmer.
Den nye plan består ifølge analytikere primært af en række løfter og indrømmelser, som skal motivere EU-tilhængere i oppositionspartiet Labour til at stemme for skilsmisseaftalen.
De bliver blandt andet lokket med muligheden for at holde en ny folkeafstemning om brexit og et tættere handelssamabejde med EU, end den britiske regering hidtil har lagt op til.
Læs også:Tilbud om ny folkeafstemning skal få Mays brexit-aftale over stregenUnderhuset skal efter planen stemme om aftalen igen i begyndelsen af juni.
"Et opkog"Men Labours leder, Jeremy Corbyn, siger allerede nu, at hans parti ikke kan stemme for brexitaftalen - på trods af Mays nye løfter, som han kalder "i store træk et opkog af regeringens positioner" i de forhandlinger med Labour, som brød sammen i sidste uge, skriver Reuters.
Også labourmedlemmer, som May formentlig havde håbet på at vinde over med sit nye tilbud, siger nej tak til guleroden.
Margaret Beckett, som er aktiv i bevægelsen People's Vote, der kæmper for en ny folkeafstemning om EU, afviser Mays fremstrakte hånd i en udtalelse.
Hun kalder Mays plan for et utroværdigt "sammensurium" og advarer samtidig sine kollegaer mod at sige ja til et tilbud fra en premierminister, som er på vej til at forlade roret.
Theresa May har lovet at forlade posten som premierminister, når skilsmisseaftalen er nået hele vejen gennem lovgivningsmøllen.
Hvis hun taber afstemningen i begyndelsen af juni, forventes hun også at fremlægge en plan for sin afgang.
Brexittilhængere stødt længere vækMens Theresa May altså tilsyneladende ikke har fået nye medlemmer på sit hold blandt modstanderne af brexit, har hun til gengæld stødt flere brexittilhængere i sit eget parti endnu længere væk.
Det gælder de hardlinere, som hele tiden har stemt nej - for eksempel David Davis og Jacob Rees-Mogg, som allerede har tilkendegivet, at de vil stemme nej igen.
Men det gælder også nogle af dem, som modvilligt stemte ja ved den seneste afstemning 29.
marts.
- Loven er direkte mod vores manifest - og jeg vil ikke stemme for den, skriver den tidligere konservative udenrigsminister Boris Johnson på Twitter.
Endelig siger Theresa Mays nordirske støtteparti DUP, der hele tiden har stemt mod brexitaftalen, at de "fatale fejl" i Mays plan består.
Partiet frygter fortsat, at den foreslåede skilsmisse med EU kan føre til, at Nordirland kan blive adskilt fra resten af Storbritannien.
Der er ti punkter i den nye plan, som Theresa May fremlagde i dag:1Regeringen vil forsøge at afslutte alternative foranstaltninger, der kan afløse backstop'et i december 2020, så det aldrig behøver at blive brugt.
2En forpligtelse til, at hvis backstop'et træder i kraft, vil regeringen sikre, at Storbritannien vil være på linje med Nordirland.
3Forhandlingsmålet og endelige traktater for det fremtidige forhold til EU skal godkendes af parlamentarikerne.
4En ny lov om rettigheder på arbejdsmarkedet vil ikke være mindre fordelagtig end i EU.
5Der kommer ingen ændring i graden af miljøbeskyttelse, når vi forlader EU.
6Storbritannien vil tilstræbe så gnidningsfri handel med varer med EU som muligt, men under det indre marked og med stop for fri bevægelighed.
7Storbritannien vil holde sig 'up-to-date' med EU-regler for varer og landbrugsprodukter, som er relevante for kontrol ved grænser.
8Regeringen vil fremlægge et kompromis på toldområdet.
9Der kommer en afstemning i underhuset om, hvorvidt aftalen skal sendes til folkeafstemning.
10Der vil være en juridisk forpligelse til at sikre, at ændringer i den politiske deklaration afspejler denne nye aftale.
FacebookTwitterKopier linkEmner:Boris Johnson (politiker)|EU|Jeremy Corbyn (politiker)|Storbritannien|EU-forhold




https://www.dr.dk/nyheder/politik/folketingsvalg/hvilke-politikere-kender-du-bedst-kun-loekke-overgaar-paludan

FolketingsvalgHvilke politikere kender du bedst?
Kun Løkke overgår PaludanDet er ikke så overraskende, siger valgforsker.
Her hilser statsminister Lars Løkke Rasmussen (V) på Stram Kurs-stifter Rasmus Paludan før partilederdebatten på DR1 7.
maj.
Af Theis Lange Olsen21.
maj 2019 kl.
21.
55Bemærk: artiklen er mere end 30 dage gammelLæs opDet er efterhånden kun ganske få i det her land, der ikke kender den højreradikale Rasmus Paludan.
I en ny Epinion-måling lavet for DR Nyheder angiver kun tre procent af de adspurgte, at de ikke kender stifteren af partiet Stram Kurs, der er på stemmesedlen ved folketingsvalget 5.
juni.
Akkurat samme kendskab blandt danskerne kan Socialdemokratiets formand, Mette Frederiksen, mønstre, mens statsminister Lars Løkke Rasmussen (V) kun er ukendt for én procent af de adspurgte.
- Det er ikke så overraskende i lyset af den medieeksponering, Rasmus Paludan har fået siden påsken, hvor han demonstrede på Nørrebro i København, og der opstod optøjer efterfølgende, siger valgforsker Rune Stubager fra Aarhus Universitet.
- Det var også med til at give ham et boost i forhold til at få indhentet de sidste vælgererklæringer, så han kunne blive opstillingsberettiget til folketingsvalget.
Og efter at valget er udskrevet, har opmærksomheden omkring ham og hans parti bestemt ikke været mindre, siger han.
For at sætte det i perspektiv svarer hele 51 procent af de adspurgte i målingen, at de ikke kender folketingspolitikeren Jacob Mark fra SF, der ellers har profileret sig ganske markant den seneste tid med blandt andet kravet om minimumsnormeringer i daginstitutionerne.
Kendskabet til partilederne•Lars Løkke Rasmussen (1 pct.
kender ikke)•Mette Frederiksen (3 pct.
kender ikke)•Kristian Thulesen Dahl (6 pct.
kender ikke)•Pernille Skipper ( 9 pct.
kender ikke)•Pia Olsen Dyhr (10 pct.
kender ikke)•Søren Pape Poulsen (7 pct.
kender ikke)•Morten Østergaard (11 pct.
kender ikke)•Uffe Elbæk (7 pct.
kender ikke)•Anders Samuelsen (6 pct.
kender ikke)•Klaus Riskær Pedersen (9 pct.
kender ikke)•Rasmus Paludan (3 pct.
kender ikke)•Pernille Vermund (9 pct.
kender ikke)•Isabella Arendt (37 pct.
kender ikke)•Kilde: Epinion- Jeg er ret sikker på, at hvis du laver en opgørelse over, hvor meget Rasmus Paludan og Jacob Mark har fyldt i mediedækningen de sidste par uger, så vil det falde massivt ud til Paludans fordel.
Så jeg tænker, at kendskabet til Paludan følger med hans eksponering.
- Det kan man så synes er trist i den forstand, at der ikke er højere kendskab til en folketingspolitiker, som har gjort en indsats i Folketinget i den seneste valgperiode.
Men det er ikke overraskende, siger Rune Stubager.
Det store kendskab til Rasmus Paludan er dog langt fra lig popularitet.
Det er nemlig kun otte procent af de adspurgte, der angiver, at de er positivt stemte over for ham, mens 81 procent siger, de er negativt stemte.
I dagens Epinion-måling står Stram Kurs til at komme i Folketinget med fem mandater.
Ahlers mest populærListen over de mest populære politikere toppes af Venstres uddannelses- og forskningsminister, Tommy Ahlers, der for godt et år siden trådte ind i den borgerlige regering uden at være valgt til Folketinget.
Han er ikke den politiker, som flest er positivt stemt over for, men da kun 15 procent er negativt stemt over for ham, bliver hans samlede score den højeste af alle.
Det hører også med til billede, at Tommy Ahlers er ukendt for 22 procent af de adspurgte.
Ifølge Rune Stubager er der en oplagt årsag til hans popularitet.
- Han har ramt vælgere, formentlig både i rød og blå blok.
De ser nok i ham en ny politiker, som jo hen ad vejen har skullet lære politiker-hvervet og er kommet ind udefra med andre erfaringer, siger valgforskeren.
Før han blev udnævnt som minister af Lars Løkke Rasmussen, var Tommy Ahlers i forvejen kendt fra DR's iværksætterprogram Løvens Hule.
Generelt er han kommet ind i det politiske system som et frisk pust, lyder det fra Rune Stubager.
De ser nok i ham en ny politiker, som jo hen ad vejen har skullet lære politiker-hvervet og er kommet ind udefra med andre erfaringer.
Valgforsker Rune Stubager om Tommy Ahlers- Som en, der arbejder i den sektor, han er minister for, kan jeg sige, at han er et frisk pust.
Han er kommet med nogle nye ideer, som har fået positiv opmærksomhed.
Det må også ligge bag hans pæne placering, siger han.
Regerings-slitageTommy Ahlers har blandt andet præsenteret et såkaldt teknologikum, der skal udbrede teknoligiforståelsen på de videregående uddannelser.
Men der er også potentielle faldgruber for Tommy Ahlers, lyder vurderingen.
- Indtil videre har han heller ikke i offentligheden været kendt for de her hårde retoriske infights i debatter, hvor politikerne diskuterer hinandens politik.
Hvis han kom til at ligne de andre mere på den front, ville han måske falde lidt i målingen, fordi han kan komme til at støde nogle vælgere fra sig, siger Rune Stubager.
Målingen viser også, at en god del af de politikere, der har været med i mange år og haft ministerposter, ligger lavt.
Det er blandt andet Eva Kjer Hansen (V), Troels Lund Poulsen (V) og Claus Hjort Frederiksen (V).
- Man taler i forskningen om "regerings-slitage", altså det at en regering sidder i en længere periode, som kan slide støtten til dem ned.
Fordi de blandt andet får ansvaret for alle problemerne.
Uanset om det er retfærdigt eller ej.
- I den forbindelse er det dog også værd at bemærke, at nummer to på listen er Mette Frederiksen.
Hun kan ikke just beskrives som nogen novice i dansk politik, og nummer tre og fire er henholdsvis Pia Olsen Dyhr (SF) og Pernille Skipper (EL).
Det er ikke nye ansigter.
Men et vist element af nedslidning er der, siger Rune Stubager.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Valg og folkeafstemninger|København|Nørrebro




https://www.dr.dk/nyheder/indland/partier-i-kovending-her-har-de-aendret-holdning-under-valgkampen

IndlandPartier i kovending: Her har de ændret holdning under valgkampenFlere partier har blandt andet ændret deres syn på Udrejsecenteret Sjælsmark.
Af Magnus Dam Nielsen21.
maj 2019 kl.
21.
30 | opdateret 21.
maj 2019 kl.
23.
08Bemærk: artiklen er mere end 30 dage gammelLæs opTidligere i dag meldte Venstre ud, at de er klar til at fjerne det omdiskuterede uddannelsesloft.
Loftet begrænser muligheden for at tage mere end én uddannelse på samme niveau, og det har både Liberal Alliance, Socialdemokratiet og de andre røde partier tidligere sagt, at de står klar til at skrotte.
Og den vogn hopper Venstre nu med på:- Vi konstaterer, at der tegner sig et flertal for at afskaffe det.
Og det vil vi ikke være i vejen for, fortalte uddannelses- og forskningsminister, Tommy Ahlers (V), tidligere i dag.
Dermed har piben fået en anden lyd hos Venstre under valgkampen, siden de selv var med til at vedtage uddannelsesloftet i samarbejde med regeringen, Dansk Folkeparti og Socialdemokratiet tilbage i 2016.
Men det er langt fra første gang, at et parti har ændret kurs under valgkampen, og vi har derfor fundet en række eksempler på partier, der mener noget andet, end de gjorde, før valget blev udskrevet.
1Besparelser på uddannelserStatsminister Lars Løkke Rasmussen taler ved Dansk Erhverv Årsdag i Øksnehallen i København.
I dag var det uddannelsesloftet, som Venstre åbnede muligheden for at fjerne, men tidligere i valgkampen rakte de også en hjælpende hånd ud til de økonomisk trængte uddannelsesinstitutioner.
Valgkampen var blot én dag gammel, da statsminister Lars Løkke Rasmussen (V) i forbindelse med sit velfærdsløfte lovede, at han ville fjerne omprioriteringsbidraget på uddannelser og undervisning.
- Den gode økonomi og Venstres velfærdsløfte, som jeg afgiver her i dag, betyder også, at vi fra næste år kan sløjfe omprioriteringsbidraget og frigøre mange millioner til uddannelse og undervisning, sagde statsministeren den 8.
maj.
Det var ellers Venstre selv, der tilbage i 2016 foreslog, at blandt andet gymnasier og universiteter skulle spare to procent om året de næste tre år.
Med finansloven for 2019 aftalte VLAK-regeringen og støttepartiet Dansk Folkeparti endda at fortsætte omprioriteringsbidraget frem til 2022, men nu har Venstre skiftet mening og vil af med to-procent-besparelserne fra næste år.
2SjælsmarkUdrejsecenter Sjælsmark i Nordsjælland.
Kritikken har haglet ned over uderejsecenteret ved Sjælsmark i Nordsjælland.
Forholdene på udrejsecenteret er både blevet kaldt kummerlige og for et sted, hvor det ikke er forsvarligt for børn at bo.
Børnene kommer på Sjælsmark, når deres forældre har fået afslag på asyl og ikke frivilligt vil rejse hjem, og til trods for at flere rapporter har konkluderet, at børnene på stedet mistrives, har den borgerlige regering igen og igen nægtet at ændre på forholdene.
Men efter valgkampen er blevet fløjtet i gang, er både Liberal Alliance og Det Konservative Folkeparti klar til at ændre på forholdene.
Helt konkret vil partierne lade familierne på Sjælsmark lave deres egen mad, hvilket de ikke har måttet hidtil.
Imens både Liberal Alliance og Det Konservative Folkeparti virker fast besluttet på at forbedre forholdene på Skælsmark, er Venstre mere ubeslutsomme.
I Aftenshowet åbnede Lars Løkke Rasmussen op for, at familierne kunne få lov til at lave mad og få nogle forhold, der var lidt mere menneskelige.
Men et par dage efter trak statsministeren i land igen, da han blev interviewet af Jyllands-Posten.
Socialdemokratiet har også sadlet om og er klar til at forbedre forholdene på Udrejsecenteret Sjælsmark.
Tidligere har SF sagt, at hvis Socialdemokratiet efter et eventuelt regeringsskifte ikke vil forbedre forholdene på Udrejsecenter Sjælsmark, så skal de ikke regne med dem som regeringspartner.
3KvoteflygtningeFlygtninge på Padborg station.
Hvis det står til Venstre, skal Danmark tage imod de svageste kvoteflygtninge fremover.
Partiets integrations- og udlændingeminister Inger Støjberg besluttede ellers at stoppe for at modtage kvoteflygtninge, men i forbindelse med Lars Løkke Rasmussens bogudgivelse i sidste uge, åbnede han op for, at Danmark igen kan tage imod kvoteflygtninge.
I 2016 blev det besluttet, at det er den til enhver tid siddende minister, som hvert år skal afgøre, om kvoteflygtninge skal til landet eller ej.
Siden har Danmark ikke modtaget nogen kvoteflygtninge.
4SV-regeringMette Frederiksen (S) og statsminister Lars Løkke Rasmussen (V) er i duel under Valgfolkemøde hos TV2 på Kvægtorvet i Odense, søndag den 19.
maj 2019.
.
Løkke og Frederiksen i samme regering er et fatamorgana, lyder det efter de to statsministerkandidaters første tv-duel.
S-formand blev presset på udlændinge.
Det skriver Ritzau, mandag den 20.
maj 2019.
.
 Det var noget opsigtsvækkende, da Lars Løkke Rasmussen foreslog et regeringssamarbejde mellem Socialdemokratiet og Venstre efter valget.
Især fordi Lars Løkke op til flere gange har udstillet Socialdemokratiet som et uansvarligt parti.
Han har blandt andet hævdet, at hans regering i 2015 overtog en økonomi, som Socialdemokraterne havde kørt i sænk, men som de nu selv har rettet op på.
Lars Løkke Rasmussen udtalte, at de to partier på mange punkter ligger tæt på hinanden, men den udmelding var Mette Frederiksen ikke enig i.
- Jeg bliver nødt til at sige, at de politiske uenigheder er af en sådan karakter, at den her regering ikke kan komme på tale, udtalte Socialdemokratiets formand efterfølgende.
Tilbage i 1978 havde Danmark sidst en SV-regering, der blot holdte i 14 måneder.
Rettelse: Det har tidligere fremgået af artiklen, at Socialdemokraterne har ændret holdning til kvoteflygtninge i valgkampen.
Det er fjernet, fordi de allerede sidste år sagde, at Danmark kan modtage de allersvageste kvoteflygtninge, og det er fortsat partiets politik.
FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Socialdemokraterne|Flygtninge og asylansøgere|Sjælland




https://www.dr.dk/nyheder/politik/ep-valg/dansk-bestsellerforfatter-til-fin-frokost-med-praesident-macron

Valg til Europa-ParlamentetSe temaEP-valgDansk bestsellerforfatter til fin frokost med præsident MacronDer var både EU og finere fransk madlavning på programmet, da præsident Macron i dag spiste frokost med Jens Christian Grøndahl og en række andre europæiske forfattere.
Forfatteren Jens Christian Grøndahl var i dag på fint besøg hos den franske præsident.
Af Stéphanie Surrugue21.
maj 2019 kl.
21.
00Bemærk: artiklen er mere end 30 dage gammelLæs opMailen tikkede ind for et par dage siden - den var fra Emmanuel Macrons sekretær, der på præsidentens vegne ville høre, om Jens Christian Grøndahl havde lyst til en frokost i Paris i ugen op til europaparlamentsvalget den 26.
maj.
© Type 1DR’s internationale korrespondent Stéphanie SurrugueStéphanie Surrugue er DR Nyheders internationale korrespondent.
Hun rapporterer fra store dele af verden hjem til dr.
dk og DR's tv- og radiokanaler.
Stéphanie Surrugue har base i Paris og dækker både franske forhold og internationale begivenheder.
Læs mereÅrsag: Jens Christian Grøndahl er medunderskriver af et markant manifest om populismens fremgang i Europa, som 30 internationale forfattere, filosoffer og intellektuelle har offentliggjort i en række europæiske aviser, blandt andet britiske The Guardian.
Således gik det til, at den danske forfatter – der nyder stor anerkendelse i Frankrig, hvor han har udgivet flere end 15 bøger - i dag mødtes med Frankrigs præsident i Elyséepalæet sammen med en række andre europæiske og amerikanske intellektuelle.
- Det er fantastisk.
Det er jo kun i Frankrig, at præsidenten inviterer en gruppe forfattere til frokost midt i en valgkamp.
Og vi deler hans vision for Europa, siger Jens Christian Grøndahl til DR Nyheder på vej ud af Elyséepalæet.
- Emmanuel Macron er snart den eneste statsleder, der ikke kun taler ud fra et nationalt synspunkt, men også et europæisk.
Det er jo enestående, at han rent faktisk er blevet valgt på at sige: 'Jeg er europæer'.
Og selv om han er presset af både højrefløjslederen Marine Le Pen og oprørsbevægelsen De Gule Veste, tager han sig alligevel tid til dette frokostmøde, en manifestation, som jo lægger sig i forlængelse af hans vision for Europa.
Jens Christian Grøndahl ankommer her til Elyséepalæet for at møde præsident Macron.
Europa er i fareGrøndahl, der har skrevet flere essaysamlinger om Europa, er ganske som den franske præsident bekymret over højredrejningen i Europa.
Emmanuel Macron har flere gange fastslået, at han mener, at populismens fremmarch i Europa er kontinentets største fjende.
Frankrigs præsident har også kastet sig ind i den franske europaparlamentsvalgkamp med det erklærede mål at slå højrefløjslederen Marine Le Pen, hvis parti ved forrige EP-valg i 2014 fik en jordskredssejr.
Samme toner finder man i manifestet "Europa i fare", hvor Jens Christian Grøndahl - sammen med forfattere som Salman Rushdie, Orhan Pamuk, Milan Kundera, Herta Müller, Mario Vargas Llosa og den franske filosof Bernard-Henri Lévy – advarer mod især de populistiske bevægelser, der vinder frem overalt i Europa.
"Europa er ved at bryde sammen for øjnene af os", skriver de og opfordrer til modstand; ellers risikerer Europa en "eksplosion af fremmedhad og antisemitisme":"Trekvart århundrede efter fascismens nederlag og 30 år efter Berlinmurens fald har vi en ny kamp for civilisationen".
Kritik ikke fairEfter dagens frokost i Elyséepalæet – hvor alle de inviterede intellektuelle holdt indlæg for Emmanuel Macron - har særligt to ting gjort indtryk på Jens Christian Grøndahl:- Jeg oplevede Emmanuel Macron som en oprigtigt lyttende person.
Og han udtrykte, at den store udfordring i Europa i dag er at genskabe en følelse af demokratisk legitimitiet.
Han får selv meget kritik for at være elitær, men jeg synes ikke, at der er fair.
- Selvfølgelig er han en del af eliten, men han er folkevalgt, og han er en politiker med en meget klar demokratisk bevidsthed.
Det gør indtryk at opleve det måske vigtigste statsoverhoved i Europa være så lyttende.
Dagens anden overraskelse var af noget mere jordnær karakter:- Når man sidder der i Elyséepalæets store, smukke sal omgivet af forgyldt stuk og kigger ud over haven, bliver man altså overrasket over, hvor stor dén park er.
Kan der virkelig være plads til alle de træer og al den græsplæne midt i Paris ?
Ja, det kan der.
Det er i øvrigt ikke første gang, at Emmanuel Macron inviterer en dansk forfatter indenfor.
I forbindelse med den franske præsidents statsbesøg i Danmark sidste sommer, udpegede han den Paris-bosiddende danske forfatter Marlene Rydahl til at være en del af hans officielle delegation.
FacebookTwitterKopier linkEmner:Emmanuel Macron (politiker)|Frankrig|Jens Christian Grøndahl (forfatter)|Litteratur|EU




https://www.dr.dk/nyheder/kultur/film/kvinderne-er-brandvarme-paa-verdens-stoerste-filmfestival-men-de-gamle-maend

Cannes Filmfestival 2019 Se temaFilm og serierKvinderne er brandvarme på verdens største filmfestival – men de gamle mænd stjæler stadig rampelysetKun fire ud af 21 i kampen om Den Gyldne Palme er kvinder – men det tangerer rekorden i Cannes.
Den franske instruktør Céline Sciamma (i midten) er i Cannes med sin roste film 'Portrait of a Lady on Fire'.
Her ses hun med filmens skuespillerinder Valeria Golino, Adele Haenel, Noemie Merlant og Luana Bajrami.
Af Per Juul Carlsen21.
maj 2019 kl.
20.
28Bemærk: artiklen er mere end 30 dage gammelLæs opMeget tyder på, at fremtidens film tilhører kvinderne.
'Wonder Woman' og 'Captain Marvel' har slået fast, at superhelte overhovedet ikke behøver være mænd for at trække folk i biografen.
I Danmark bliver der i år sat ny rekord for antallet af film instrueret af kvinder.
Og på filmfestivalen i Cannes, årets højdepunkt i den internationale filmverden, har ligestilling fyldt meget – også i år.
Forleden kunne det amerikanske brancheblad Variety berette, at en af de mest hotte titler på filmmarkedet i Cannes – hvor økonomien bliver lagt for mange af de film, der kommer op i de danske biografer – er en genindspilning af den gamle actionbasker 'Cliffhanger' fra 1993.
© drPer Juul CarlsenFilmtossen Per Juul Carlsen er vært for Filmland Podcast samt anmelder på Kulturen på P1.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
Den nye udgave er bare uden machobomben Sylvester Stallone, der ordnede sagerne i den gamle film.
Nu skal en kvinde have hovedrollen.
Hvilken skuespiller, der skal kravle rundt i isklædte bjerge og uskadeliggøre onde skurke er endnu vist, men interessen for 'Cliffhanger' understreger, at Hollywood har opdaget det store publikumspotentiale i at 'vende kønnet om'.
Fire kvinder i hovedkonkurrence tangerer rekordI kampen om Cannes-festivalens hovedpris, Den Gyldne Palme, er der i år fire kvinder ud af 21 konkurrerende filmmagere.
Det er ikke imponerende, men det tangerer da rekorden fra 2011.
Fransk-senegalesiske Mati Diop, østrigske Jessica Hausner og især franske Céline Sciamma har vist, at de sagtens kan være med i de uofficielle verdensmesterskaber i film med henholdsvis 'Atlantique', 'Little Joe' og 'Portrait of a Lady on Fire'.
Hausners 'Little Joe' er undertegnedes personlige favorit på festivalen, mens Sciammas originale film om en adelig kvinde, der skal giftes væk mod sin vilje i 1800-tallet, ligger højt på anmelderbarometrene i Cannes.
I filmen 'Portrait of a Lady on Fire' skal en kvindelig kunstmaler portrættere en ung kvinde, der skal giftes væk mod sin vilje - og deres møde sætter ting igang.
Men der er et stykke op til de to ældre herrer, der har stjålet rampelyset fra kvinderne – den 82-årige englænder Ken Loach og den 69-årige spanier Pedro Almodóvar.
Især sidstnævntes 'Pain & Glory' har varmet filmhjerterne hos kritikerne.
Almodóvar har bestemt ikke været i topform i de seneste mange år, ovenpå store succeser omkring årtusindskiftet med bl.
a.
'Alt om min mor' og 'Tal til hende'.
Og anklager om skattesvindel i 2016 har ikke hjulpet på kreativiteten.
Det formdyk bruger Almodóvar ironisk nok som brændstof til 'Pain & Glory', der er et indirekte selvportræt om en aldrende filmmager, der skal tilbage til sine unge år for at finde inspiration.
Det er i høj grad en nostalgisk film, og en film for Almodóvar-elskere, der kan genkende referencerne til tidligere film.
Og det er nok en del af forklaringen på, at 'Pain & Glory' har scoret så høje karakterer i Cannes.
Viva España!
Spanske Antonio Banderas og instruktør Pedro Almodovar kysser Penelope Cruz foran pressefotograferne i Cannes.
De to stjerner spiller sammen i Almodovars nye film.
Kernefamilien er i opløsning i ny filmLidt af det samme kan siges om den utrættelige, 82-årige Ken Loach og hans 'Sorry We Missed You'.
Loach har til alle tider kæmpet for den britiske underklasse med sine film, og i takt med at den økonomiske ulighed er steget, har hans film fået ny aktualitet.
Det blev understreget for tre år siden, da hans 'Jeg, Daniel Blake' om en mand, der bliver offer for det kyniske menneskesyn på arbejdsmarkedet, vandt Den Gyldne Palme i Cannes og siden vakte stor debat, også i det britiske parlament.
'Sorry We Missed You' tager ligeså grundigt fat i nutidens England med en beretning om en far til to, der tager arbejde som pakkeudbringer hos et firma, hvor enhver form for rettigheder til lønmodtagere er fjernet.
Det betyder, at stakkels Ricky skal arbejde i lyntempo fra morgen til aften.
'Sorry We Missed You', der følger en engelsk arbejderfamilie, er en klassisk Ken Loach-film.
Hans kone, der er hjemmehjælper, står i samme situation.
Og inden længe er deres 16-årig søn i gang med at male graffiti over hele Newcastle i stedet for at passe sin skolegang.
Kernefamilien er i opløsning.
Det er en klassisk Loach-film, fuld af vrede over tidens kolde menneskesyn og mindst ligeså meget varme overfor sine karakterer.
Nytænkende er det ikke, men det er heller ikke meningen.
Set med filmøjne har det en kraftig duft af nostalgi, ligesom med Almodóvars 'Pain & Glory'.
Filmfestivalens hovedpris, Den Gyldne Palme, uddeles på lørdag.
FacebookTwitterKopier linkEmner:Ken Loach (filminstruktør)|Pedro Almodóvar (filminstruktør)|Cannes|Storbritannien|Kriminalitet




https://www.dr.dk/nyheder/politik/folketingsvalg/jordemoedre-er-vigtigere-end-flygtningeoeer-radikale-vil-redde

Aarhus UniversitetshospitalSe temaFolketingsvalg'Jordemødre er vigtigere end flygtningeøer': Radikale vil redde økonomien på supersygehusStaten og regionerne skal dele flytteudgifterne til de nye supersygehuse, foreslår De Radikale.
Besparelserne på Aarhus Universitetshospital i Skejby risikerer ifølge Region Midtjylland at gå ud over patienternes behandlingsgaranti.
Af Johan Haarløv og Thomas Buhl21.
maj 2019 kl.
20.
47Bemærk: artiklen er mere end 30 dage gammelLæs opRadikale Venstre vil komme Aarhus Universitetshospital til økonomisk undsætning.
Partiformand Morten Østergaard foreslår, at staten og regionerne deler de udgifter til udflytningen til supersygehuset i Skejby, som truer sygehuset til at foretage store besparelser.
- Hvis besparelserne i Skejby gennemføres, kan vi ikke garantere hver eneste fødende mor en jordemoder.
Det dur simpelthen ikke, siger Morten Østergaard.
Det har kostet Region Midtjylland mere end forventet at flytte Aarhus Universitetshospital til Skejby.
Regionens egen opgørelse viser, at det har kostet én milliard at flytte til det nye supersygehus.
Men modsat resten af byggeriet af supersygehuset, hvor staten har betalt 60 procent og regionerne 40 procent, er det udelukkende regionerne som har stået for at betale udgifterne til at flytte ind i de nye bygninger.
Og det er en fejl, mener Morten Østergaard.
- Det er politisk byggesjusk, at der ikke er taget højde for flytteudgifterne.
Derfor må staten og regionerne deles om udgifterne, og det vil dække de akutte besparelser på Skejby sygehus, siger partiformanden og følger i fodsporene på SF og Enhedslisten, der også har tilkendegivet at ville dele udgifterne til udflytningen med Region Midtjylland.
Udover de store uforudsete flytteudgifter har supersygehuset også været presset fra første dag af et effektiviseringskrav på otte procent.
Det betyder, at supersygehuset skal spare 325 millioner kroner inden årets udgang.
Besparelserne kan ifølge Region Midtjyllands rådsformand, Anders Kühnau (S), risikere at gå udover patienternes behandlingsgaranti.
- Vi bliver nødt til at se på, om vi kan fastholde og give patienterne de garantier for ventetider, som de har krav på, har han tidligere sagt til DR.
Pengene til at redde supersygehusets trængte økonomi skal ifølge Morten Østergaard tages fra de udgifter, der vil ligge i at etablere udrejsecenteret for kriminelle, afviste udlændinge på øen Lindholm, som regeringen og Dansk Folkeparti fik skrevet ind i sidste års finanslov:- Det provokerer folk rundt omkring, at de ser, at jordemødre og sygeplejersker skal fyres, mens der er råd til flygtningeøer og grænsekontrol.
Vi har ressourcerne til det her, hvis vi vil, siger han.
- Flytteudgifterne er en engangsudgift, så lad os nu sørge for, at supersygehusene kommer godt fra land, og så må symbolpolitikken altså droppes – det her, det må da være vigtigere.
Vil ændre på effektiviseringskravFormanden for Radikale vil ikke kun komme Aarhus Universitetshospital til økonomisk undsætning.
Han lover også, at de resterende fem supersygehuse, der er ved at blive etableret i resten af Danmark, kan få flytteudgifterne dækket med 50 procent af staten.
- Der skal gælde de samme vilkår for alle regioner.
Vi prioriterer sundheden og kvaliteten på supersygehusene over grænsekontrol og flygtningeøer, siger Morten Østergaard.
Samtidig foreslår han at ændre effektiviseringskravet til supersygehusene, så de ikke gælder fra dag ét.
- Vi vil også foreslå, at man laver fireårige kommune- og regionsaftaler, siger han og uddyber:- Det giver ikke mening, at man vedtager et effektiviseringskrav, som man kradser ind på forhånd.
Det giver ikke mening at bygge et supersygehus for at øge kvaliteten, blot for at fyre personalet, der skulle levere kvaliteten, på den første dag i de nye faciliteter.
Læs også:Hverken V eller S vil sende ekstra flyttepenge til supersygehus: 'Vi har ikke den store pung fremme'Venstre har foreslået at tildele Region Midtjylland et lån til millionunderskuddet.
Socialdemokratiet mener, at regionerne bør kunne betale for udflytningerne til supersygehusene via et ekstra tilskud på to milliarder kroner, som partiet har foreslået at tilføre sundhedsvæsenet hvert år frem til 2025.
FacebookTwitterKopier linkEmner:Anders Kühnau (politiker)|Hospitaler|Morten Østergaard (politiker)|Socialdemokraterne|Aarhus




https://www.dr.dk/nyheder/politik/folketingsvalg/valgkampen-dag-15-statsministeren-var-oppe-paa-amager-bakke-men-nede

FolketingsvalgValgkampen dag 15: Statsministeren var oppe på Amager Bakke, men nede i meningsmålingerneDag 15 i valgkampen er ved at nå sin ende.
Se højdepunkterne med både op- og nedtur for Lars Løkke Rasmussen her.
Af Emil Eller og Stig Haaning Thøgersen21.
maj 2019 kl.
21.
03Bemærk: artiklen er mere end 30 dage gammelLæs opSkal der stadig være et såkaldt uddannelsesloft i Danmark, der forhindrer folk i at tage flere uddannelser?
Det var en af de store diskussioner i valgkampen i dag, da regeringspartiet Venstre skiftede holdning til spørgsmålet, og nu vil have loftet afskaffet.
Meldingen kom fra uddannelses- og forskningsminister Tommy Ahlers (V), der dog ikke har et bud på, hvor man skal finde de godt 300 millioner kroner, det vil koste at afskaffe uddannelsesloftet.
Faktisk er det nu kun De Konservative, der ønsker at fastholde loftet, der blev vedtaget af regeringen, Dansk Folkeparti og Socialdemokratiet i 2016.
Op og ned for statsministerenStatsminister Lars Løkke Rasmussen kunne i øvrigt glæde sig over fint besøg i dag, da han mødtes med FN’s særlige udsending på klimaområdet, tidligere borgmester i New York, Michael Bloomberg, på Amager Ressourcecenter – også kaldet Amager Bakke.
Men glæden har formentlig været kortvarig.
For en ny meningsmåling fra Epinion viste en markant nedgang for blå blok siden valgudskrivelsen.
Læs også:Halvvejs i valgkampen: Blå blok har tabt 7 mandater siden valget blev udskrevetBlå blok er nemlig faldet fra 43,7 procent af stemmerne ved valgudskrivelsen til 40,9 procent i dag.
Omvendt er rød blok gået fra 49,5 til 53,2 procent - uden at medregne Alternativet, der ikke peger på Mette Frederiksen som statsminister.
Det fik DF's formand, Kristian Thulesen Dahl, til simpelthen at erklære blå blok for død, hvis resultatet holder til valgdagen.
Se det hele i videoen øverst.
Det sker i morgen•14.
00 Statsminister Lars Løkke Rasmussen og Socialdemokratiets Mette Frederiksen mødes til endnu en duel, denne gang i Aabenraa.
•Morten Bødskov (S) og Rasmus Jarlov (K) prøver kræfter med arbejdet i Meny i Rødovre og Lyngy.
De diskuterer efterfølgende emner som dyrevelfærd og madspild.
•18.
00 Alternativet holder "grønt talkshow" i Odense.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Socialdemokraterne|New York|Valg og folkeafstemninger




https://www.dr.dk/sporten/haandbold/kvindeligaen/team-esbjerg-sejrer-over-herning-ikast-og-vinder-dm-guld

KvindeligaenTeam Esbjerg sejrer over Herning-Ikast og vinder DM-guldTeam Esbjerg er dansk mester i kvindehåndbold for anden gang inden for de seneste fire sæsoner.
For anden gang i klubbens historie vinder Team Esbjerg DM-guld.
21.
maj 2019 kl.
21.
04 | opdateret 25.
maj 2019 kl.
11.
05Bemærk: artiklen er mere end 30 dage gammelLæs opTeam Esbjerg er dansk mester i kvindehåndbold.
Tirsdag vandt det vestjyske hold for anden gang i to finalekampe over Herning-Ikast, da det på udebane blev til en esbjergensisk sejr på 20-19.
Ti sæsoners danske mestre i kvindehåndbold2018/19: Team Esbjerg.
2017/18: København Håndbold.
2016/17: Nykøbing Falster Håndbold.
2015/16: Team Esbjerg.
2014/15: FC Midtjylland.
2013/14: Viborg HK.
2012/13: FC Midtjylland.
2011/12: Randers HK.
2010/11: FC Midtjylland.
2009/10: Viborg HK.
Dermed er DM-guldmedaljerne for anden gang inden for de seneste fire sæsoner på Team Esbjergs hænder, efter at holdet også blev dansk mester i 2015/2016-sæsonen.
Tirsdagens finalesejr kroner desuden et flot forår, der har budt på 21 sejre i 22 ligakampe inklusive slutspil for Team Esbjerg.
Værterne manglede skarphedHerning-Ikast-spillerne havde fået vasket det store nederlag på 20-28 i den første finalekamp af sig og kom ud til tirsdagens returopgør med vilje og fart.
Desværre for hjemmeholdet manglede der lidt skarphed foran mål, hvilket resulterede i, at Team Esbjerg var foran 5-4 efter det første kvarter.
Som pausen nærmede sig, gjorde vestjyderne, anført af en velspillende Sandra Toft i målet, antræk til at trække fra, men Herning-Ikast holdt sig til - bakket godt op af en fyldt IBF Arena i Ikast.
Efter de første 30 minutter stod der 11-9 i esbjergensisk favør.
Mens hjemmeholdet kun var bagud med to mål ved pausen, så led det et slag, da bagspiller Helene Fauske med fem minutter tilbage af første halvleg måtte udgå, med hvad der lignede en knæskade.
Slukørede Herning-Ikastspillere efter kampen.
Spænding til sidstDer skulle gå tre minutter af anden halvleg, før bolden for første gang på den side af pausen blev sendt i mål.
Det sørgede Herning-Ikast for, men Team Esbjerg scorede de næste fire, og så var gæsterne foran 15-10 med kurs mod guldmedaljerne.
Det var især Sandra Toft, som skifter til franske Brest Bretagne efter sæsonen og dermed spillede sin sidste kamp for Team Esbjerg tirsdag, der gjorde livet svært for Herning-Ikast i anden halvleg.
Landsholdsmålmanden nappede adskillige skud og fjernede langsomt hjemmeholdets håb om at lave et comeback og sikre en tredje og afgørende finalekamp.
Med ti minutter tilbage var der stadig fem mål mellem de to hold, og så kunne Team Esbjerg for alvor øjne guldet.
Sandra Toft spillede tirsdag sin sidste kamp for Team Esbjerg, og den resulterede i DM-guld.
Det kom i hus, selv om at Herning-Ikast i slutminutterne - godt hjulpet på vej af et sløsende Team Esbjerg-mandskab - for alvor kom tæt på og nåede at skabe spænding om udfaldet.
En uafgjort havde dog også sendt guldet til Esbjerg, så midtjyderne var to mål fra at forlænge finaleserien.
/ritzau/FacebookTwitterKopier linkEmner:Ikast|Team Esbjerg|Herning|Håndbold|Sandra Toft (håndboldspiller)




https://www.dr.dk/nyheder/regionale/hovedstadsomraadet/elever-laver-valgmateriale-til-deres-egen-generation-skal-faa

KøbenhavnElever laver valgmateriale til deres egen generation: Skal få flere ned at stemmeDer er længere mellem førstegangsvælgerne end mellem vælgerne i den øvrige befolkning.
Elever på Frederiksværk Gymnasium er gået sammen med Halsnæs Kommune om en kampagne og konkurrence, som skal få unge til at stemme ved de kommende to valg.
 DR)Af Karoline Kert21.
maj 2019 kl.
20.
00Bemærk: artiklen er mere end 30 dage gammelLæs opStemmeprocenten blandt unge førstegangsvælgere ved Folketingsvalget i 2015 lå på 78,7 procent.
Til sammenligning var den samlede stemmeprocent 85,9 procent.
Med andre ord er det ikke alle førstegangsvælgere, der bruger deres nye ret og sætter kryds for første gang.
Og at så mange unge bliver hjemme, undrer ikke Kasper Møller Hansen, der er valgforsker og professor i Statskundskab på Københavns Universitet.
- Der sker så meget i de unges liv.
De flytter hjemmefra, de skal have nye venner og ny omgangskreds, så fokus er et andet sted end på det demokratiske kryds, siger han.
Læs også:Mange unge gider ikke EU-valget - og det kan blive endnu værre denne gangEt af de steder, hvor man forsøger at få flere unge til at stemme, er i Halsnæs Kommune, hvor valgdeltagelsen for førstegangsvælgerne ved Folketingsvalget i 2015 lå lige under landsgennemsnittet.
- Det er vigtigt, at så mange borgere som muligt deltager i et levende demokrati, siger kommunikationskonsulent i Halsnæs Kommune Pernille Kuszcz Kristensen og tilføjer:- Når unge får grundlagt nogle gode stemmevaner tidligt i livet, holder de vaner ved, så de bliver ved med at stemme.
Projekt X (kryds)-factor:Projektet er et samarbejde mellem Halsnæs Kommune og Frederiksværk Gymnasium, som skal få flere førstegangsvælgere til at stemme.
Samfundsfagselever fra Frederiksværk Gymnasium har med udgangspunkt i faglig viden om vælgeradfærd, partiadfærd og sociologi lavet research og interviews med unge i Halsnæs Kommune, og til slut har de produceret forskellige bud på valgmateriale, der skal få flere af de unge til at stemme – valgmaterialet kan være en sang, en hjemmeside, en video etc.
Alle produkterne præsenteres i en finale for et dommerpanel bestående af blandt andre borgmester Steffen Jensen (S).
I sidste ende er målet og håbet, at materialet i et eller andet omfang udkommer til unge i kommunen.
Kilde: Halsnæs Kommune og Frederiksværk Gymnasium.
Halsnæs kommune har derfor sat gang i projekt X-factor (kryds-factor, red.
), hvor de i samarbejde med Frederiksværk Gymnasium har fået elever til at udarbejde valgmateriale, som skal øge de unge vælgeres interesse for valget, forklarer Pernille Kuszcz Kristensen.
- De unge er eksperter i, hvad der rører sig i deres liv.
De ved, hvordan man når ud til andre unge, og så ved de, hvad der fungerer og især, hvad der ikke fungerer, siger hun.
Projekt X-factorProjektet på Frederiksværk Gymnasium har i de seneste uger gået ud på, at eleverne har udviklet valgmateriale, der udelukkende skal henvende sig til dem selv - førstegangsvælgerne.
Samtidig har samfundsfagsundervisningen drejet sig om valg, og hvordan eleverne får flere af de unge førstegangsvælgere i Halsnæs til at stemme.
Det forklarer Inge Boesen, samfundsfagslærer på Frederiksværk Gymnasium.
- Det er en del af gymnasiebekendtgørelsen, at man skal gøre eleverne demokratisk aktive.
Det er mit ansvar, at de har et vidensniveau, der gør dem i stand til at stemme, og foklare dem om konsekvensen, hvis de ikke stemmer, siger hun.
Læs også:Førstegangsvælger: Man kan hurtigt føle sig helt lostEn af eleverne er Anna Terp.
Hendes og makkerens valgmateriale går under overskriften 'Hey du, skal gamle mennesker virkelig bestemme din fremtid?
'.
Anna Terp og makkeren Ulriks planche, som de præsenterede som deres bud på en måde, hvor man kan få flere unge til at stemme.
 DR)- Overskriften skal fange læseren.
Og så er der et verdenskort i midten for at symbolisere den demografiske udfordring, forklarer Anna.
For hende er det vigtigt, at unge går ned og stemmer.
- Gennem interviews med unge fandt vi ud af, at mange unge har svært ved at identificere sig med politikerne.
Men vi er priviligerede i Danmark: Vi kan og har lov til at stemme.
Som vi skriver på vores planche, så er der faktisk folk i verden, som dør (i kampen, red.
) for at få lov til at stemme, siger hun.
Lav valgdeltagelse er ikke så mærkeligSelvom plancher og kampagner, som dem Halsnæs Kommune og Frederikværk gymnasium har igangsat, er en god idé, så vil det stadig være svært at fange den unge vælgerskare, vurderer valgforsker Kasper Møller Hansen.
Gruppen af unge kan nemlig være meget svære at fange, da de er vidt forskellige steder i deres liv.
Men selvom de unge førstegangsvælgere har travlt med meget andet, er det vigtigt, at de sætter deres kryds, påpeger han.
- Hvis ikke de unge stemmer, så bestemmer de ældre på deres vegne.
- Så får vi mere diskussion om pension, ældrepleje og plejehjem i stedet for en ung diskussion, som måske er mere fokuseret på klimaet, siger Kasper Møller Hansen.
FacebookTwitterKopier linkEmner:Valg og folkeafstemninger|Halsnæs Kommune|Uddannelse|Folketinget|Frederiksværk




https://www.dr.dk/nyheder/politik/folketingsvalg/fakta-her-er-de-psykiatriske-diagnoser-fra-til-z

FolketingsvalgFAKTA Her er de psykiatriske diagnoser fra A til ZHvad er det nu lige borderline, skizofreni og angst egentlig er?
Få styr på de mest almindelige psykiatriske diagnoser her.
© (c) Colourbox & DRAf Laura Marie Sørensen og Grafik: Morten Fogde Christensen21.
maj 2019 kl.
19.
33Læs opDer findes mere end 450 forskellige psykiatriske diagnoser, der spænder fra ADHD over spiseforstyrrelser til angst og misbrug.
Herunder får du i alfabetisk orden et overblik over de mest almindelige diagnoser, som de bliver beskrevet af Psykiatrifonden og Landsforeningen SIND.
Partierne om psykiatrienDR har spurgt de 13 partier, der stiller op til Folketinget, hvordan de opfatter forholdene i psykiatrien, og hvad der skal gøres ved det.
Du kan se, hvad de svarer ved at klikke her.
Hvis du genkender symptomer hos dig selv, er det vigtigt, at du opsøger din læge eller søger anden hjælp.
ADHDADHD er en grundlæggende forstyrrelse i hjernen, som gør det meget svært at fastholde opmærksomheden.
Man har derfor vanskeligt ved at koncentrere sig og kan ikke altid forstå eller forholde sig til det, man hører og ser.
Forskerne mener, at ADHD opstår som følge af en fejludvikling eller umodenhed i hjernen.
Sygdommen er mest kendt hos børn, men bliver ved med at give problemer ind i voksenalderen hos mere end halvdelen.
Symptomerne skal være til stede før syv-års alderen og skal vare i mindst seks måneder, for at man kan tale om ADHD.
Desuden skal symptomerne ses i flere situationer for eksempel i skolen, hjemmet og fritidsinstitutionen.
Der følger ofte andre problemer med som bevægelsesvanskeligheder, adfærdsforstyrrelse, indlæringsproblemer, tics, følelsesmæssige problemer, autismelignende vanskeligheder eller depression.
ADHD forekommer i flere sværhedsgrader, og man kan derfor også have det i meget mild form.
AgorafobiEr en angst-type, også kendt som pladsangst.
Angsten viser sig, hvis man er bange for store menneskemængder, for at færdes på offentlige steder eller alene uden for hjemmet.
AlzheimersAlzeimers er den hyppigste demenssygdom i Danmark og er kendetegnet ved, at ens hjerneceller svækkes og ikke kan genskabes.
Sygdommen kommer snigende og forværres mere og mere.
I nogle tilfælde begynder sygdommen relativt tidligt, men i de fleste tilfælde starter processen efter 65-års-alderen.
Cirka 45.
000 danskere lider ifølge Alzheimer-foreningen af Alzheimers sygdom, og sygdommen kan ikke helbredes.
Symptomer kan være, at man er glemsom, ikke kan tænke abstrakt eller planlægge, virker apatisk og ligeglad, er irritabel, græder og/eller er sprogligt usikker.
Med tiden svigter hukommelsen helt, og der bliver problemer med at foretage sig almindelige ting som at tage tøj på, finde rundt og beskæftige sig.
Ordforrådet bliver mindre og efter 4-5 år er der kun enkelte ord og sætninger tilbage.
Man lever i sin egen verden og kan ikke længere genkende nære familiemedlemmer.
Man har større risiko for at udvikle sygdommen, hvis der er Alzheimer i familien.
AngstAngst er en helt naturlig reaktion på for eksempel fare og er med til at sikre vores overlevelse.
Mens nogle mennesker reagerer hurtigere eller voldsommere på begivenheder, der almindeligvis ikke udløser angst.
I de tilfælde kan angst udvikle dig til en psykisk sygdom.
Der findes mange forskellige typer af angst.
Se mere om de forskellige typer under agorafobi, socialfobi, enkelfobi, panikangst, generaliseret angst, OCD, PTSD og helbredsangst.
Mellem 20 og 24 procent bliver ramt af angst på et tidspunkt i livet.
Hvordan forløbet med angst er, afhænger af angsttype og behandling.
Omkring en tredjedel bliver ifølge Psykiatrifonden raske, men kan få enkelte tilbagefald.
En tredjedel oplever vedvarende, men lette symptomer, der ikke forhindrer et aktivt liv.
Og den sidste tredjedel oplever relativt svære symptomer, som dog kan mildnes med behandling.
Det vides ikke med sikkerhed, hvorfor nogle mennesker udvikler angst, men der er tale om en kombination af medfødt sårbarhed og forskellige belastninger og stressfaktorer.
Belastninger kan skyldes misbrug, vold eller mobning under opvæksten og stress, depression, dødsfald eller skilsmisse senere i livet.
Mennesker med et særligt følsomt nervesystem er også mere tilbøjelige til at udvikle angst.
Et følsomt nervesystem kan blandt andet hænge sammen med ubalancer i hjernens signalstoffer.
AnorexiAnorexi er en spiseforstyrrelse, der er karakteriseret ved angst for fedme, en forvrænget opfattelse af egen krop og et intensivt ønske om at blive tyndere.
Ud over undervægt kan følgerne være, at menstruationen udebliver, at der sker hormonændringer, og at puls, temperatur og blodtryk påvirkes.
Symptomer på anoreksi er meget lille indtag af mad, meget fysisk aktivitet, selvfremkaldte opkastninger og brug af slankeprodukter eller afføring- og vanddrivende midlerAspergers syndromEr en udviklingsforstyrrelse i autismespektret, hvor man har det svært med socialt samspil og har en ufleksibel adfærd.
Mennesker med Aspergers syndrom er normaltbegavede og har ikke sproglige vanskeligheder.
Børns sproglige udvikling kan dog være meget anderledes end almindelig børns.
For eksempel kan de begynde at tale enten meget tidligt eller meget sent, og deres sprog bærer præg af en anderledes måde at tænke på.
Autisme Spektrum ForstyrrelseMennesker med autisme har almindeligvis ikke noget synligt handicap, men har afvigelser, når det gælder socialt samspil, forestillingsevne og/eller kommunikation.
De fire diagnoser inden for autismespektret er: Infantil autisme, atypisk autisme, gennemgribende udviklingsforstyrrelse uspecificeret og Aspergers syndrom (se selvstændigt punkt).
Man ved, at autisme er biologisk betinget, som kan skyldes arvelige faktorer, der endnu ikke er afklaret, fosterinfektioner og forstyrrelser i centralnervesystemet.
Bipolar lidelse (Manio depressiv)Bipolar lidelse er en sygdom, der viser sig i perioder med manisk opstemthed, masser af ideer og energi og perioder med dyb depression.
Mænds sygdom begynder oftest med en mani, kvinders med en depression.
Nogle har lige mange manier og depressioner, andre har flest manier eller flest depressioner.
Mellem udsvingene er der neutrale perioder, men efterhånden kan de neutrale perioder også være præget af sygdommen.
Sygdommen begynder ofte i 20-25-års alderen, men kan vise sig allerede i 14-15-års alderen og i nogle tilfælde endda tidligere.
Mellem 20.
000 og 40.
000 danskere vurderes ifølge Psykiatrifonden at have en bipolar lidelse.
Symptomerne på mani er, at man for eksempel er glad og optimistisk, måske overstadig og eksalteret, lunefuld og irritabel, hyperaktiv, rastløs, meget talende, fuld af planer og ideer, selvhævdende og selvovervurderende, hæmningsløs og uden normal dømmekraft.
Man kan også have svært ved at koncentrere sig og have nedsat behov for søvn.
Som regel har den maniske person ingen klar erkendelse af sin sygdom og ønsker derfor ingen hjælp eller behandling.
Sygdomsfaserne kan have forskellig intensitet.
I nogle tilfælde ses voldsomme manier og dybe depressioner, mens andre har svære depressioner, men kun lettere manier.
BorderlineEr en udbredt personligshedsforstyrrelse.
Når man har borderline er man impulsiv med ustabile og letbevægelige følelser og svingende humør.
Man har en usikker identitetsfølelse, ustabile forhold til andre, er måske selvdestruktiv, føler sig tom og kan ikke klare at være alene.
BulimiEr en spiseforstyrrelse karakteriseret ved tilbagevendende spiseanfald.
Det kan være grovæderi efterfulgt af opkastninger og indtagelse af afføringsmidler.
Når man har bulimi, er man meget optaget af udseende og vægt.
De tilbagevendende opkastninger fører til kropslige forstyrrelser.
DependentEr en personlighedsforstyrrelse, der er kendetegnet ved, at man er uselvstændig og hjælpeløs.
DepressionDepression er en psykisk sygdom, der er så udbredt, at rundt regnet hver 20.
dansker på et eller andet tidspunkt bliver ramt.
Depression kan variere meget fra lette former, der er forholdsvis nemme at behandle, til helt svære og livstruende tilstande.
Mange depressioner begynder i 20-30 års alderen, men stadig flere børn og unge er i behandling for depressioner.
Større eller mindre belastninger - det kan være stress eller ændring af hormonbalancen - kan være det, der udløser depressionen.
Depression er ikke det samme som at føle sorg eller tristhed, og man kan ikke bare "tage sig sammen", når man er deprimeret.
DyssocialEr en personlighedsforstyrrelse, hvor man mangler evnen til at føle ansvar eller tage hensyn, erkende eller føle skyld.
Ofte er man aggressiv.
Emotionel ustabilEr en personlighedsforstyrrelse, hvor man er følelsesmæssigt impulsiv og svingende.
EnkelfobiEr en type af angst, der udløses af specielle forhold.
Det kan for eksempel være højdeskræk, flyskræk, vandskræk eller tandlægeskræk.
Men det kan også være mødet med forskellige dyr som hunde, slanger eller edderkopper.
EvasivEn personlighedsforstyrrelse, hvor man er ængstelig med lavt selvværd.
Generaliseret angstEr en type af angst, der ikke er knyttet til nogen speciel situation og derfor mere konstant end andre former.
Man er ængstelig, urolig, bekymret for familiemedlemmer, for fremtiden og for både små og store begivenheder i hverdagen.
HistrioniskEn personlighedsforstyrrelse kendetegnet ved, at man er opmærksomhedssøgende, dramatiserer, bruger overdrevne følelsesudtryk og er let påvirkelig med overfladiske følelser.
Helbredsangst (hypokondri)En type af angst, hvor man er meget bekymret for at fejle noget fysisk.
Frygten gør, at man igen og igen søger læge.
KleptomaniEn personlighedsforstyrrelse, hvor man har en trang til at stjæle og skjule genstande uden ønske om personlig vinding.
LudomaniEn personlighedsforstyrrelse, hvor man har trang til at satse store beløb på spil trods risikoen for at miste alt.
Manio depressivSe bipolar lidelseMental retarderingOmfatter forskellige grader af forsinket eller mangelfuld intellektuel udvikling.
Fællesnævneren er, at lidelserne er medfødte og kan konstateres i barndommen eller den tidlige ungdom.
Symptomerne viser sig tydeligt ved tilbageståenhed i evner og færdigheder sammenlignet med jævnaldrende, der ikke er retarderede.
Ud fra intelligensprøver og evnen til at indgå i sociale sammenhænge fastsættes intelligens-kvotienter (IQ), hvorefter der kan skelnes mellem fire grader af mental retardering.
Til gruppen hører sygdommen Downs syndrom.
MisbrugslidelserMisbrugslidelser er psykiske lidelser og adfærdsmæssige forstyrrelser, der er forårsaget af psykoaktive stoffer som alkolhol, amfetamin, hash, kokain, LSD og morfin.
Der er ikke nogen entydig forklaring på, hvorfor nogle mennesker udvikler et misbrug, mens andre ikke gør.
Man har symptomer på misbrug, når man er blevet afhængig af alkohol, hash, stoffer eller medicin - både psykisk og fysisk.
Man er afhængig, når man ikke er i stand til at stoppe med brugen af alkoholen/stofferne, ikke har kontrol over, hvor meget eller hvor tit man drikker/ryger/indtager noget, og ikke kan passe sit arbejde, sin uddannelse eller andre forpligtelser, fordi alkoholen eller stofferne går forud for alt andet.
OCDOCD står for obsessiv-kompulsiv tilstand.
Det skal forstås som tvangstanker og tvangshandlinger, der i mange tilfælde er forbundet med angst.
Eksempelvis kan den syge have behov for ustandseligt at vaske hænder, kontrollere dørlåse og gøre rent langt ud over det normale.
Sygdommen kommer først og fremmest til udbrud i voksenalderen, og mange kan styre tvangssymptomerne både på arbejdspladsen og i sociale sammenhænge, selv om livskvaliteten påvirkes negativt.
PanikangstEr svære angstanfald, som opstår pludseligt og vender tilbage igen og igen.
Mennesker med panikangst udvikler ofte angst for steder, hvor de tidligere har fået et angstanfald for eksempel i bussen.
ParanoidEn personlighedsforstyrrelse, hvor man er overfølsom over for nederlag og afvisning, er mistroisk og stridbar.
PTSD (posttraumatisk belastningsreaktion)Er en ofte langvarig angsttilstand, som kan opstå efter voldsomme, livstruende begivenheder, for eksempel trafikulykker, overfald eller krig.
Symptomerne udvikler sig inden for de første seks måneder og består blandt andet i 'flash backs' og mareridt.
PyromaniEr en personlighedsforstyrrelse, hvor man har trang til at se ild gennem ildspåsættelse.
SkizofreniNår man har skizofreni, har man svært ved at skelne mellem virkeligt og uvirkeligt, og sygdommen påvirker både tanker, sanser og følelser.
Mennesker med skizofreni kan for eksempel føle sig forfulgte og observerede.
Symptomerne kan være milde eller voldsomme, og sygdomsforløbene er vidt forskellige.
Nogle har én psykotisk episode, hvor virkelighed og fantasi smelter sammen, andre har mange.
Skizofreni er en alvorlig psykisk sygdom, men det er ikke nødvendigvis en livstidsdom.
Man kender ikke præcist årsagen til skizofreni, men forskere mener, at 70 til 80 procent af forklaringen ligger i generne.
Derfor er der større risiko for at udvikle skizofreni, hvis forældre eller søskende har sygdommen.
Derudover spiller omstændighederne under graviditet og fødsel også ind ligesom psykologiske og sociale forhold har stor betydning for udviklingen af skizofreni.
Omsorgssvigt, mobning, overgreb, alvorlige ulykker eller dødsfald blandt de nærmeste kan være med til at udløse sygdommen.
Symptomer på skizofreni kan være hallucinationer, hvor man hører stemmer, ingen andre hører, og vrangforestillinger, hvor man føler sig forfulgt eller føle sig udvalgt.
Det kan også være, at man ikke længere føler glæde, men tomhed og tristhed, at man trækker sig fra selv nære relationer, og at man får problemer med koncentration, hukommelse, planlægning og problemløsning.
Det kan være svært at erkende, at man har skizofreni, når den forvrængede virkelighed fremstår helt realistisk.
Derfor er manglende sygdomserkendelse en del af udfordringen ved skizofreni.
SkizoidEr en personlighedsforstyrrelse, hvor man kan være indesluttet, og hvor man har en nedsat evne til at udtrykke følelser og opnå kontakt.
SocialfobiEr en type af angst, hvor man er især sygelig angst for at blive kritisk betragtet af andre mennesker i sociale sammenhænge.
Årsagen er ofte lav selvværdsfølelse.
TvangsoverspisningEr en spiseforstyrrelse med episoder af tvangsmæssig overspisning ledsaget af en følelse af kontraltab.
Ofte spiser man alene, fordi man skammer sig over mængden af mad.
Eller også spiser man ekstra måltider i det skjulte.
Overspisningen er forbundet med en følelse af skam og ubehag ved sig selv og kroppens overvægt, men man har ikke noget ønske om at være overdrevet tynd.
TvangsprægetEr en personlighedsforstyrrelse, hvor man har overdreven ordenssans og samvittighedsfuldhed, og hvor man i sin adfærd er pedantisk, stivsindet og perfektionistisk.
Vaskulær demensEr den næstmest udbredte form for demens og skyldes, at forsyningen af blod til blodkarrene i hjernen svigter.
Det ødelægger hjernevævet i mindre eller større grad.
I nogle tilfælde bliver resultatet periodiske lammelser og/eller talebesvær, og efterhånden udvikler sygdommen sig til demens.
Vaskulær demens kan ikke helbredes, men man kan gøre noget for at undgå, at sygdommen bliver forværret gennem lægeordineret medicin.
Hvis du genkender symptomer hos dig selv, er det vigtigt, at du opsøger din læge eller søger anden hjælp.
FacebookTwitterKopier linkEmner:Psykiske lidelser|Sygdomme og lidelser|Depressioner|Psykiatrifonden|Landsforeningen SIND




https://www.dr.dk/nyheder/politik/folketingsvalg/overblik-det-vil-partierne-med-psykiatrien-efter-valget

FolketingsvalgOVERBLIK Det vil partierne med psykiatrien efter valgetSkal psykiatrien have flere penge, og skal den styrkes med en langsigtet plan.
Se alle partiernes svar her.
Af Laura Marie Sørensen og Grafik: Morten Fogde Christensen21.
maj 2019 kl.
19.
27 | opdateret 22.
maj 2019 kl.
22.
41Bemærk: artiklen er mere end 30 dage gammelLæs opPsykiatrien i Danmark er nødlidende.
Det er det ord, som Dansk Psykiatrisk Selskab bruger om de offentlige behandlingsforhold for mennesker med depression, skizofreni, angst og andre psykiske sygdomme.
I en rundspørge har DR spurgt de 13 partier, der stiller op til Folketinget, om de også mener, at forholdene i psykiatrien er nødlidende, eller om de er tilfredsstillende eller velfungerende.
Hvad partierne mener, kan du læse herunder.
Her svarer de viste ordførere også på, hvor mange ekstra penge de vil sætte af til psykiatrien efter et valg.
Og om de efter valget vil være med til at indfri Dansk Psykiatrisk Selskabs ønske om en 10-årig psykiatriplan med fast finansering udarbejdet med fagpersoner fra psykiatrien.
AlternativetCarolina Magdalene Maier er politisk ordfører for Alternativet og fungerer også som partiets psykiatriordfører i valgkampen.
Er forholdene i psykiatrien nødlidende, tilfredsstillende eller velfungerende?
- Nødlidende.
Hvor mange ekstra penge vil I afsætte til psykiatrien efter valget?
- Vi har lavet en aftale om en milliard kroner ekstra om året i fire år.
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Ja, det vil vi gerne.
Når vores plan er fire år, er det fordi, at det dækker en klassisk fireårig regeringsperiode.
Men helt klart vil vi gerne være med til at lave sådan en 10-årig plan.
Det her område har været underprioriteret i så mange år, så det kræver en langsigtet indsats, hvis vi skal have det helt op at ringe.
Dansk FolkepartiLiselott Blixt er Dansk Folkepartis sundhedsordfører.
Er forholdene i psykiatrien nødlidende, tilfredsstillende eller velfungerende?
- NødlidendeHvor mange ekstra penge vil I afsætte til psykiatrien efter valget?
- Vi vil have en 10-års plan måske mere, hvor vi sætter 500 millioner kroner af om året.
Vi bliver nødt til at sikre, at ressourcerne følger med, at der er uddannet personale, at vi får omlagt nogle behandlinger, at vi sikrer, at der er noget, der gror fra bunden.
Det tager tid.
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Jeg har faktisk ikke hørt, at de er kommet med den udmelding, før mig.
De har kopieret min politik.
Selvfølgelig vil vi være med til det.
Det Konservative FolkepartiBrigitte Klintskov Jerkel er psykiatriordfører for Det Konservative Folkeparti.
Er forholdene i psykiatrien nødlidende, tilfredsstillende eller velfungerende?
- Der er rum til forbedring.
Hvor mange ekstra penge vil I afsætte til psykiatrien efter valget?
- Ja, vi mener fortsat, at der skal tilføres flere midler til sundhedsvæsnet, og vi vil gerne være med til at se på, hvordan vi gør midlerne varige.
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Deres forslag lyder umiddelbart interessant.
Det vigtige for os er, at pengene kommer til at passe sammen, men vi er åbne for at kigge på at gøre midlerne mere varige.
EnhedslistenPeter Hvelplund er ny psykiatriordfører for Enhedslisten, da Stine Brix ikke genopstiller til Folketinget.
Er forholdene i psykiatrien nødlidende, tilfredsstillende eller velfungerende?
- Nødlidende.
Hvor mange ekstra penge vil I afsætte til psykiatrien efter valget?
- I Enhedslisten har vi konkret et forslag om at tilføre en milliard årligt til psykiatrien.
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Det er helt præcist det, vi lægger op til.
At vi får lavet en langsigtet plan og sikrer, at der er faste løbende midler.
Men det er vigtigt, at vi ikke kun får lavet planen både med de faglige, pårørende og patientorganisationerne, men at der også er en følgegruppe med til at sikre, at vi opnår de mål.
Klaus Riskær PedersenSøren Søfelt er sundhedsordfører for partiet Klaus Riskær Petersen.
Er forholdene i psykiatrien nødlidende, tilfredsstillende eller velfungerende?
- NødlidendeHvor mange ekstra penge vil I afsætte til psykiatrien efter valget?
- Vi mener, at det er nødvendigt, at der allokeres flere ressourcer til psykiatrien.
(Sætter ikke konkret beløb på).
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Ja.
Vi støtter, at der laves en langsigtet plan for psykiatrien, og at der herefter tages stilling til, hvad det vil kræve af ressourcer at rette op.
Der er for få behandlingspladser på de psykiatriske hospitaler.
Distriktspsykiatrien må ikke være en spareøvelse på bekostning af psykiatriske sengepladser.
- Med en 10-årig-psykiatriplan skal der tages højde for alle led i psykiatribehandlingen også det kommunale tilbud.
KristendemokraterneMarianne Karlsmose er Kristendemokraternes sundhedsordfører.
Hun sidder også i psykiatri- og socialudvalget i Region Midtjylland.
Er forholdene i psykiatrien nødlidende, tilfredsstillende eller velfungerende?
- Nødlidende.
Hvor mange ekstra penge vil I afsætte til psykiatrien efter valget?
- Vi skal have psykatrien sidestillet med somatikken altså de fysiske sygdomme.
Vi har ikke et fast beløb, men vi er helt indstillet på, at det er flere milliarder vi snakker om.
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- I Kristendemokraterne er vi 100 procent enige i den plan.
Det har været en af de allerstørste problemer i psykiatrien, at det har været for mange midlertidige bevillinger.
Liberal AllianceMay-Britt Kattrup er sundhedsordfører for Liberal Alliance.
Er forholdene i psykiatrien nødlidende, tilfredsstillende eller velfungerende?
- Nødlidende.
Hvor mange ekstra penge vil I afsætte til psykiatrien efter valget?
- Præcis hvor mange penge bør vi finde ud af sammen med fagpersoner.
Det vil være useriøst bare at slynge et tal ud.
I LA’s 2030-plan har vi afsat cirka 40 milliarder kroner til sundhed, flere ældre og flere yngre.
Pengene er finansieret, og indsats i psykiatrien indgår i planen.
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Vi vil gerne lave en 10-års-plan, hvis det fagligt vurderes at være det rigtige, og ikke bare fordi det er populært at sige.
Vi skal lave en seriøs plan baseret på faglighed, og med den tidshorisont som giver det bedste resultat.
- Den faglige og teknologiske udvikling går så stærkt, så måske er en 10 års plan ikke det optimale.
Det skal vurderes sammen med fagfolk.
Nye BorgerligeAnnette Skov Andersson er sundhedsordfører for Nye Borgerlige og har selv været ansat som sygeplejerske i psykiatrien.
Er forholdene i psykiatrien nødlidende, tilfredsstillende eller velfungerende?
- NødlidendeHvor mange ekstra penge vil I afsætte til psykiatrien efter valget?
- Vi vil ikke udelukke, at vi bliver nødt til - for at sikre en tilstrækkelig god psykiatri - at vi kommer til at tilføre penge til området.
(Vil ikke sætte et fast beløb på).
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Så absolut.
Vi ønsker fokus tilbage på fagligheden.
Det er psykiaterne, der skal sætte retningen og en bedre retning på den psykiatribehandling, vi har i Danmark.
En 10-årig periode – det lyder fornuftigt.
Jeg skal ikke kunne sige, om det er fem, otte eller 10 år, men et lægeligt bud på det, lyder som vejen frem.
Radikale VenstreLotte Rod er sundhedsordfører for Det Radikale Venstre.
Er forholdene i psykiatrien nødlidende, tilfredsstillende eller velfungerende?
- NødlidendeHvor mange ekstra penge vil I afsætte til psykiatrien efter valget?
- Ja.
Vi har ikke endnu sat et bestemt beløb på.
Men vi synes, at psykiatrien er vigtig, og at vi har en vigtig opgave i at få sidestillet psykiatrien med det somatiske, fordi der er en stor skævhed i, at vi i dag gør meget mere, hvis man har brækket sit ben, end hvis det er en psyke, man har problemer med.
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Det er en god ide at lave en langsigtet plan som også skal have en fast økonomi, fordi psykiatrien har været ramt af, at det har været mange projekter, og det har været satspuljepenge, som har været ment godt, men som jo tit har været projekter, der løber et par år, og så lukker ned igen, og så skal man opfinde tingene forfra.
- Vi skal arbejde langsigtet, og vi skal have fokus på, at vi skal blive endnu bedre til at forebygge, at vi skal have flere alternativer til medicin, og at vi skal gøre mere ud af, at folk skal blive raske igen.
SocialdemokratietAstrid Krag er tidligere sundhedsminister og nuværende sundhedsordfører for Socialdemokratiet.
Er forholdene i psykiatrien nødlidende, tilfredsstillende eller velfungerende?
- Nødlidende.
Hvor mange ekstra penge vil I afsætte til psykiatrien efter valget?
- Vi vil tilføre sundhedsvæsnet to milliarder kroner ekstra om året, og en del skal gå til psykiatrien, men jeg kan ikke sætte præcise kroner og øre på.
(22.
maj - efter denne artikel blev publiceret - fremlagde Socialdemokratiet en psykiatriplan.
I den forbindelse udtalte Mette Frederiksen, at partiet vil afsætte op mod en halv milliard kroner om året 10 år.
red.
)Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Det lyder klogt at få et 10 års sigte og snakke om en 10-års-plan for psykiatrien.
Ikke forstået sådan at der ikke er behov for løsninger her og nu.
Det er der.
Men der er også brug for løsninger på den lange bane, og der er i høj grad brug for at kigge på tværs, når vi snakker om psykiatrien.
- Det er vigtigt, at vi får alle på banen i udarbejdelsen af en plan.
Både fagpersonerne, men vi skal også have patienterne og deres kæmpe viden på banen.
Socialistisk FolkepartiTrine Torp er psykiatriordfører for SF.
Er forholdene i psykiatrien nødlidende, tilfredsstillende eller velfungerende?
- Nødlidende.
Hvor mange ekstra penge vil I afsætte til psykiatrien efter valget?
- 500 millioner kroner om året allerede næste år og tilføre et stigende årligt beløb frem mod 2025.
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Meget gerne.
Vores forslag går jo på at få en forbedret, forandret psykiatri som helhed.
Vi har foreløbig lavet et sundhedsudspil, der varer til 2025, så det er det, vi arbejder for nu, men når det gælder om at lave en udviklingsplan, så ser vi gerne, at man tænker endnu længere frem.
Stram KursFormand for Stram Kurs, Rasmus Paludan, fungerer også som partiets psykiatriordfører.
Er forholdene i psykiatrien nødlidende, tilfredsstillende eller velfungerende?
- Nødlidende.
Hvor mange ekstra penge vil I afsætte til psykiatrien efter valget?
- Mindst en milliard om året.
Psykiatrien skal helt klart have flere ressourcer, end den har i dag.
Og det er ikke nødvendigvis en effektiv udgift, fordi de penge, man udskriver på psykiatrien, kan jo sagtens besvares i afledte udgifter andre steder.
- For eksempel vil en hel masse af politiets arbejde kunne bruges på andet, fordi man ikke skal ud til alle de psykisk syge, der burde være indlagt.
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Det kommer an på, hvad planen er, men generelt giver det god mening, at man laver en længerevarende plan, der også har støtte fra fagpersoner.
Jeg synes så i øvrigt, at brugere er en meget relevant gruppe, som også skal med i den forhandling.
De kan jo bidrage med deres oplevelser af psykiatrien.
- Der er en tendens til, at man har meget magt som overlæge på en psykiatrisk afdeling, derfor er jeg ikke så glad for, at det udelukkende skal være overlæger, der skal bestemme, hvordan psykiatrien i Danmark skal udvikles.
VenstreJane Heitmann er sundhedsordfører for Venstre.
Er forholdene i psykiatrien nødlidende, tilfredsstillende eller velfungerende?
- Psykiatrien er udfordret.
Jeg synes, at nødlidende er et meget stærkt ord.
Der er rigtig meget, der går godt og fungerer i psykiatrien, men der er bestemt også udfordringer, og dem skal vi have løst.
Hvor mange ekstra penge vil I afsætte til psykiatrien efter valget?
- Vi har lagt et forslag frem til en sundhedsreform med 8,5 milliarder ekstra.
Vi har lagt en handlingsplan frem i efteråret for psykiatrien.
Og de penge, vi har sat af, skal nu ud og virke.
Når de er ude og virke, så skal vi vurdere, hvad behovet er.
Som statsministeren sagde ved fremlæggelsen af psykiatrihandlingsplanen, så kommer vi til hvert eneste år fremover at skulle løfte psykiatrien, og med handslingsplanen sætter vi mål frem mod 2025.
Vil I efter et valg være med til at indfri Dansk Psykiatrisk Selskabs ønske om en 10-årig psykiatriplan med fast finansiering udarbejdet med fagpersoner fra psykiatrien?
- Der er midler i psykiatrien, der er faste på finansloven – altså permanente.
Så det er jo ikke sådan, at psykiatrien er finansieret fra år til år.
Sådan er det heldigvis ikke.
- Men jeg er enig i, at psykiatrien i mange år har været i sådan en lillebror-rolle.
Den skal vi se at få psykiatrien ud af.
Det gør vi blandt andet ved at gøre kloge prioriteringer.
- Men Venstre ser gerne længere frem - også mod et 10-års-perspektiv.
FacebookTwitterKopier linkEmner:Klaus Riskær Pedersen (erhvervsleder)|Økonomi|Psykiske lidelser|Socialdemokraterne|Venstre




https://www.dr.dk/musik/erika-havde-skriveblokade-indtil-hun-fandt-sig-selv-i-90ernes-klicheer

MusikErika havde skriveblokade – indtil hun fandt sig selv i 90'ernes klichéerSangerinden Erika de Casier er inspireret af 90'erne klichéfyldte R&B-lyd.
29-årige Erika de Casier flyttede til Danmark fra Portugal, da hun var otte år gammel.
Det var en stor omvæltning, og hun fandt ro i musikken på kanalen MTV.
Af Marie Søndergaard21.
maj 2019 kl.
18.
35Bemærk: artiklen er mere end 30 dage gammelLæs opErika de Casier kender alt til det med at synes, man ikke er god nok.
Faktisk satte de negative tanker længe en stopper for den danske sangerindes sangskrivning, fordi hun tvivlede på sig selv og sine evner.
Det resulterede i en alvorlig skriveblokade og en længere pause fra musikken, efter hun havde været en del af duoen Saint Cava.
- Når man skriver sange, kan det være let at blokere sig selv og tænke: 'Ej, det kan jeg ikke skrive', og så lærer man sig selv, at man ikke er god nok.
I stedet skal man sige, at alle idéer er gode, og så kan man arbejde videre på de bedste af dem, siger 29-årige Erika de Casier, som er aktuel med solo-debutalbummet 'Essentials'.
Lyt til 'Do My Thing' fra det nye album her:Erika de Casier - Do My ThingTog 'ja-hatten' påDe gode idéer kom til hende, da hun pakkede en taske og isolerede sig selv i et sommerhus.
Planen var, at hun skulle have det sjovt med at skrive musik, og egentlig var det ikke meningen, at andre skulle høre de numre, der kom ud af den musikalske getaway.
Men i løbet af de intense dage i sommerhuset fandt Erika de Casier igen glæden ved at skrive sange, for med egne ord tog hun 'ja-hatten' på og gav sig selv plads til skrive om lige det, hun havde lyst til.
Jeg er ikke længere så bange for, hvad andre tænker, for hvis man bekymrer sig for meget om det, kan man have svært ved at finde ud af, hvad man egentlig selv godt kan lide, og hvad man vil.
Erika de CasierDet er de sange, man nu kan lytte til på albummet 'Essentials'.
Hun besluttede sig nemlig for, at de skulle udgives alligevel.
- Jeg er ikke længere så bange for, hvad andre tænker, for hvis man bekymrer sig for meget om det, kan man have svært ved at finde ud af, hvad man egentlig selv godt kan lide, og hvad man vil, siger Erika de Casier.
Det er også derfor, hun ikke gider at bekymre sig om, hvad andre skulle mene om hendes tekster.
Hun har nemlig givet plads til det, hun selv kalder sine guilty pleasures i sangene, hvor hun er blevet inspireret af hits fra 90'erne og tv-kanalen MTV's storhedstid.
For Erika de Casier bruger lyde af regn, når hun synger om dårligt vejr, og man kan høre en bildør, der smækker, når hun synger om netop det.
Erika de Casier var tidligere en del af Saint Cava, der har udgivet sange som 'Forget' og 'Deeper'.
Erika de Casier er heller ikke bleg for at bruge de store klichéer i sine tekster.
- Jeg er ikke længere bange for at synge: 'I will love you forever' eller 'The moon is up and we feel fine', som før i tiden har været no-go's i mine sangtekster.
Jeg synes, det er interessant at tillægge klichéer ny mening eller en ironisk distance, fordi de netop har mistet deres oprindelige betydning af at være blevet sagt så meget, fortæller Erika de Casier om sine sange, der minder hende om den musik, hun selv lyttede til, da hun i 1998 kom til Danmark efter en barndom i Portugal.
Lukkede sig inde med musikDet var en hård tid for den dengang otte-årige pige, som efter flytningen for alvor fik øjnene op for musik, der hjalp hende til at finde ro og slappe af i den forvirrende tilværelse i Jylland.
I starten lukkede jeg mig måske lidt inde, og det var der, jeg begyndte at lytte meget til musik og se virkelig meget MTV.
Erika de Casier- Det var en ret stor omvæltning at flytte til Danmark for at sige det mildt.
Jeg flyttede fra solen i Lissabon, hvor jeg havde en masse venner, gik i skole og var fri for bekymringer.
Så flyttede jeg til Ribe, hvor jeg ikke kunne sproget og så anderledes ud, så jeg følte mig ret malplaceret, siger Erika de Casier og fortsætter:- I starten lukkede jeg mig måske lidt inde, og det var der, jeg begyndte at lytte meget til musik og se virkelig meget MTV.
Jeg brugte musikken til at slappe af og kunne ligge på min seng med discman'en og lytte til hele album fra start til slut.
Det er den bedroom feeling, jeg har forsøgt at genskabe med mine nye sange.
Lyt til nummeret 'What U Wanna Do' her:Erika de Casier - What U Wanna DoErika de Casier har altså fundet sig selv i den 90'er-inspirerede R&B-lyd og de til tider klichéfyldte tekster, men hun har ikke tænkt sig at lytte til forventninger om, at det så er lignende musik, hun kommer til at udgive på det næste album.
Man kan nemt blive sat i en kasse som kunstner, hvor man for eksempel laver en plade, og så forventes der, at det er noget lignende, man også laver næste gang.
Erika de CasierHun vil nemlig ikke sættes i en kasse – hun vil have mulighed for at gøre, som hun vil.
- Man kan nemt blive sat i en kasse som kunstner, hvor man for eksempel laver en plade, og så forventes der, at det er noget lignende, man også laver næste gang.
Det skal jeg også have lov til, hvis det er det, jeg har lyst til, men det er vigtigt at give kunstnere rum til at udvikle sig og give plads til, at man kan gøre, som man vil.
Erika de Casier kan blandt andet opleves på Bloom Festival i København, der løber af stablen den 25.
-26.
maj, og på Heartland Festival ved Egeskov Slot på Fyn, der foregår fra den 30.
maj til 1.
juni.
FacebookTwitterKopier linkEmner:MTV|Heartland Festival|Kværndrup|København|Egeskov Slot




https://www.dr.dk/nyheder/politik/folketingsvalg/mettes-datter-har-borderline-betaler-selv-terapi

FolketingsvalgMettes datter har borderline: Betaler selv for terapiMette Skov er mor til en 20-årig datter, der har borderline og tidligere har haft en spiseforstyrrelse.
Her fortæller hun om sin hverdag med psykisk sygdom.
Fortalt til Gitte Olsgaard og Dennis Olsgaard (foto)21.
maj 2019 kl.
19.
44Læs opDet startede inden konfirmationen, da min datter gik i 6.
klasse.
Hun fik en spiseforstyrrelse, og i de kommende år forsøgte hun flere gange at tage sit eget liv.
Hun blev indlagt flere gange på børne- og ungdomspsykiatrisk afdeling.
Jeg følte, at vi blev en kastebold mellem de forskellige instanser i sundhedsvæsnet.
At jeg som pårørende løb spidsrod mellem psykiatrien, lægerne, behandlingen på den ene side og kommunale sagsbehandlere på den anden side.
Vores hverdag med psykiatrienDR har bedt Mette Skov, en psykiatrisk overlæge og to kvinder, der lider af psykisk sygdom, om at dele deres oplevelser fra psykiatrien.
Ordene er deres egne, men redigeret af DR.
Du kan læse alle fire fortællinger her.
Det var, som om kommunen forventede, at psykiatrien tog sig af alt i min datters forløb, inklusiv hendes skolegang, mens psykiatrien havde en forestilling om, at det kommunale system tog over, når hun ikke var indlagt.
Det var bare ikke tilfældet.
- Ingen havde ansvaretMin oplevelse var, at ingen havde ansvaret, så derfor skete der ofte ingenting i lange perioder.
Jeg har ikke tal på, hvor mange møder jeg har siddet til.
Det har været frustrerende at opleve, at man hele tiden skulle slås for at få bare den mindste smule hjælp.
Og hvis jeg troede, at man skulle slås meget, da vi var tilknyttet ungdomspsykiatrien, er det for intet at regne, hvordan det blev, da min datter blev 18 år og en del af voksenpsykiatrien.
Det var et kæmpechok.
Her blev der skåret endnu mere ned for muligheden for at få hjælp.
Min datter har været indlagt mange, mange gange.
Ofte har det været helt korte indlæggelser.
I løbet af teenageårene begyndte hun at selvskade ved at skære i sig selv.
Så var hun lige inde og vende på skadestuen, indtil man havde fået stoppet blødningerne så at sige.
Hun kunne ikke blive indlagt, ”bare” fordi hun havde selvskadet.
Når hun var indlagt på ungdomspsykiatrisk, blev hun ofte udskrevet hurtigt igen, ikke fordi hun var frisk og havde det godt, men med den begrundelse, at hun var den på afdelingen, der nu havde det mindst dårligt, og der manglede sengepladser.
Afvist på skadestuenVi har flere gange prøvet at blive afvist, når vi mødte op på psykiatrisk skadestue, især i voksenpsykiatrien.
Jeg er kommet hjem og har fundet hende blødende fra mange dybe snitsår, fordi hun havde skåret i sig selv.
Det er en desperat situation både for hende og for mig som mor.
Alligevel ville de ikke indlægge hende på psykiatrisk afdeling.
Og kun når det var rigtig, rigtig grelt med selvmordstruende adfærd, blev vi taget alvorligt.
Min oplevelse er egentlig, at den eneste måde, man kan blive indlagt på, er ved at komme med et reb om halsen.
Man skal slås hele tiden.
Det er ekstremt opslidende og ekstremt frustrerende.
Fandt hjælp selvJeg har været så naiv at tro, at når man henvender sig til vores offentlige sundhedssystem, fordi man er syg, så vil man få den behandling, der er den rigtige og den bedste.
Partierne om psykiatrienDR har spurgt de 13 partier, der stiller op til Folketinget, hvordan de opfatter forholdene i psykiatrien, og hvad der skal gøres ved det.
Du kan se, hvad de svarer ved at klikke her.
Men min datter fik ikke nogen kontinuerlig behandling.
Ind imellem blev hun indlagt, når det hele brændte på, men der var ingen terapi og kun få eller ingen samtaler under indlæggelserne og aldrig tid nok til at komme sig.
Jeg fandt ud af, at hvis min datter skulle have hjælp, var jeg nødt til selv at finde hjælpen, og det har jeg fundet.
Det betyder, at jeg nu selv skal betale for hjælpen.
Opråb til politikerneJeg ville ønske, at man ikke blev overladt til sig selv, når man har været indlagt, at der var et kontinuerligt tilbud om behandling.
Og jeg ville ønske, at politikerne tog psykiatrien alvorligt, at området fik nogle ressourcer, så patienterne fremover kan få den rette hjælp på det rette tidspunkt.
Min datter går nu i terapi, hun har fået det bedre og kan bedre håndtere sin sygdom, så det hele ikke kommer så langt ud.
Jeg synes, det er skræmmende, at man skal have penge for at få hjælp i det her regi.
Havde jeg fra starten vidst, hvad jeg ved i dag, havde jeg ikke ventet så længe med selv at betale for behandlingen.
Måske kunne hun være hjulpet meget tidligere, have haft det godt, have fået en uddannelse, et job.
FacebookTwitterKopier linkEmner:Psykiske lidelser|Hospitaler|Sundhedsvæsen|Sundhed og velvære|Sygdomme og lidelser




https://www.dr.dk/nyheder/politik/folketingsvalg/cecilie-er-35-aar-jeg-har-vaeret-indlagt-over-100-gange

FolketingsvalgCecilie er 35 år: Jeg har været indlagt over 100 gangeCecilie Skovbjerg er 35 år og lider af PTSD, spiseforstyrrelse og borderline.
Her fortæller hun om sit liv med psykisk sygdom.
Fortalt til Gitte Olsgaard og Dennis Olsgaard (foto)21.
maj 2019 kl.
19.
30Læs opJeg har skåret i mig selv, i mine arme, i halsen, lårene, brystet.
Jeg har været tæt på at miste livet flere gange.
Jeg er vandret af sted uden overtøj på i frostvejr.
Jeg er gået i vandet i Horsens Havn.
Politiet har hentet mig flere gange.
Jeg gjorde det for at lukke ned for min hjerne og det kaos, jeg har indeni.
Det hele skulle lukkes ned.
Det har været så svært at være i verden, at jeg har prøvet at komme væk fra den.
Vores hverdag med psykiatrienDR har bedt Cecilie Skovbjerg, en psykiatrisk overlæge og to andre kvinder med psykisk sygdom tæt inde på livet om at dele deres oplevelser fra psykiatrien.
Ordene er deres egne, men redigeret af DR.
Du kan læse alle fire fortællinger her.
I 10 år har jeg haft min gang i psykiatrien, og der har været rigtig mange indlæggelser, rigtig mange for hurtige udskrivelser, rigtig meget kaos.
Jeg ved simpelthen ikke, hvor mange gange jeg har været indlagt.
Jeg har no clue overhovedet.
Over 100 gange vil jeg tippe på, hvis ikke mere.
Aldrig pause fra sig selvJeg stoppede med at tælle bæltefikseringer ved 150.
Det er syv år siden, og der har været sindssygt mange siden.
Der er mange ting i min hverdag, som volder problemer.
Jeg har svært ved at spise mad, jeg har svært ved ikke at overmotionere, og det er svært, hvis min struktur og rytmer bliver brudt.
Dagligdagsting som at rydde op, vaske op og vaske tøj kan være uoverskuelige opgaver.
Når man har meget støj i hovedet, lidt skygger og lidt stemmer nogle gange, så bliver det bare rigtig svært at være menneske.
Jeg har aldrig pause fra mig selv, fra min kamp, jeg kan aldrig have fred.
Og nogle gange er det bare for hårdt.
Cecilie SkovbjergJeg har aldrig pause fra mig selv, fra min kamp, jeg kan aldrig have fred.
Og nogle gange er det bare for hårdt.
Forfærdeligt at blive afvistJeg synes ikke, at det fungerer ret godt på de psykiatriske afdelinger.
Efterhånden skal der virkelig meget til for at blive indlagt.
Man skal være meget langt ude.
Og det føles så forfærdeligt, når man bliver afvist i døren, fordi man tænker: Hvis I heller ikke kan hjælpe mig, hvad skal jeg så gøre?
Når man så bliver indlagt, er det meget opbevaring, hvor man er alene med sig selv på sin stue, og der bare er fire hvide vægge.
Så kigger personalet ind en gang imellem og snakker lidt i ny og næ, og så får man noget medicin, hvis man har det meget dårligt.
Jeg har prøvet at blive indlagt med tvang den ene dag, komme i bælte og så blive udskrevet næste dag.
Det er ofte, at jeg ikke har følt mig klar til at blive udskrevet.
Det var en gang ved at koste mig livet, fordi jeg skar alt for meget i mig selv.
Forholdene er blevet værre.
Man kan godt mærke, ressourcerne er blevet mere knappe.
Der er færre personale, hurtigere udskrivelser, færre muligheder for behandling og terapi.
Altså alt det, der kan gøre en forskel.
Voldsom overgangHvis man formåede at fange folk tidligere, at få dem ind i stabiliserende forløb, ville udkommet være bedre.
Der mangler sammenhæng mellem distriktspsykiatrien, bostederne, kommunerne og sengeafsnittene.
Partierne om psykiatrienDR har spurgt de 13 partier, der stiller op til Folketinget, hvordan de opfatter forholdene i psykiatrien, og hvad der skal gøres ved det.
Du kan se, hvad de svarer ved at klikke her.
Det er meget overvældende at komme fra indlæggelse, hvor man måske har fast vagt og så blive sendt ud i frit fald.
Det har jeg prøvet, og det er en meget voldsom overgang, som næsten ikke er til at håndtere.
Jeg er blevet bedre til at snakke om tingene i stedet for at skære mig.
Det har været skidesvært, og det har krævet meget arbejde.
Hvis jeg havde fået en mere massiv støtte til at starte med, så var jeg ikke endt så langt ude.
Det tror jeg ikke.
Jeg er på førtidspension og bor på et bosted nu.
Men jeg tror godt, jeg kunne være fleksjobber, hvis jeg havde fået mere støtte til at starte med.
FacebookTwitterKopier linkEmner:Psykiske lidelser|Horsens Havn|Hospitaler|Horsens|Socialforhold




https://www.dr.dk/nyheder/politik/folketingsvalg/patienter-en-mor-og-en-laege-saadan-er-vores-hverdag-med-psykisk

FolketingsvalgTo patienter, en mor og en læge: Sådan er vores hverdag med psykisk sygdomTo kvinder, der lider af psykisk sygdom, en mor og en overlæge fortæller om deres oplevelser med psykiatrien.
Af Laura Marie Sørensen, Gitte Olsgaard og Grafik: Morten Fogde Christensen21.
maj 2019 kl.
19.
27Bemærk: artiklen er mere end 30 dage gammelLæs opPsykiatrien i Danmark er presset.
Det mener alle de 13 partier, der stiller op til Folketinget.
Det er de fire kvinder herunder helt enige i.
De har hver især en hverdag, der er fyldt med psykisk sygdom, og lukker her op for, hvordan de oplever presset i psykiatrien som overlæge, pårørende og patienter.
FacebookTwitterKopier linkEmner:Psykiske lidelser




https://www.dr.dk/nyheder/politik/folketingsvalg/overblik-10-fakta-om-psykiatrien

FolketingsvalgOVERBLIK 10 fakta om psykiatrienBliv klogere på, hvordan forholdene i psykiatrien har ændret sig.
Af Laura Marie Sørensen og Grafik: Morten Fogde Christensen21.
maj 2019 kl.
20.
35Bemærk: artiklen er mere end 30 dage gammelLæs opHvor mange patienter har en psykisk sygdom?
Er der kommet flere eller færre sengepladser?
Og har psykisk syge samme rettigheder som fysisk syge?
Her er 10 fakta om psykiatrien i Danmark.
1153.
679 patienterI 2018 var 153.
679 forskellige patienter i kontakt med psykiatrien.
Det er det højeste antal de seneste fem år.
I 2013 var antallet 130.
277.
Kilde: Psykiatriregistret 2013 – 2018246.
237 indlæggelserI 2017 blev 46.
237 personer indlagt i psykiatrien.
Der findes endnu ikke tal for 2018.
I 2013 lå antallet af indlæggelser på 43.
210.
Mange patienter bliver genindlagt.
I 2017 havde 22,3 procent af de patienter, der blev indlagt, været indlagt på en psykiatrisk afdeling inden for de seneste 30 dage.
Kilde: Sundhedsdatastyrelsen og Psykiatriregistret 2013 – 20183Mere personale - endnu flere patienterDer er blevet ansat mere personale i psykiatrien, men der også kommet flere patienter i årene mellem 2009 og 2017, hvor de nyeste tal er fra.
I 2017 behandlede 10.
278 fuldtidsansatte i psykiatrien 151.
262 patienter.
I 2009 behandlede 8.
967 fuldtidsansatte 110.
486 patienter.
Det svarer til, at antallet af patienter pr.
medarbejder er steget fra 12 til 15 i løbet af de otte år - svarende til en stigning på 20 procent.
Kilde: Danske Regioner4SengepladserI 2007 var der 3.
287 sengepladser i psykiatrien.
I 2018 var antallet faldet til 2.
899 sengepladser.
Kilde: Danske Regioner5Budget på 8,8 milliarderRegionerne har budgetteret med at bruge 8,8 milliarder kroner på psykiatriske sygehuse og afdelinger i 2019.
Til sammenligning er der afsat 77,5 milliarder kroner til de afdelinger og sygehuse, der behandler fysiske sygdomme.
Kilde: Danmarks Statistik – Kommunale og regionale budgetter for 20196Børn i behandlingOmkring 15 procent af alle børn har været i behandling for en psykisk lidelse, inden de fylder 18 år.
KIlde: Rapport fra Sundhedsstyrelsen, 2018791.
000 lever med depressionDepression er en af de mest almindelige psykiske lidelser i Danmark.
Hvert år er der 11.
000 nye tilfælde, og 32.
000 mænd og 59.
000 kvinder lever med depression.
Kilde: Rapport fra Sundhedsstyrelsen, 20188136.
000 lever med angstAngst er også en af de mest almindelige psykiske lidelser i Danmark.
Der er årligt 17.
000 nye tilfælde, og 52.
000 mænd og 84.
000 kvinder lever med angst.
Kilde: Rapport fra Sundhedsstyrelsen, 20189470.
000 polititimerPatruljerende betjente bruger omkring 470.
000 timer om året på opgaver, der involverer mennesker med psykiske lidelser.
I 2016 var personer med psykiske lidelser involveret i 12,8 procent af registrerede hændelser hos politiet.
I 2009 var andelen 5,6 procent.
Der er sket en stigning fra 15.
850 hændelser i 2009 til 42.
800 hændelser i 2016.
Kilde: Temaanalyse fra Rigspolitiet, 2017.
10Samme rettighederI 2015 fik mennesker med behov for psykiatrisk udredning og behandling samme rettigheder som fysisk syge patienter.
De har krav på at blive udredt inden for 30 dage og krav på behandling inden for 30 dage.
Sundhedsstyrelsen påpegede dog i en rapport i juni 2018, at patienter med psykiske lidelser fortsat ikke er sidestillet med patienter med fysiske lidelser.
- Der er en betydelig og uacceptabel ulighed i indsatsen overfor mennesker med psykiske lidelser, skrev Sundhedsstyrelsen direktør i forordet til rapporten.
FacebookTwitterKopier linkEmner:Psykiske lidelser|Sundhedsstyrelsen|Patienter|Sundheds- og Ældreministeriet|Hospitaler




https://www.dr.dk/nyheder/politik/folketingsvalg/psykiatere-udskriver-syge-patienter-hver-uge

FolketingsvalgPsykiatere udskriver syge patienter hver ugeMangel på sengepladser tvinger psykiatere til at sige farvel til patienter, der ikke er behandlet færdigt.
Susanne Feierskov er en af de psykiatere, der jævnligt er tvunget til at udskrive patienter i utide, fordi nye, sygere patienter banker på.
Af Laura Marie Sørensen, Gitte Olsgaard og Grafik: Morten Fogde Christensen21.
maj 2019 kl.
19.
26Bemærk: artiklen er mere end 30 dage gammelLæs opPå sine arme og hals har 35-årige Cecilie Skovbjerg tydelige ar efter at leve med diagnoserne PTSD, borderline og spiseforstyrrelse.
Hun har skåret i sig selv, fordi det var for svært at være i verden, som hun selv beskriver det.
Cecilie Skovbjerg har ikke tal på, hvor mange gange hun har været indlagt på psykiatriske afdelinger, og flere gange har hun oplevet at blive udskrevet, før hun var færdigbehandlet.
- De fleste psykiatriske patienter har prøvet at blive udskrevet alt for tidligt.
Alt for pludseligt.
Nogle gange bliver det sådan lidt: Du bliver udskrevet om tre timer.
Engang var det ved at koste mig livet, fordi jeg havde det så dårligt, fortæller Cecilie Skovbjerg.
Psykiatere udskriver i utideEn til flere gange om ugen bliver psykiatere nødt til at udskrive psykisk syge patienter som Cecilie Skovbjerg, selvom patienterne ikke er behandlet færdigt.
Det svarer 60 psykiatere i en rundspørge foretaget af DR i samarbejde med Dansk Psykiatrisk Selskab.
Psykiaterne føler sig nødt til at udskrive patienterne fra de psykiatriske afdelinger for at få plads og ledige senge til nye patienter, viser rundspørgen.
Udskrevet med stemmer i hovedetSusanne Feierskov er en af de psykiatere, der føler sig presset til at udskrive psykisk syge patienter i utide.
- Vi må udskrive dem, fordi der står nogen og banker på ude i skadestuen.
Vi udskriver ikke nogen, hvor det er uforsvarligt.
Men vi udskriver nogen, hvor de ikke er helt klar, siger hun, mens hun viser rundt på Psykiatrisk Center Amager, hvor hun er overlæge.
Patienterne bliver utrygge og nervøse over at blive udskrevet i utide, beskriver Susanne Feierskov:- Når jeg sidder og skal udskrive dem, siger de, at de ikke føler sig velkomne.
Hvorfor udskriver du mig, når jeg stadig er angst og hører stemmer.
Så siger jeg, at jeg er ked af det, men at jeg bliver nødt til det.
- Ulykkelig situationDet er ”helt utilstedeligt” og en ”meget ulykkelig situation”, at psykiatriske patienter bliver udskrevet i utide, fastslår Gitte Ahle, der er formand for Dansk Psykiatrisk Selskab og overlæge på retspsykiatrisk afdeling i Glostrup:- De bliver ikke udskrevet, fordi de er raske eller stabile.
De bliver simpelthen udskrevet, fordi der er nogen, der har det værre, som vi er nødt til at prioritere.
Dansk Psykiatrisk SelskabDansk Psykiatrisk Selskab er et lægevidenskabeligt selskab, hvis 1.
036 medlemmer er læger.
Selskabet har som hovedopgave at fremme dansk psykiatri og forskning på området.
Når psykiatriske patienter bliver udskrevet for tidligt, får de ofte tilbagefald.
Det siger Poul Videbech, der er professor og overlæge ved Psykiatrisk Center Glostrup.
- For nogen patienter betyder det, at de ikke får tid til at komme på afstand af for eksempel et misbrug, der har medført en forværring af deres psykiske sygdom.
Deres krop og hjerne får ikke tid til at komme sig.
De kommer for hurtigt tilbage og genoptager misbruget, og så kører der en ond spiral.
Hvis man får en psykisk sygdom, kan man sagtens blive rask, hvis behandling er rigtig.
Det fortæller Poul Videbech om her.
Mange bliver indlagt igenTilbagefaldene betyder ofte, at de psykisk syge bliver genindlagt.
Det oplever Susanne Feierskov jævnligt på Psykiatrisk Center Amager:Folk bliver udskrevet om formiddagen, og så står de senere om aftenen i skadestuen og siger, den gik altså ikke – hjælp!
Susanne Feierskov, overlæge i psykiatri- Folk bliver udskrevet om formiddagen, og så står de senere om aftenen i skadestuen og siger, den gik altså ikke – hjælp!
Her til morgen hørte vi om en, der var blevet genindlagt 27 gange inden for de seneste måneder.
I rundspørgen foretaget af DR i samarbejde med Dansk Psykiatrisk Selskab svarer 115 psykiatere, at de en til flere gange om ugen oplever genindlæggelser, der skyldes, at patienter ikke var færdigbehandlet, da de sidst blev udskrevet.
Svarene bliver bakket op af tal fra Sundhedsdatastyrelsen, der viser, at genindlæggelser udgør 22,3 procent af de indlæggelser, der er på psykiatriske afdelinger.
Indlagt igenSundhedsdatastyrelsens definition på en genindlæggelse er, at en person genindlægges akut inden for 30 dage, efter at vedkommende er blevet udskrevet.
Ønske om 10-årig planSelvom psykiatrien de seneste år har fået flere økonomiske midler, mener både Poul Videbech, Susanne Feierskov og Gitte Ahle, at der skal endnu flere ressourcer til efter det forestående folketingsvalg, hvis psykiatrien skal have det bedre.
Hos Dansk Psykiatrisk Selskab ønsker de sig helt konkret en langsigtet 10-årig psykiatriplan.
- Der skal nedsættes et fagligt udvalg, der skal være med til at lave den psykiatriplan, og så skal der en fast finansiering på finansloven, så vi ved, hvad vi har at gøre med flere år frem, siger Gitte Ahle og uddyber:- Vi er nødt til at svinge pendulet tilbage og sige, at vi har behov for nogle flere sengepladser for at få ro på og stabiliseret systemet.
Når der så er kommet ro på, har vi måske ikke behov for alle de sengepladser, og så kan nogle af dem nedlægges igen, siger Gitte Ahle.
Mere støtte fra start35-årige Cecilie Skovbjerg skærer ikke længere i sig selv.
I stedet er hun blevet bedre til at snakke om de svære ting i sit hoved.
Men det har taget mange år.
Når Cecilie Skovbjerg skal koble af, strikker hun, går ture eller rider.
 Når Cecilie Skovbjerg skal koble af, strikker hun, går ture eller rider.
 Når Cecilie Skovbjerg skal koble af, strikker hun, går ture eller rider.
1 / 3Når Cecilie Skovbjerg skal koble af, strikker hun, går ture eller rider.
1 / 3Når Cecilie Skovbjerg skal koble af, strikker hun, går ture eller rider.
2 / 3Når Cecilie Skovbjerg skal koble af, strikker hun, går ture eller rider.
3 / 3Hun håber også, at forholdene i psykiatrien bliver bedre, og at der bliver sat ind med ordentlig behandling tidligere end i dag.
Det vil lønne sig for samfundet i det lange løb, mener Cecilie Skovbjerg.
Selv er hun i dag på førtidspension og bor på et bosted.
- Jeg tror godt, at jeg kunne være fleksjobber, hvis jeg havde fået mere støtte til at starte med.
FacebookTwitterKopier linkEmner:Dansk Psykiatrisk Selskab|Patienter|Psykiske lidelser|Amager|Glostrup




https://www.dr.dk/nyheder/politik/folketingsvalg/amerikansk-toppolitiker-besoeger-storrost-og-banebrydende-dansk

FolketingsvalgAmerikansk toppolitiker besøger storrost og banebrydende dansk skibakke: Alt er perfekt herAmager Bakke fik i dag besøg af FN’s klimaudsending Michael Bloomberg og statsminister Lars Løkke Rasmussen.
Af Henrik Fallesen21.
maj 2019 kl.
18.
21Bemærk: artiklen er mere end 30 dage gammelLæs opKlimadebatten fylder en stor del af den danske valgkamp, og i dag var en af de udenlandske sværvægtere på området med til at sætte yderligere fokus på miljøet.
Det skete, da statsminister Lars Løkke Rasmussen (V) mødtes med FN’s særlige udsending på klimaområdet, amerikaneren Michael Bloomberg, på Amager Ressourcecenter – kaldet Amager Bakke.
Læs også:Grønt parti stormer frem i Tyskland: 'Klima og miljø er de allervigtigste emner'Han har tidligere været borgmester i New York City, og han udtrykte begejstring over, hvordan København og især Danmark håndterer klimaudfordringen.
- Jeg vil afrapportere til FN's generalsekretær, at det ikke er sikkert, at hele verden er i gode hænder, men det er Danmark i hvert fald, siger Michael Bloomberg.
I videoen kan du se, hvad Michael Bloomberg og Lars Løkke Rasmussen sagde i forbindelse med besøget.
FacebookTwitterKopier linkEmner:Lars Løkke Rasmussen (politiker)|Michael Bloomberg (erhvervsleder)|Venstre|New York|Affaldshåndtering




https://www.dr.dk/nyheder/politik/folketingsvalg/thulesen-hvis-maalingerne-holder-stik-er-blaa-blok-doed-og-begravet

FolketingsvalgThulesen: Hvis målingerne holder stik, er blå blok død og begravet Regeringen gik i opløsning, da valget blev udskrevet, siger DF-formanden.
Af Rikke Gjøl Mansø, Anja Westphal (Interview) og Video: Tobias Boldt21.
maj 2019 kl.
18.
02Bemærk: artiklen er mere end 30 dage gammelLæs opDet borgerlige projekt er blevet så snævert, og regeringen er gået så meget i opløsning, at blå blok med folketingsvalget 5.
juni reelt risikerer at afgå ved døden.
Sådan lyder forudsigelsen fra formanden for blå bloks største parti, Dansk Folkepartis Kristian Thulesen Dahl.
- Det blå projekt er blevet snævret ind til noget, der er alt, alt for snævert – og som derfor ikke kan række ud til særligt mange danskere, siger han.
Den dystre analyse kommer i kølvandet på en ny Epinion-måling, der viser, at blå blok her halvvejs gennem valgkampen har tabt syv mandater siden valgudskrivelsen.
På de to uger er blå blok faldet fra 43,7 procent ved valgudskrivelsen til 40,9 procent i dag.
Læs også:Halvvejs i valgkampen: Blå blok har tabt syv mandater siden valget blev udskrevet'Regeringen gik i opløsning, da valget blev udskrevet'DF er faldet fra 13,9 procent ved valgudskrivelsesdagen til i dag 10,6 procent.
Det er samtidig en halvering af partiets valgresultat på 21,1 procent.
Men Kristian Thulesen Dahl skyder skylden over på de tre regeringspartier, Venstre, Liberal Alliance og De Konservative:- Blå blok har jo ikke været en sammentømret blå blok.
Det er jo ikke billedet, at der har stået fire partier last og brast, skulder ved skulder.
Tværtimod.
Lige efter valget blev udskrevet, har de tre regeringspartier villet i tre forskellige retninger – og vi prøver at holde fast i det, der ellers har været vores fællespunkter, siger Kristian Thulesen Dahl og tilføjer:- Men det er jo meget svært med en regering, der i virkeligheden gik i opløsning, den dag valget blev udskrevet.
Så der er ikke en blå blok i dag?
Det er helt tydeligt, at straks valget var udskrevet, fór de tre regeringspartier i hver deres retning.
Det giver jo ikke danskerne et blik for, at der er en mulighed for en sammentømret blå blok.
Desværre.
Kristian Thulesen Dahl, formand for Dansk Folkeparti- Nej, jeg synes ikke, blå blok er nogen entydig størrelse.
Det er helt tydeligt, at straks valget var udskrevet, fór de tre regeringspartier i hver deres retning.
Det giver jo ikke danskerne et blik for, at der er en mulighed for en sammentømret blå blok.
Desværre.
'Det borgerlige projekt skal genopfindes'Dør blå blok, som vi kender den, med det her valg?
- Ja, hvis valgresultatet bliver som målingerne spår, så synes jeg, det er helt reelt at tale om, at blå blok er død og begravet, som vi kender den.
Så skal der genopfindes noget nyt – og det er vi også klar til, men det kommer til at kræve et stykke arbejde, siger Kristian Thulesen Dahl og tilføjer:- Vores opgave bliver at sørge for, at det borgerlige projekt ikke alene er et liberalistisk skattenægter-projekt.
En af de ting, der er gået galt, er, at man har gjort det blå projekt alene til et spørgsmål om, at skatten bliver sat ned - specielt for de højestlønnede.
Det er ikke særligt samlende.
Hvis valgresultatet bliver som målignerne spår, så synes jeg, det er helt reelt at tale om, at blå blok er død og begravet, som vi kender den.
Kristian Thulesen Dahl, formand for Dansk Folkeparti- Det borgerlige projekt er for mig anstændighed og ordentlighed, at man rejser sig op for den ældre i bussen, at man passer på sit fædreland.
Hvis dagens Epinion-måling var valgresultatet, ville DF miste 18 mandater, Venstre ville miste fire mandater, Liberal Alliance ville miste fem mandater - og De Konservative ville som det eneste parti i blå blok gå frem, nemlig med to mandater.
'Mette F.
kan ikke regne med at kunne trække os ind'Rød blok er siden valgudskrivelsen vokset med otte mandater og står nu til 53,2 procent - og det er uden at medregne de 3,3 procent til Alternativet, der peger på politisk leder Uffe Elbæk som statsminister.
Hvis S-formand Mette Frederiksen bliver statsminister med så stor opbakning, vil situationen være drastisk ændret, erkender Kristian Thulesen Dahl:- Så er vores muligheder for at spille en rolle meget små, simpelthen fordi vores mandater ikke rækker, siger han.
- Det betyder, at Mette Frederiksen bliver nødt til at indse nu, at hun må tale mere ærligt over for danskerne og sige, at det tyder på, at hun skal lave tingene med sine traditionelle støttepartier.
Det betyder, at de løfter, hun rejser rundt og giver til danskerne i øjeblikket, dem vil hun ikke kunne indfri.
Mette Frederiksen har igen og igen forsikret, at hun vil fastholde den stramme udlændingepolitik.
Men de partier, der skal bringe hende til magten, kræver en mere lempelig linje.
- Hun kan ikke regne med, at hun lige kan trække os andre ind og hjælpe sig – så hun bliver nødt til at give indrømmelser til De Radikale, Alternativet og Enhedslisten, siger Kristian Thuelsen Dahl.
FacebookTwitterKopier linkEmner:Kristian Thulesen Dahl (politiker)|Mette Frederiksen (politiker)|Socialdemokraterne|Dansk Folkeparti|Valg og folkeafstemninger




https://www.dr.dk/nyheder/politik/ep-valg/laes-svarene-jeppe-kofod-fra-socialdemokratiet-vi-skal-goere-eu-til-en






https://www.dr.dk/nyheder/politik/ep-valg/skal-eu-tvinge-borgerne-til-groen-omstilling-danskere-er-uenige

EP-valgSkal EU tvinge borgerne til grøn omstilling?
To danskere er uenigeDR har taget to danskere med rundt i Europa for at se klimaudfordringerne og diskutere kampen mod klimaforandringer.
De to danskere diskuterer, hvorvidt EU skal regulere borgerne til en grønnere adfærd med klimagifter, eller om EU hellere skulle motivere borgerne til at ændre adfærd frivilligt.
(© dr)Af Anton Lind21.
maj 2019 kl.
18.
29Bemærk: artiklen er mere end 30 dage gammelLæs opKlimaet dominerer den politiske dagsorden i Danmark som aldrig før, hvor partierne kæmper om at være de grønneste til folketingsvalget.
Men også i Europa er klimapolitikken for alvor begyndt at fylde, selvom der dog er stor forskel på medlemslandenes tilgang.
Se programmetDR's Ask Rostrup har i forbindelse med valget til Europaparlamentet taget to danskere med på en tur ud i Europa for at se nærmere på klimaudfordringerne.
Du kan se Europa All Inclusive her på DR TV eller på DR1 tirsdag, d.
21.
maj kl.
20.
45.
Derfor har DR's Ask Rostrup i forbindelse med valget til Europaparlamentet taget to danskere med på en tur ud i Europa for at se nærmere på klimaudfordringerne og diskutere den bedste måde at bekæmpe dem på.
Et af de store spørgsmål er, om EU skal lave love og regulere borgernes adfærd for at bremse klimebelastningen, eller om EU i stedet skal motivere borgerne til frivilligt at lægge deres liv om.
Et af Europas største kulkraftværker ligger i den rumænske by Rovinari.
Rumænien får kun 25 procent af sin energi fra vedvarende kilder.
(© dr) Et af Europas største kulkraftværker ligger i den rumænske by Rovinari.
Rumænien får kun 25 procent af sin energi fra vedvarende kilder.
(© dr) Et af Europas største kulkraftværker ligger i den rumænske by Rovinari.
Rumænien får kun 25 procent af sin energi fra vedvarende kilder.
(© dr)1 / 3Et af Europas største kulkraftværker ligger i den rumænske by Rovinari.
Rumænien får kun 25 procent af sin energi fra vedvarende kilder.
(© dr)1 / 3Et af Europas største kulkraftværker ligger i den rumænske by Rovinari.
Rumænien får kun 25 procent af sin energi fra vedvarende kilder.
(© dr)2 / 3Et af Europas største kulkraftværker ligger i den rumænske by Rovinari.
Rumænien får kun 25 procent af sin energi fra vedvarende kilder.
(© dr)3 / 3Og her er er de to danskere på turen uenige i tilgangen.
Den 41-årige sundhedskonsulent Henriette Curtz Jansen fra Farum er for at regulere.
- Jeg synes, at politikerne med fordel burde tænke i restriktioner og langt højere flypriser og højere afgifter på klimabelastende varer.
Som mennesker har vi en potentiel mulighed for at gøre en forskel hver især, og det synes jeg selvfølgelig, man skal gøre, men det er det politiske ansvar, siger hun.
Den 58-årige kvægproducent Nis Hjort fra Fredericia er imod.
- Jeg tror, at man kan komme langt nok ved at arbejde med folks motivation.
- Det bliver et helt sindsygt system at leve i, hvis vi på alle klimaområder skal have et regelsæt og et strafsystem.
Vi skal derhen, hvor vi får motiveret folk til selv at sætte deres kødforbrug ned og køber lokale grøntsager i stedet for ananas og alt det her, siger han.
Rumænien får lov at forurene gratisI programmet tages de to danskere blandt andet til Rumænien for at se på et af landets største kulkraftværker.
Rumænerne udleder væsentligt mindre CO2 per indbygger end danskerne.
Til gengæld er kun en fjerdedel af Rumæniens energi vedvarende, mens det i Danmark er 36 procent.
Henriette Curtz Jansen og Nis Hjort taler klimapolitik med blandt andre den rumænske skisportinstruktør Dana Oniga.
Og fordi Rumænien er så fattigt, får landet stillet gratis CO2-kvoter til rådighed, så de modsat andre EU-lande ikke skal betale for at bruge kulkraftværker og dermed forurene mere.
Her er Nis Hjort og Henriette Curtz Jansen enige om, at EU burde bruge midlerne anderledes, så mindre energi kommer fra kulkraftværkerne.
- Grøn omstilling ville da være en bedre måde at investere pengene på, siger Henriette Curtz Jansen.
Nis Hjort stemmer i.
- Der er ingen grund til, at EU subsidierer den dårligste teknologi, siger han.
Så du er med på, at nogen af dine skattekroner i givet fald ville gå til grøn omstilling i Rumænien?
- Ja, det ville jeg meget hellere, end at kvoter blev stillet gratis til rådighed, siger Nis Hjort.
Tre lokale rumænere, som de to danskere taler med, føler, at den rumænske regering er ligeglad med klimaet.
Derfor ville de ønske, at EU tvang regeringen til at gøre noget på klimaområdet.
Klima i RumænienRumænien er knap ni gange større end Danmark, og mens vi er EU's fjerde rigeste land, er Rumænien det tredje fattigste.
Derfor udleder rumænerne langt mindre CO2 end danskerne.
De rejser mindre, spiser mindre kød og har lavere forbrug.
Rumænerne udleder årligt 5,8 tons CO2 per indbyger.
I Danmark udleder vi 9,3 per indbygger.
Skisportinstruktøren Dana Oniga fra den lille by Rovinari oplever varmere temperaturer og mindre sne.
Hun frygter, at hendes 'legeplads' i bjergene snart forsvinder.
Der er dog ikke meget snak om klimaet.
- Nogen taler om det, men det er ikke en generel ting.
Vores regering er formentlig ligeglad.
Jeg synes, de burde blive tvunget af EU, for så ville den nok gøre noget, siger hun.
Kilde: EurostatOg det kan Henriette Curtz Jansen godt følge.
- Det er en lille smule deprimerende, at man ikke tror på det politiske system, og at klimaet ikke har en stemme her, siger hun.
Nis Hjort er sådan set enig, men han ser en bagside ved, at EU skal blande sig for meget.
- Det er rigtig svært, at vi i alle lande skal bruge EU som en bussemand, der skal sætte tingene på plads.
For så får vi den stemning, som briterne har arbejdet med i mange år, siger han.
I Spanien stiger udledningenDe to danskere besøger også Gran Canaria i Spanien, hvor CO2-udledningen er steget med 16 procent siden 1990, hvilket står i klar kontrast til Danmark, hvor udledningen er faldet med 26 procent.
Spanien udleder dog stadig mindre CO2 per indbygger.
Fire lokale fortæller i programmet, at de kan mærke klimaforandringer år for år med koldere vintre og varmere somre.
Klima i SpanienSpanien er EU's næststørste land, godt 11 gange større end Danmark.
Målt på rigdom ligger landet omkring midten af skalaen i EU, mens Danmark ligger i toppen.
Spanien udleder 7,3 tons CO2 per indbygger, mens Danmark udleder 9,3 tons per indbygger.
Siden 1990 er Spanien udledning dog steget med 16 procent, mens Danmarks er faldet med 26 procent.
Ifølge Conchi Gonzalez fra Gran Canaria mærker man tydeligt til klimaforandringer i Spanien.
- Sæsonerne bliver hårdere.
Vintrene bliver koldere, og somrene bliver varmere.
Efter min mening burde vi arbejde hårdere for at gøre folk opmærksomme på at reducere deres klimabelastning, siger hun.
Klimaet fylder dog ikke så, når spanierne skal sætte deres kryds til det kommende valg til Europaparlamentet, siger en anden spanier fra Gran Canaria, Carmen Rodriguez.
- Det er mere socialpolitikken, der fylder, siger hun.
Kilde: EurostatDerfor er de alle sammen enige om, at der skal mere fokus på klimaet, som de ikke føler, fylder nær så meget som socialpolitikken i valgkampen til Europaparlamentet.
Alligevel er de generelt meget imod, at EU i højere grad regulerer på klimaområdet, og det gjorde indtryk på Henriette Curtz Jansen.
- Klimaet var et stort problem, og man skulle gøre mere, men lige så snart vi talte om deres egen adfærd med eksempelvis flyvning, så vendte stemningen, siger hun.
EU vil bruge flere penge på klimaetHos EU i Bruxelles er klimaet dog begyndt at fylde på dagsordenen, og EU vil nu hæve budgettet på området, så man fremover bruger en fjerdedel af det samlede budget på kampen mod klimaforandringer.
For nylig er der også indført regler for bilproducenterne, så nye biler skal kunne køre mindst 28 kilometer literen på diesel og 24 på benzin.
Klima i EUSammenlignet med 1990 ønsker EU at udlede 20 procent mindre CO2 i 2020.
Det ser ud til at lykkes.
I 2030 er målet 40 procent mindre CO2, mens EU-kommisionen i 2050 ønsker, at EU skal være klimaneutralt – altså opsamle lige så meget CO2, som man forurener.
Det gik dog ikke helt efter planen sidste år, da de samlede CO2-udledninger faktisk steg en smule fra 2017 til 2018.
EU planlægger derfor at bruge 25 procent af det samlede budget på klimaudfordringerne mod de nuværende 20 procent.
Og det er den rigtig vej at gå, mener Nis Hjort.
- For sådan nogle generelle regler er med til at trykke branchen i retning af, at man er nødt til at steppe up på forskningen og udviklingen af hele det her område, siger han.
Henriette Curtz Jansen mener dog, at vi har for travlt til at nøjes med generelle regler, og at vi derfor også skal lave regler for borgernes adfærd.
Se de to danskere diskutere forbud med Ask Rostrup.
- Jeg tror ikke, at vi adfærdsregulerer os ud af det her hurtigt nok af egen fri vilje, siger hun.
Nis Hjort er dog uenig.
- Hvis man ser, hvordan vi som individer har taget det til os i løbet af bare de seneste to år, så kommer den her udvikling til at køre meget stærkere, siger han.
Du kan se første del af programmet Europa All Inclusive med fokus på klima her på DR TV og i aften klokken 20.
45 på DR1.
Afsnit to handler om flygtninge og sendes den 23.
maj.
FacebookTwitterKopier linkEmner:Ask Rostrup (politisk kommentator)|EU|Rumænien|EU-forhold|Spanien




https://www.dr.dk/nyheder/politik/folketingsvalg/i-tvivl-om-hvad-du-skal-stemme-maaske-skal-du-finde-svaret-i-kirken

FolketingsvalgI tvivl om hvad du skal stemme?
Måske skal du finde svaret i kirkenFlere kirker involverer sig i valget og arrangerer blandt andet valgmøder.
Kirke og kristendom handler ikke blot om at sidde på kirkebænken om søndagen, men at tage del i samfundet og gøre en forskel der, mener en af kirkerne.
Af Klaus Videbæk21.
maj 2019 kl.
18.
16Bemærk: artiklen er mere end 30 dage gammelLæs opRestauranter, idrætshaller, forsamlingshuse og skoler.
Tidens mange valgmøder foregår alverdens steder – og faktisk også i kirken, der ellers normalt er forbeholdt gudstjeneste, kirkekor og babysamlesang.
Både Landsforeningen af Menighedsråd og foreningen Frikirkenet har opfordret kirkerne til at involvere sig i valget for at øge opmærksomheden omkring kirker og kristendommen under valget.
Det skriver Kristeligt Dagblad i en analyse af kirkernes engagement i valgkampen.
Vi har pladsen, vi har bordene, stolene, kaffen, lydanlægget og netværket af frivillige hænder.
Det gør jo, at vi kan give sådan en gestus til den by og det opland, vi er i.
Thomas Baldur, præst ved Vadum KirkecenterOpfordringen har man blandt andet taget til sig i Vadum Kirkecenter, der hører under Det Danske Missionsforbund.
En gestus til byenHer er der i aften valgdebat mellem seks folketingskandidater fra blandt andet Socialdemokratiet, Kristendemokraterne og Alternativet.
For kirken handler det ikke mindst om at tage et lokalt ansvar, forklarer præst i Vadum Thomas Baldur.
- Vi har pladsen, vi har bordene, stolene, kaffen, lydanlægget og netværket af frivillige hænder.
Det gør jo, at vi kan give sådan en gestus til den by og det opland, vi er i, siger han.
Men det handler også om at vise, at kirke og kristendom ikke blot handler om at sidde på kirkebænken om søndagen, men at tage del i samfundet og gøre en forskel der.
- Hvis det skal være mere end varm luft en søndag morgen, så skal det ud og have ben at gå på, siger Thomas Baldur.
Thomas Baldur ser ikke noget problem i, at kirken tager del i valget.
Vil ikke trække i nogen retningForud for debatten har man i kirken diskuteret, om man med en valgdebat kan risikere at komme til at tage en politisk position, hvilket man ikke ønsker.
Men Thomas Baldur mener godt, at man kan finde en balance, så man både tager samfundsansvar og samtidig holder sig neutral i forhold til partifarve.
Konkret har man valgt en ordstyrer udefra, så det ikke er en repræsentant fra kirken, der styrer debatten.
- Der skal skabes et rum, hvor der er en åbenhed for debat, uden at man føler, at vi som arrangør prøver at trække det i nogen retning.
Vil stille spørgsmål om kirkens rolleDog er kirken stadig med til at sætte dagsordenen for debatten.
- Ud fra det kristne trosgrundlag vil vi gerne snakke om ordentlighed og ansvarlighed i forhold til vores medmennesker, til naturen og i forholdet til os selv, siger Thomas Baldur.
Derudover ønsker man at bruge valgmødet til at drøfte kirkens fremtid i Danmark.
- Det er også en anledning for os til at stille nogle spørgsmål til politikerne om, hvad de tænker om kristendommens rolle i det dansk samfund og om idebaserede organisationer, herunder frikirker.
Også i Sankt Hans Kirke i Odense arrangerer man i forbindelse med valget en debat mellem partierne.
FacebookTwitterKopier linkEmner:Valg og folkeafstemninger|Kirkeforhold|Socialdemokraterne|Kristendemokraterne|Odense




https://www.dr.dk/sporten/oevrig/14-aarige-jonas-er-danmarks-stoerste-skaktalent-nu-moeder-han-verdensstjernen

Øvrig sport14-årige Jonas er Danmarks største skaktalent: Nu møder han verdensstjernenI en showkamp skal den bare 14-årige Jonas Buhl Bjerre møde verdensmesteren Magnus Carlsen.
Magnus Carlsen genvandt i december verdensmesterskabet i skak.
Af Peter Kobbersmed og Anne Hedegaard Petersen21.
maj 2019 kl.
18.
01Bemærk: artiklen er mere end 30 dage gammelLæs opEfter afviklingen af det danske mesterskab i skak i påsken stod det klart, at Jonas Buhl Bjerre skal møde norske Magnus Carlsen i showkamp i Cirkusbygningen onsdag.
Læs også:14-årig dansk skakkomet skal møde verdensmesteren Magnus CarlsenDen 14-årige skakspiller fra Skanderborg Skakklub blev nummer to ved det nationale mesterskab, men fordi danmarksmester Allan Stig Rasmussen er til turnering på Mallorca, er det Jonas Buhl Bjerre, der får en på opleveren, når han onsdag skal sidde overfor verdensmesteren Magnus Carlsen.
FacebookTwitterKopier linkEmner:Skak|Skanderborg Skakklub|Mallorca|Magnus Carlsen (skakspiller)




https://www.dr.dk/nyheder/udland/tilbud-om-ny-folkeafstemning-skal-faa-mays-brexit-aftale-over-stregen

UdlandTilbud om ny folkeafstemning skal få Mays brexit-aftale over stregen Premierministeren giver indrømmelser til oppositionen for at sikre flertal i parlamentet.
Theresa May fremlægger sin nye brexit-plan i London.
Af Jakob Busk Olsen21.
maj 2019 kl.
17.
33 | opdateret 21.
maj 2019 kl.
18.
55Bemærk: artiklen er mere end 30 dage gammelLæs opMan kan sikkert sige meget om den britiske premierminsiter, Theresa May - men hun er ikke typen, der uden videre accepterer et nej.
Fjerde forsøgDet er fjerde gang, at premierminister Theresa May forsøger at få det britiske underhus til at godkende sin skilsmisseaftale med EU.
May tabte det første forsøg 15.
januar 2019 med 230 stemmer.
I andet forsøg 12.
marts blev aftalen forkastet med 149 stemmer.
Få dage senere forsøgte May at holde en ny afstemning, men den blev afvist af formanden for underhuset 18.
marts.
Formanden godkendte en tredje afstemning om en trimmet udgave af skilsmisseaftalen 29.
marts.
Her tabte May med 58 stemmer.
May har netop fremlagt en revideret udgave af den skilsmisseaftale med EU, som tre gange tidligere er blevet nedstemt i det britiske underhus.
Premierministerens nye plan indeholder blandt andet en mulighed for, at parlamentet kan få lov til at stemme om, hvorvidt brexitaftalen skal sendes til en ny folkeafstemning.
Muligheden opstår vel at mærke først, hvis et flertal i underhuset godkender aftalen, slog Theresa May fast:- Til de parlamentsmedlemmer, som ønsker en ny folkeafstemning for at bekræfte aftalen: Du har brug for en aftale og derfor en lov om skilsmisseaftalen, før det kan ske.
Vil lokke LabourBBC skriver, at den reviderede brexitaftale er designet til at få medlemmer af oppositionspartiet Labour til at skifte side og stemme for aftalen.
Ud over muligheden for en ny folkeafstemning indeholder den nye tekst også nye garantier om rettigheder på arbejdsmarkedet, miljøbeskyttelse, garantier om den omstridte "back stop" i Nordirland og et kompromis om en midlertidig toldunion med EU.
Hvorfor skaber 'backstop' så meget splid?
Det såkaldte 'backstop’ skal sikre, at det ikke bliver nødvendigt at udstationere toldere ved grænsen mellem Irland og Nordirland, selv hvis briterne og EU ikke skulle blive enige om en frihandelsaftale.
Efter planen skulle Storbritannien forlade EU 29.
marts 2019.
Tanken var, at EU og Storbritannien i tiden frem til udgangen af 2020 skal enes om en frihandelsaftale, som er så omfattende, at varer frit vil kunne bevæge sig mellem EU og Storbritannien uden behov for toldere, som kontrollerer varer ved grænsen mellem Irland og Nordirland.
Men hvis det af en eller anden årsag ikke lykkes for EU og Storbritannien at lave sådan en frihandelsaftale, er der behov for nogle regler for, hvad der så skal ske i stedet.
Det er de regler, som er beskrevet i det såkaldte 'backstop', der er en del af den skilsmisseaftale, som EU og Storbritannien har indgået.
Modstandere af backstop'et frygter, at Storbritannien kan risikere at ende i en toldunion med EU på ubestemt tid.
Det vil betyde, at Storbritannien vil skulle følge EU's toldregler, og at Storbritannien derfor ikke vil kunne indgå selvstændige handelsaftaler med andre lande.
Underhuset skal efter planen stemme om aftalen igen i begyndelsen af juni.
Theresa May har lovet at forlade posten som premierminister, når skilsmisseaftalen er nået hele vejen gennem lovgivningsmøllen.
Hvis hun taber afstemningen i begyndelsen af juni, forventes hun også at fremlægge en plan for sin afgang.
Reuters skriver, at Theresa Mays odds for at få brexitaftalen igennem underhuset i fjerde forsøg ikke er gode.
Hendes nye indrømmelser vil måske friste visse parlamentarikere, som ønsker at blive i EU.
Men i samme bevægelse vil premierministerens tanker om en midlertidig toldunion uden tvivl gøre brexittilhængere endnu mere stålsatte i deres modstand, konkluderer nyhedsbureauet.
Læs også:Sammenbrud i brexit-forhandlinger: Labour opgiver at lande en aftaleTi punkterTheresa Mays nye plan indeholder ti punkter, som skal få hendes brexitaftale over stregen i underhuset.
Det er her igen vigtigt at påpege, at løfterne som udgangspunkt først gælder, når et flertal af parlamentarikerne har godkendt den oprindelige aftale med EU.
Her er de ti punkter i Mays nye plan:1Regeringen vil forsøge at afslutte alternative foranstaltninger, der kan afløse backstop'et i december 2020, så det aldrig behøver at blive brugt.
2En forpligtelse til, at hvis backstop'et træder i kraft, vil regeringen sikre, at Storbritannien vil være på linje med Nordirland.
3Forhandlingsmålet og endelige traktater for det fremtidige forhold til EU skal godkendes af parlamentarikerne.
4En ny lov om rettigheder på arbejdsmarkedet vil ikke være mindre fordelagtig end i EU.
5Der kommer ingen ændring i graden af miljøbeskyttelse, når vi forlader EU.
6Storbritannien vil tilstræbe så gnidningsfri handel med varer med EU som muligt, men under det indre marked og med stop for fri bevægelighed.
7Storbritannien vil holde sig 'up-to-date' med EU-regler for varer og landbrugsprodukter, som er relevante for kontrol ved grænser.
8Regeringen vil fremlægge et kompromis på toldområdet.
9Der kommer en afstemning i underhuset om, hvorvidt aftalen skal sendes til folkeafstemning.
10Der vil være en juridisk forpligelse til at sikre, at ændringer i den politiske deklaration afspejler denne nye aftale.
FacebookTwitterKopier linkEmner:EU|Storbritannien|Theresa May (politiker)|EU-forhold|Nordirland




https://www.dr.dk/nyheder/politik/ep-valg/danske-bryggerier-vil-beholde-plastickapsler-men-ep-kandidater-er-uenige-om

EP-valgDanske bryggerier vil beholde plastickapsler.
Men EP-kandidater er uenige om nye EU-reglerS vil have en dispensation for Danmark, hvor langt de fleste låg bliver afleveret.
Brugte plastiklåg udgør et miljøproblem i andre EU-lande.
Af Sean Coogan, Ole Ørskov og Jakob Busk Olsen21.
maj 2019 kl.
17.
06Bemærk: artiklen er mere end 30 dage gammelLæs opKort inden nytår vedtog EU et nyt plastik-direktiv, der skal hjælpe med at forhindre, at plastik ender i naturen.
Mens det er en nyhed, der kan glæde miljøbekymrede danskere, så vækker dele af initiativet ikke ligefrem glæde hos de danske bryggerier.
For mens der er opbakning til, at EU sikrer større genanvendelse af plastik, så rammer man ved siden af med et krav om, at blandt andet plastikflasker skal have fastgjorte låg, lyder det fra branchen.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
- Ni ud af ti flasker, der bliver returneret, er med kapsel på, så det er ikke et reelt problem i Danmark, lyder kritikken fra Niels Hald, direktør i Bryggeriforeningen.
Læs også:Miljøforsker: EU's plastikdirektiv risikerer at skabe nye problemer for miljøetHvis man bliver tvunget til at omstille produktionen vil det koste i omegnen af 200 millioner kroner at få gennemført herhjemme, siger han.
Derudover vil der skulle bruges mere plastik på at lave den nye type flasker, siger direktøren.
Bryggerierne håber på at kunne få dispensation fra de nye regler, men de har travlt, hvis ikke de danske producenter skal i gang med at investere millioner for at leve op til de europæiske krav.
Vil arbejde for dispensationMens EU's plastikdirektiv overordnet set er et vigtigt skridt forhold til at undgå, at plastik ender i naturen, så er EU's krav om, at plastiklågene skal sidde fast på flaskerne "firkantet" og ikke nødvendigvis den smarteste måde at sikre det på.
Det mener i hvert fald Christel Schaldemose, der er medlem af Europa-Parlamentet for Socialdemokraterne.
- Det betyder, at der skal produceres mere plastik, og det betyder, at man i Danmark skal lave flaskerne på en helt anden måde, end man plejer at gøre, siger hun.
- Vi vil ikke have plastiklåg ude i naturen, og det efterlever vi i Danmark.
Det gør man bare ikke i store dele af Europa.
Derfor er det ærgerligt, hvis vi skal ændre vores måde at gøre det på, siger parlamentarikeren, der håber, at Danmark kan få dispensation af EU.
Behov for ens reglerAlternativets spidskandidat ved europaparlamentsvalget, Rasmus Nordquist, er uenig.
- Jeg mener ikke, at der er behov for dispensation.
Vi har lavet et direktiv, som er en forbedring i forhold til vores forbrug af plast, og det gør vi på tværs af landegrænserne i hele det indre marked.
Varerne bevæger sig jo over landegrænserne, og derfor er det fornuftigt at gøre det her på den samme måde i alle landene, siger han.
Rasmus Nordquist medgiver, at plastikdirektivet vil påføre danske virksomheder ekstra udgifter.
- Der er en investering i starten, men det gør jo også, at man faktisk kan sælge produkter på tværs af landegrænserne, og der behov for ens regler på det her område.
Konservatives spidskandidat, Pernille Weiss, vil heller ikke arbejde for en dansk dispensation, når det gælder plastiklåg.
Se med i aften, når Ask Rostrup - sammen med to danskere – rejser ud i Europa for at blive klogere på EU's rolle ifht.
klimaet.
Det er i programmet Europa All Inclusive på DR1 kl.
20.
45.
Mød alle de danske spidskandidater til EP-valget:FacebookTwitterKopier linkEmner:Ask Rostrup (politisk kommentator)|Christel Schaldemose (politiker)|EU|Europa-Parlamentet|EU-forhold




https://www.dr.dk/nyheder/penge/socialdemokratiet-vil-stramme-reglerne-kviklaansvirksomheder

PengeSocialdemokratiet vil stramme reglerne for kviklånsvirksomhederVenstre afventer anbefalinger fra ekspertråd.
Sidste år blev der udstedt et kviklån til en dansk forbruger hele 358.
000 gange, hvilket er en stigning på hele 78 procent i forhold til 2017.
Af Signe Mai Vilsbøll og Søren Nielsen21.
maj 2019 kl.
17.
16Bemærk: artiklen er mere end 30 dage gammelLæs opDet skal være sværere at drive lukrativ forretning på forbrugeres dårlige økonomi.
Sådan lyder det fra Socialdemokratiet, der er klar med 11 forslag, som skal begrænse kviklånsvirksomheder i at yde risikable lån.
Der er behov for, at der bliver ryddet op i kviklånsbranchen.
Morten Bødskov, Socialdemokratiet- Der er behov for, at der bliver ryddet op i kviklånsbranchen.
Virksomheder lokker folk i gældsfælder, og det har i dag for få konsekvenser for dem, når de ikke foretager en ordentlig kreditvurdering, siger partiets erhvervsordfører og formand for Folketingets erhvervsudvalg, Morten Bødskov.
Frivillig gældsrådgivningDer er forskellige tilbud, hvor du kan få gratis og uvildig gældsrådgivning:Settlementet på Vesterbro i København tilbyder rådgivning til borgere på overførselsindkomst, SU eller med lav indkomst, uanset bopæl.
50 53 36 13 eller online her.
KFUM tilbyder både rådgivning i en lang række byer landet over samt over nettet på ungøkonomi.
dk og på fode igen.
Forbrugerrådet Tænk tilbyder både rådgivning over telefonen (25560033), over mail og gennem personligt fremmøde.
Se mere her.
Den Sociale Retshjælps Gældrådgivning tilbyder gældsrådgivning til socialt udsatte borgere samt kommende, nuværende og tidligere indsatte.
Læs mere her.
Partiet ønsker blandt andet at lægge en afgift på nye lån, indføre et loft på 25 procent over kviklåns årlige omkostninger (ÅOP), forbyde kviklånsreklamer i det offentlige rum og give Forbrugerombudsmanden beføjelser til at annullere lån, der er ydet uden tilstrækkelig kreditvurdering.
Kviklån er i voldsom vækstEn af årsagerne til det Socialdemokratiske forslag er, at små lån med høje omkostninger er i vækst.
Det har tal fra kviklånsbranchen vist.
Sidste år blev der udstedt et kviklån til en dansk forbruger hele 358.
000 gange, hvilket er en stigning på hele 78 procent i forhold til 2017, og det er et stort problem, mener Morten Bødskov.
- Udviklingen er forfærdelig.
Der er alt for mange familier - og endnu flere unge - der havner i store problemer, når de tager kviklån, fordi det er for nemt og uigennemskueligt.
Det skal vi til livs, derfor har vi formuleret de her initiativer, siger erhvervsordføreren.
Allerede for en måned siden, hvor brancheforeningen Digitale Långivere offentliggjorde tallene, meldte Socialdemokratiet sig klar til at "sætte ind" over for kviklånsmarkedet.
Rettidig omhu at foreslå loftHos Forbrugerrådet Tænk er forbrugerøkonom Morten Bruun Pedersen positivt stemt overfor samtlige forslag.
Det er en stærk pakke.
Og selvom noget er gammel vin på nye flasker, så er der en række tiltag, der kan gøre det her marked meget sundere.
Morten Bruun Pedersen, forbrugerøkonom- Det er en stærk pakke.
Og selvom noget er gammel vin på nye flasker, så er der en række tiltag, der kan gøre det her marked meget sundere, siger han og tilføjer:- Et loft over årlige omkostninger for kviklån er den bedste måde at regulere på.
Det er noget, vi har kæmpet for i flere år.
Når man sætter et loft over de samlede omkostninger, er virksomhederne nødt til at kreditvurdere kunderne grundigt, og så kan de ikke bare overføre tab fra én kunde over på andre kunder.
At Socialdemokratiet indfører afgift på kviklånsvirksomheders udlån, som skal bruges til at finansiere gældsrådgivning, mener Morten Bruun Pedersen også er rettidig omhu.
I hvert fald så længe, der er tale om uafhængig gældsrådgivning.
V: Regler skal ikke være for firkantedeVenstres erhvervsordfører Torsten Schack understreger, at regeringen har brugt mange kræfter på kviklånsmarkedet de senere år.
Tilsynet med kviklånsvirksomheder blev for nylig flyttet fra Forbrugerombudsmanden til Finanstilsynet, og der er også nedsat en ekspertgruppe, som skal komme med anbefalinger, der sikrer øget forbrugerbeskyttelse.
- Der har været for mange eksempler på, at virksomheder har opført sig urimeligt, og folk er blevet tilbudt lån, de reelt ikke har haft mulighed for at betale tilbage.
Det er uacceptabelt, og derfor glæder jeg mig til at se anbefalingerne og forholde mig til dem, siger Torsten Schack, der ikke ønsker at lave for firkantede regler:- Forbrugere skal have mulighed for at tage et hurtigt lån, hvis køleskabet står af, og der er fjorten dage til lønnen kommer ind.
Jeg vil være ked af at lave lovgivning, der lokker folk over på et lånemarked uden forbrugerbeskyttelse.
Der skal vi tænke os om.
ÅOPÅOP er en forkortelse for årlige omkostninger i procent og dækker over den samlede årlige udgift ved et lån opgjort som en procentdel af lånebeløbet.
Prisen for et forbrugslån er nemlig mere end renten.
Ud over renten skal du betale gebyrer og stiftelsesomkostninger, og det kan hurtigt løbe op.
For at få et overblik over de samlede omkostninger - altså den reelle pris på lånet – skal du hæfte dig ved de årlige omkostninger i procent, ÅOP.
ÅOP er den samlede årlige udgift ved et lån.
Alle låneudbydere, der tilbyder et specifikt lån, skal oplyse om ÅOP.
Kilde: Konkurrence- og ForbrugerstyrelsenKunne I finde på at foreslå et loft over ÅOP?
- Vi er tilbageholdende med prislofter.
Klar prisfastsættelse er bedre.
Så kan forbrugerne se, hvad lånene reelt koster, og hvordan de kommer ud af dem.
Hvor kommer finansieringen fra?
Indtil videre er der flere elementer i Socialdemokratiets tiltag, der ikke er beskrevet i detaljer.
Partiet nævner for eksempel ikke, hvor midlerne til øget tilsyn med kviklånsvirksomheder og opkrævning af afgifter skal komme fra.
I udspillet står der udelukkende, at "en afgift på kviklånsvirksomhedernes samlede udlånssum skal indbringe et provenu på op til 40 millioner kroner, der skal gå til styrket gældsrådgivning og hjælp til mennesker fanget i en gældsfælde".
Det er dog er tilstrækkeligt, mener Morten Bødskov:- Vi synes, det er fair, at virksomheder bidrager til de problemer, kviklån skaber, med provenuet fra en afgift.
Og indenfor de rammer, der er i dag, er det vores opfattelse, at det er muligt at dække udgifter til de andre initiativer, lyder det fra erhvervsordføreren, der ikke frygter, at forbrugere bevæger sig over på det sorte lånemarked:- Danmark er et af de eneste lande, der ikke har et ÅOP-loft, og lånevirksomhederne opererer stadig i Europa.
De forsvinder ikke med regulering.
I grafikken herunder har vi samlet EU-landenes reguleringer af markedet for kviklån i forhold til lofter over låneomkostningerne.
Oversigten er behæftet med en vis usikkerhed.
Bankerne skal medBrancheforeningen Digitale Långivere, der repræsenterer cirka 80 procent af markedet, har afvist at kommentere de elleve initiativer fra Socialdemokratiet, men skriver i en mail, at "det er urimeligt, at en branche, der blot står for to procent af danskernes gældsætning, skal betale hele omkostningen ved gældsrådgivning".
Tidligere har talsmand for Digitale Långivere Mikkel Winston desuden påpeget, at reguleringen af små lån med høje renter også bør rettes mod banker, der har lignende tilbud.
- Helt generelt er vi jo ikke for prisstyring af et marked.
Vi går ind for de frie markedskræfter.
Når det er sagt, så har vi talt med politikerne om et egentligt omkostningsloft, hvor vi tager højde for, hvad der opkræves i hele lånets levetid.
Men så skal bankerne også være med, siger Mikkel Winston.
Til at starte med er det dog kun kviklånsvirksomheder, der er omfattet af udspillet fra Socialdemokratiet, oplyser Morten Bødskov.
FacebookTwitterKopier linkEmner:Socialdemokraterne|Forbrug|Økonomi|Venstre|Morten Bødskov (politiker)




https://www.dr.dk/nyheder/politik/folketingsvalg/madonna-kroeller-naesering-og-dolly-parton-her-er-sf-formandens

ValgbarSe temaFolketingsvalgMadonna-krøller, næsering og Dolly Parton: Her er SF-formandens playlistePia Olsen Dyhr har det, som mange nok vil betegne som en bred musiksmag.
Af Michael Ørtz Christiansen21.
maj 2019 kl.
17.
56Bemærk: artiklen er mere end 30 dage gammelLæs opEfter 47 år er SF-formand Pia Olsen Dyhr ved at have fundet en musikgenre, der definerer hende som lytter og koncertgænger.
- Jeg er nok lidt en countrygirl.
Sådan har det ikke altid været.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
- Jeg har haft sådan noget lyst stritkrøllehår, som Madonna havde, og der blev brugt rigtig meget hårlak i 1980'erne.
Jeg var en poppige og hørte også Wham og Dodo and the Dodos.
Jeg kan mange af deres sange ordret, og de minder mig om gymnasietiden og om at spille kort med mine veninder, fortæller Pia Olsen Dyhr.
Når den krølhårede teenager skulle have en pause fra 'Like A Virgin' og 'Vågner i Natten' kunne der komme 'One' eller 'Kill'Em All' på ghettoblasteren.
- Da jeg var yngre, kunne jeg godt lytte til heavy, selv om rigtige heavyfans nok ikke vil mene, at Metallica er heavy.
Men sådan noget lidt mere afslappet heavy.
Det er jeg ikke så meget til mere.
Det larmer, fortæller Pia Olsen Dyhr.
Se Pia Olsen Dyhrs playliste herunder:Justin Timberlake - Can't Stop The FeelingJustin Timberlake - Can't Stop The FeelingDen her sang beskriver, hvordan Pia Olsen Dyhr har det lige nu med godt 14 dage til folketingsvalget.
- Den gør mig glad, og jeg tænker på SF, når jeg hører den.
Der er mange, der har været ude og hænge plakater op og dele flyers ud, og der er er en enorm begejstring, ligesom der er i den her sang, siger partiformanden.
- Jeg bruger den også, når jeg løber.
Hvis jeg har hørt lidt for meget country, og tempoet lige skal sættes lidt op, så kommer den her på.
Pink Floyd - Another Brick In The WallPink Floyd - Another Brick In The WallPartilederens musikalske ungdom var fyldt med Madonna, Wham og Dodo and the Dodos.
Og Pink Floyd.
- Vi er meget komplekse mennesker, og der kan godt være lidt af det hele, og jeg husker bedst Pink Floyd fra Berlinmurens fald.
Jeg var meget politisk aktiv og hoppede på et tog til Berlin for at slå på muren, siger Pia Olsen Dyhr, der fyldte 18 år tre uger efter murens fald.
- Jeg hørte noget ret voldsomt musik til tider, havde ring i næsen og syntes, at verden skulle forandres.
Marie Key - Uden forsvarMarie Key - Uden forsvarVi er ovre i den sårbare afdeling, når Pia Olsen Dyhr skal pege på det nummer, der siger mest om hendes parti, SF.
- Det gik ikke så godt for SF i valget i 2015.
Vi var i krise og brugte tiden efter til at reflektere, men troede på det, vi havde, og nu er vi er tilbage som et samlet parti, som tror på vores projekt.
Det her er min kærlighedssang til SF.
Læs også:Pape blev forelsket i Dyrholm og dansk pop fra 80'erne: Jeg bruger musik til at blive glad- Politik er ikke bare, at man har svar på alt.
Det handler om menneskers liv og om, at vi som politikere kan gøre en kæmpe forskel i folks liv.
Vi har mulighed for at forandre verden, og det er da sårbart.
Så jeg synes, at Marie Key i al sin enkelthed udstiller det projekt, vi har som politikere.
Pia Olsen Dyhrs playliste:•Justin Timberlake: Can’t stop the feeling•Johnny Cash: For the good times•Dolly Parton: Coat of many colors•Pink Floyd: Another Brick In The Wall•Miss B.
Haven: Suzanne•Dodo and the Dodos: Vågner i natten•Madonna: Like a Virgin•Marie Key: Uden forsvarI aften i "Mød Partierne" inviterer Kåre Qvist Pia Olsen Dyhrfra Socialistisk Folkeparti ind til en snak om partiets kerneværdier.
Det er på DR1 kl.
22.
Pia Olsen Dyhr besvarer efter programmet på brugernes spørgsmål på dr.
dk.
Du kan stille dit spørgsmål allerede nu på: dr.
dk/tætpåFacebookTwitterKopier linkEmner:Dolly Parton (musiker)|Johnny Cash (musiker)|Socialistisk Folkeparti|Berlin|Pop og rock




https://www.dr.dk/nyheder/kultur/film/14-millioner-rasende-fans-har-skrevet-under-game-thrones-fortjener-slutning-der

Film og serier1,4 millioner rasende fans har skrevet under: Game of Thrones fortjener slutning, der giver mening Seriens skuespillere svarer igen og kalder fans for respektløse.
1,4 millioner fans i skrivende stund så skuffede over GoT-afslutningen, at de har skrevet under på, at sæson otte skal skrives om.
Af Morten Bjerregaard21.
maj 2019 kl.
16.
26Bemærk: artiklen er mere end 30 dage gammelLæs opARTIKLEN INDEHOLDER STORE SPOILERS FRA FINALEAFSNITTETEfter otte år og otte sæsoner fik seriefænomet Game of Thrones sat sit endegyldige punktum mandag morgen dansk tid, hvor dragedronningen Daenerys Targaryen blev dræbt af sin store kærlighed, Jon Snow, og Bran ’The Broken’ Stark blev kronet konge over de nu seks kongeriger i Westeros.
Men meningerne om den sidste sæson af verdens vel nok største tv-serie har været blandet - for at sige det mildt.
Faktisk er knap 1,4 millioner fans i skrivende stund så skuffede over GoT-afslutningen, at de har skrevet under på, at sæson otte skal skrives om.
Skuespillere revser underskriftindsamlingBegrundelsen fra bagmanden bag underskriftindsamlingen er, at GoT-skaberne David Benioff og D.
B.
Weiss har vist sig uegnede til at skrive Game of Thrones uden materiale fra George R.
R.
Martin, der har skrevet bøgerne.
(Photo by Angela Weiss / AFP) Men at Game of Thrones skal have en ny afslutning på grund af en viral utilfredshed er absurd ifølge skuespilleren Isaac Hempstead Wright, der spiller Bran Stark.
- Det er latterligt, at folk tror, at de bare kan kræve en ny afslutning, fordi de ikke kan lide den.
Jeg har været dum nok til at tage det ret personligt, hvilket jeg åbenlyst ikke skal, og efter min mening er det en god slutning, siger den 20-årige skuespiller til The Hollywood Reporter.
Heller ikke Sophie Turner, der spiller Sansa Stark, har meget tilovers for underskriftindsamlingen og de mange negative reaktioner efter især afsnit fem, hvor Daenerys Targaryen gik fra befrier til sindssyg dragedronning på kort tid.
- Jeg synes, det er respektløst at affærdige afslutningen på den måde, fordi det ikke er den slutning, de gerne vil have.
Det er ikke i orden over for filmholdet og manuskriftforfatterne, der har arbejdet med Game of Thrones uafbrudt i ti år, siger hun til New York Times.
Dansk superfan: Ærligt, så er jeg lidt skuffetSøren Christensen er kæmpe fan af fantasy-serien og har efter eget udsagn set den mindst 10 gange.
Han er også en af drivkræfterne bag Roskilde-lejren A Camp of Ice and Fire, der er dedikeret til 'Game of Thrones'.
Se videoen herunder, hvor Søren Christensen viser sin hjemmelavede rustning frem, som har taget ham 500 timer at lave.
Selvom han er begejstret for hele universet og serien som helhed, så har sæson 8 slet ikke levet op til tidligere sæsoner.
- Helt ærligt, så har jeg været lidt skuffet over sæson otte - eller faktisk de sidste par sæsoner, hvor skaberne ikke har haft materiale fra George R.
R.
Martin, siger den 42-årige idrætspædagog og superfan.
- Hele mytologien omkring 'the white walkers' blev meget uforløst efter min mening.
Der var så meget mere, man gerne ville vide om dem, som vi ikke får at vide.
Så da 'the night king' bliver slået ihjel ret nemt af Arya Stark, så var det en kæmpe stor skuffelse.
Der var alt for mange plottråde, som gik tabt.
Sansa Stark fik sin drøm opfyldt og blev i sidste afsnit kronet som dronning af Norden.
(© HELEN SLOAN SMPSP)- Og så er jeg ret skuffet over, at det bliver en ren 'happy ending' til sidst.
De onde døde, og de gode fik næsten alt, hvad de ønskede.
Arya sejlede ud mod solopgangen, Sansa fik sin prinsessedrøm opfyldt og blev dronning af Norden, og så var det mærkeligt, at det var Bran, der endte med at blive konge, mener Søren Christensen.
Smuk afsked med Jaime LannisterAfslutningen på Game of Thrones har dog ikke kun været skidt.
Et lyspunkt for Søren Christensen har været Jaime Lannister, spillet af Nikolaj Coster-Waldau.
Gennem alle sæsoner har Søren Christensen været særligt fascineret af Jaime Lannister, og han har blandt andet brugt 500 timer på at lave en Jaime Lannister-rustning.
- Hele den transformering, som Jaime Lannister har gennemgået igennem alle sæsoner, er super smuk.
Og det var så smukt i det sidste afsnit, da Brienne skriver hans historie ned med alle de gode ting, han gjorde.
Det var kæmpe stort, og jeg kunne ikke have ønsket det bedre.
Brienne of Tarth nedfælder Jamie Lannisters store bedrifter, og det var et smuk øjeblik for Søren Christensen.
George R.
R.
Martin: Nye bøger på vejForfatteren bag hele Game of Thrones-universet, George R.
R.
Martin, har på sin blog været ude og kommentere al virakken om serieafslutningen.
Her lover han, at sjette og syvende bog 'The Winds Of Winter' og 'A Dream Of Spring' er på vej og vil blive skrevet færdig, selvom han indrømmer, at The Winds Of Winter "er meget, meget forsinket".
Han skriver også, at mange spørger om bøgerne vil få samme afslutning som tv-serien.
Til det svarer han:- Øhm ja.
Og nej.
Og ja.
Og nej.
Og ja.
Og nej.
Og ja.
Til slut skriver han også, at diskussionen om det er bøgerne eller tv-serien, der har den 'rigtige afslutning', er fjollet.
- Hvad med det her?
Jeg skriver.
Du læser.
Så kan alle danne deres egen mening og skændes om den på internettet, lyder det fra George R.
R.
Martin.
Forfatteren bag Game of Thrones, George R.
R.
Martin, lover, at der er flere bøger på vej.
EPA/NINA PROMMER FacebookTwitterKopier linkEmner:George R.
R.
Martin (forfatter)|Nikolaj Coster-Waldau (skuespiller)|Litteratur|New York Times|Roskilde




https://www.dr.dk/nyheder/politik/folketingsvalg/halvvejs-i-valgkampen-blaa-blok-har-tabt-7-mandater-siden-valget-blev

FolketingsvalgHalvvejs i valgkampen: Blå blok har tabt 7 mandater siden valget blev udskrevetPartierne, der peger på Løkke som statsminister, står til 40,9 procent.
Af Rikke Gjøl Mansø, Thomas Klose Jensen og Andreas Nygaard Just21.
maj 2019 kl.
16.
00Bemærk: artiklen er mere end 30 dage gammelLæs opDe røde partier havde et komfortabelt forspring, da statsminister Lars Løkke Rasmussen (V) den 7.
maj udskrev folketingsvalg.
Her halvvejs gennem valgkampen er det forspring blevet yderligere udbygget, viser en ny meningsmåling, som Epinion har foretaget for DR.
Blå blok er nemlig faldet fra 43,7 procent ved valgudskrivelsen til 40,9 procent i dag.
Omvendt er rød blok gået fra 49,5 til 53,2 procent - og det er uden at medregne de 3,3 procent til Alternativet, der peger på politisk leder Uffe Elbæk som statsminister.
Fakta om målingenMeningsmålingen er lavet af Epinion for DR på baggrund af 1.
629 interviews med danskere på 18 år og derover.
Interviewene er indsamlet henholdsvist over telefon og online på Epinions Danmarkspanel mellem den 18.
og 20.
maj.
Den maksimale usikkerhed på de samlede resultater er +/- 2,4 procentpoint.
Dermed er blå blok faldet med syv mandater fra valgudskrivelsen for to uger siden, hvor de stod til 76 mandater, til i dag, hvor de står til 69 mandater.
Rød blok er til gengæld gået otte mandater frem fra 87 til 95 mandater.
Men statsminister Lars Løkke Rasmussen (V) er med egne ord "helt rolig", for han mener at have "fat i den lange ende".
- Der findes en ro, og den beror på, at man er tro mod det, man tror på.
Og jeg tror rigtig meget på, at vi har fat i det rigtige, siger Lars Løkke Rasmussen og skyder mod sin udfordrer til statsministerposten, Socialdemokratiets formand:- Mette Frederiksen er jo ved at vise sig, som det hun er: en venstresnoet socialdemokrat.
Den lille dør, som jeg åbnede på klem, har hun smækket i, og det vil sige, at hun gør sig fuldt afhængig af venstrefløjen, siger Løkke med henvisning til idéen om en SV-regering.
- Og så tror jeg faktisk, at danskerne tænker, at vi ved, hvad vi har - men vi ved ikke, hvad vi får - andet end skattestigninger og noget, der risikerer at bringe væksten i Danmark i fare.
Venstre står til 17,1 procent i den nye måling.
Ved valget i 2015 fik partiet 19,5 procent - hvilket var partiets dårligste valgresultat siden 1990.
Artiklen fortsætter under grafikkerne.
DF står til halveringEn stor del af forklaringen på blå bloks tilbagegang skal findes i Dansk Folkepartis nedtur.
Partiet, der fik 21,1 procent af stemmerne ved valget for fire år siden, står i den nye måling til en halvering, nemlig 10,6 procent.
Det vil i så fald være en nedgang fra 37 til 19 mandater.
- Jeg håber selvfølgelig, at vi får et bedre valgresultat end det, målingerne spår os.
Men jeg vil ikke stå som den komiske Ali og anfægte, at målingerne er, som de er, siger Dansk Folkepartis formand, Kristian Thulesen Dahl.
Da valget blev udskrevet, blev DF målt til 13,9 procent, så partiet er i valgkampens to første uger skrumpet med 3,3 procentpoint.
Hvem har ansvaret for, at blå blok taber syv mandater i valgkampens første to uger?
- Blå blok har jo ikke været en sammentømret blå blok.
Det er jo ikke billedet, at der har stået fire partier last og brast, skulder ved skulder.
Tværtimod.
Lige efter valget blev udskrevet, har de tre regeringspartier villet i tre forskellige retninger – og vi prøver at holde fast i det, der ellers har været vores fællespunkter, siger Kristian Thulesen Dahl og tilføjer:- Men det er jo meget svært med en regering, der i virkeligheden gik i opløsning den dag valget blev udskrevet.
Mette Frederiksen står til flertal selv uden AlternativetDe fem nuværende oppositionspartier i Folketinget står samlet til 56,5 procent af stemmerne.
Fraregner man Alternativet, der peger på politisk leder Uffe Elbæk som statsminister, har rød blok 53,2 procent.
Socialdemokratiets fungerende politiske ordfører, Mattias Tesfaye, vil dog ikke sige, at "den er hjemme":- Vi venter på, at danskerne afgør valget i stemmeboksen.
Det er ikke meningsmålinger, der afgør folketingsvalget.
Socialdemokratiet stod til 28,1 procent, da Løkke udskrev valget.
I dagens måling ligger partiet til 29,8 procent.
- Jeg kan også mærke det, når jeg står med mine roser og taler med vælgere, at der er en vilje i den danske befolkning til nu at få styrket velfærdssamfundet og få gang i den grønne omstilling.
Jeg tror, det er det, vi kan se i den her meningsmåling, siger Tesfaye.
S: Vi tager ikke nogen partier for givetDen røde fremgang skyldes især bedre målinger for Det Radikale Venstre og SF.
Begge partier ser ud til at gå frem - både i forhold til valget for fire år siden og i forhold til målingen for to uger siden.
De Radikale fik 4,6 procent ved folketingsvalget i 2015, blev målt til 5,5 procent ved valgudskrivelsen og står i den nye måling til 7,7 procent.
Der er massiv fremgang til SF og De Radikale især, der kan være med til at bære Mette Frederiksen ind i Statsministeriet.
Så skal de vel også have noget for det?
- Ja.
Vi tager ikke nogen for givet, og det er helt indlysende, at de partier, som forhåbentlig kan hjælpe Mette Frederiksen ind i Statsministeriet, de skal også have indflydelse, siger Mattias Tesfaye og tilføjer:- Så vi er glade for at se, at også vores venner i oppositionen står godt i de her målinger.
Og vi håber, at det kan blive et samarbejde, som kan trække Danmark i en grønnere retning og sikre Danmark en stærkere velfærdsstat.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Valg og folkeafstemninger|Venstre|Radikale Venstre




https://www.dr.dk/nyheder/politik/folketingsvalg/susanne-er-overlaege-jeg-er-tvunget-til-udskrive-syge-patienter

FolketingsvalgSusanne er overlæge: Jeg er tvunget til at udskrive syge patienterSpeciallæge i psykiatri Susanne Feierskov fortæller her om sin hverdag i psykiatrien.
© drAf Fortalt til Gitte Olsgaard og Laura Marie Sørensen 21.
maj 2019 kl.
16.
30Læs opJeg har været i psykiatrien i 22 år og arbejder som overlæge på en afdeling med psykotiske patienter på Psykiatrisk Center Amager i København.
Vi udskriver ikke nogen, hvor det er uforsvarligt.
Men vi udskriver nogen, hvor de ikke er helt klar.
Det er helt forkert.
Ofte er stopklodsen, at der ikke er noget hjem at udskrive patienterne til.
Der må vi kigge i boligportalen, ringe til herberger, spørge om de har nogle pårørende.
Og andre gange må vi simpelthen bare vinke farvel, håbe på det bedste og sige: ” klar dig selv”.
Det er lidt nemmere i sommerhalvåret end i vinterhalvåret.
Vores hverdag med psykiatrienDR har bedt overlæge Susanne Feierskov, en mor til en psykisk syg datter og to kvinder, der lider af psykisk sygdom, om at dele deres oplevelser fra psykiatrien.
Ordene er deres egne, men redigeret af DR.
Du kan læse alle fire fortællinger her.
Det kan være et menneske, der har en psykisk sygdom, som i forvejen hører stemmer, ser syner, har vrangforestillinger, som så skal ud og klare sig i gadelivet.
Som sover i parkeringskældre, som ligger vågen, fordi han er bange for at blive overfaldet.
Patienter kommer igenNår der mangler sengepladser, sidder vi først og river os selv i håret.
Vi gennemgår tavlerne, ser på, hvem der kan udskrives til vores udgående akutteam.
Klinikchefen siger, at han vil hjælpe os med at træffe de rigtige beslutninger, hvis det falder os svært.
Det sker ikke så ofte, at vi når så langt, men det hænder.
Når patienter udskrives for tidligt, er de nervøse, utrygge, bange og må af og til henvende sig i skadestuen nærmest samme døgn.
Vi har patienter, der bliver udskrevet om morgenen og henvender sig om aftenen.
Partierne om psykiatrienDR har spurgt de 13 partier, der stiller op til Folketinget, hvordan de opfatter forholdene i psykiatrien, og hvad der skal gøres ved det.
Du kan se, hvad de svarer ved at klikke her.
Vi har fået flere psykisk lidende patienter, særligt unge mennesker.
De ansatte er frustrerede, fordi de godt kan se, at der mangler nogle ting.
Vi er simpelthen for få mennesker, især på de lukkede afsnit.
Og det gør, at vi ikke har tid og ro til at tale med patienterne, som vi gerne vil.
Rød og blå blok har fejletJeg mener, at det er rimelige krav at stille, at man har nok senge at lægge patienterne i og nok mennesker til at behandle dem.
Jeg synes, at både rød og blå blok har fejlet.
Jeg synes, at de hele tiden snakker om, at de prioriterer psykiatrien.
Men jeg kan ikke se, at de prioriterer psykiatrien.
Overhovedet ikke.
Jeg synes tværtimod, at vi er blevet forsømt, og at vi er glemt.
Igen og igen.
Det, synes jeg, er ganske utroligt.
FacebookTwitterKopier linkEmner:Patienter|Psykiske lidelser|København|Hospitaler|Amager




https://www.dr.dk/nyheder/politik/folketingsvalg/27-aarige-cecilie-jeg-lever-halvdelen-af-mit-liv-i-psykiatrien

Folketingsvalg27-årige Cecilie: Jeg lever halvdelen af mit liv i psykiatrienCecilie E.
Drost lider af anoreksi, to personlighedsforstyrrelser og angst.
Her fortæller hun om sit liv med psykisk sygdom.
Fortalt til Gitte Olsgaard21.
maj 2019 kl.
18.
00Læs opJeg blev syg som 15-årig, har været i behandling, siden jeg var 16 år og er det stadig.
I dag er jeg 27 år og på kontanthjælp.
Diagnoserne er kommet til undervejs, og gennem årene har de ændret sig.
Blandt andet fik jeg en skizofreni-diagnose, da jeg var 22.
Den blev jeg så tungt medicineret for, at der er et år, som jeg slet ikke kan huske.
Det viste sig siden, at diagnosen var forkert, og at jeg dermed også var blevet fejlmedicineret.
Vores hverdag med psykiatrienDR har bedt Cecilie Drost og tre andre kvinder, der har psykisk sygdom tæt inde på livet, om at dele deres oplevelser fra psykiatrien.
Ordene er deres egne, men redigeret af DR.
Jeg har været indlagt mange gange, flere gange end jeg har tal på.
Det har primært været længerevarende indlæggelser mange måneder ad gangen, men også kortere.
Jeg har været på mange forskellige hospitaler og forskellige afdelinger, både åbne og lukkede.
Dårlige oplevelser dominererDer har været gode oplevelser, og generelt oplever jeg, at læger og andet personale gerne vil hjælpe, at de er dygtige og har omsorg for mig.
Samtidig oplever jeg, at de ikke har tid og plads til at hjælpe, som de gerne vil – og på den måde, som, de ved, virker bedst.
Desværre er det de dårlige oplevelser, der dominerer.
Jeg har flere gange skullet vente på, at der blev plads på en døgnafdeling, hvor jeg kunne få den rette behandling.
Partierne om psykiatrienDR har spurgt de 13 partier, der stiller op til Folketinget, hvordan de opfatter forholdene i psykiatrien, og hvad der skal gøres ved det.
Du kan se, hvad de svarer ved at klikke her.
Når jeg først kommer dertil, hvor jeg har brug for en indlæggelse, er jeg virkelig syg.
Indlæggelser er ofte brandslukning, det er opbevaring og medicin.
Det er her og nu, og vi gør, hvad vi kan for at holde dig i live.
Men selve behandlingen starter ikke, mens man er indlagt.
Den starter først bagefter, og ofte er der ikke nogen, der kan gribe en bagefter.
Og så bliver man indlagt igen.
Rundt i systemetNår jeg har været indlagt, kommer der ind imellem så meget pres på, at hvis man er den, der har mindst brug for hjælp, så er man den, der ryger ud, også selvom man ikke er klar eller har det godt.
Og så oplever jeg meget at blive sendt rundt i systemet – fra læge til læge, fra det ene ambulatorium til det næste, fra en udredning et sted til en undersøgelse et andet sted.
Jeg får at vide, at det her er det mest hensigtsmæssige at tilbyde mig, men det er der ikke tid eller ressourcer til lige nu.
Jo mere jeg føler mig kastet rundt i systemet, jo mere jeg føler mig syg på den forkerte måde eller ikke syg nok eller for syg til lige den her behandling, des mere opgivende bliver jeg.
Forkert i psykiatrienJeg kan godt føle mig som et problem.
Jeg føler mig forkert nok i den raske del af samfundet.
Og når jeg så har brug for behandling, og jeg ikke passer ind i tilbuddet, eller der ikke er plads til mig, så er jeg pludselig også forkert i psykiatrien.
Så er jeg ikke rigtigt rigtig nogen steder.
Jeg føler mig forkert nok i den raske del af samfundet.
Men når jeg så har brug for behandling, og jeg ikke passer ind i tilbuddet, eller der ikke er plads til mig, så er jeg pludselig også forkert i psykiatrien.
Så er jeg ikke rigtigt rigtig nogen steder.
Cecilie E.
DrostSå er det, at sygdommen tager over og fylder mere.
Det kan være, at spiseforstyrrelsen tager over, eller jeg bliver mere selvskadende.
Troen på, at det kan blive bedre, forsvinder, jo mere jeg går i tomgang.
Personalet vil det bedsteMange af de oplevelser, jeg har med mangelfuld behandling, udspringer af den enorme mangel på ressourcer.
Jeg er ikke i tvivl om, at personalet gerne vil give mig den rette behandling, men der er ikke muligheder og mennesker nok til at tage sig af det.
Det eksisterer bare ikke.
Det er jo nærmest tragisk.
Min oplevelse er, at man pacer mig gennem behandlingerne.
Der er sat et bestemt antal uger af til et forløb, så der er meget: nu skal du videre, nu skal du videre, nu skal du videre.
Og så bliver forløbet afsluttet.
Det næste, der sker, er, at man står ved indgangsdøren til en psykiatrisk afdeling igen.
Og kan starte forfra.
Dyrt bekendtskabMåske havde jeg ikke været så syg i så mange år, hvis det havde været muligt at give mig den rigtige hjælp fra starten.
Og tænker man på samfundsøkonomien, ville det da også være billigere.
Jeg har været et meget dyrt bekendtskab.
Jeg har ikke lyst til at vide, hvor mange penge, der er brugt på mig, men for mange.
Jeg har ikke givet op.
Jeg tænker trods alt stadig, at jeg kan få det så godt, at det er værd at kæmpe for.
Det kan godt blive bedre, men jeg kan ikke rigtigt forestille mig, hvordan det vil være.
Jeg ved ikke helt, hvad det betyder: at have det godt.
Jeg ved bare, at det ikke er det her.
Det er ikke at leve halvdelen af sit liv i psykiatrien.
Jeg vil gerne kunne tage en uddannelse og arbejde og ikke være styret af dystre og negative tanker.
Ikke føle mig så anderledes eller forkert.
Det kan godt være, det lyder beskedent.
Men det føles som meget.
FacebookTwitterKopier linkEmner:Psykiske lidelser|Hospitaler|Sygdomme og lidelser|Medicin




https://www.dr.dk/sporten/haandbold/kvindeligaen/herning-ikasts-vej-til-sejr-den-flyvende-hollaender-skal-lukkes-helt

KvindeligaenHerning-Ikasts vej til sejr: Den flyvende hollænder skal lukkes helt nedHerning-Ikast skal finde nøglen til at lukke Team Esbjergs altoverskyggende profil ned i DM-finaleseriens kamp to.
Kristian Kristensen står tirsdag aften for sidste gang i spidsen for Herning-Ikast på hjemmebane.
Af Michael Sten Jensen i Lyon og Anne Hedegaard Petersen21.
maj 2019 kl.
16.
14Bemærk: artiklen er mere end 30 dage gammelLæs opNede med 0-1 i DM-finaleserien skal Herning-Ikast med Kristian Kristiansen i spidsen presse serien ud i et tredje opgør.
Der skal præsteres hele vejen rundt, og der venter især lidt af en opgave for midtjydernes forsvar.
I første møde mellem de to finalister strålede Team Esbjergs Estavana Polman med hele ni scoringer, og Kristian Kristensen ved godt, at den flyvende hollænder skal lukkes ned, hvis hans hold skal have en chance.
Team Esbjergs Estavana Polman stod for ni scoringer i den første DM-finale.
- Udfordringen ved Estavana Polman er, at hun er en spiller fra hylde ét.
Det, hun er så fandens dygtig til, er, at hun kan spille meget intuitivt.
Måske 90 procent af spillerne i den danske liga har et mønster, som er nemt at indhegne, og det har hun også – men hendes force er, at hun kan gå modsat af det.
Hun har en perceptionsevne ud over alle andre, siger Kristian Kristensen.
Topscorere i første DM-finaleEstavana Polman, Team Esbjerg: 9 målTonje Løseth, Herning-Ikast: 6 målEmma Friis, Herning-Ikast: 5 målVilde Mortensen Ingstad, Team Esbjerg: 4 målAnnika Jaboksen, Herning-Ikast: 4 målKristine Breistøl, Team Esbjerg: 4 målPolmans gode finaleform kommer da også til at blive taget seriøst fra kampens første fløjt.
Herning-Ikast har allerede lagt en plan for at sætte en stopper for Team Esbjergs store profil, men om det lykkes må tiden vise, siger Kristian Kristensen.
- Hun lever jo i de finaler, og når hun ser en pokal med ører på, så er det som om, hun leger endnu mere.
Det er jo fantastisk, så vi må se, siger Kristian Kristensen.
Kristiansens sidste hjemmekampDet sidste kapitel i Kristian Kristensens Herning-Ikast historie er stadig ikke skrevet, men afslutningen nærmer sig med hastige skridt.
Tirsdag aften står Kristian Kristiansen, uanset udfaldet, for sidste gang på hjemmebane i spidsen for Herning-Ikast.
Team Esbjergs Marit Frafjord og Herning-Ikasts Tonje Løseth i den første DM-finale.
Kristensens tropper skal forsøge at tvinge Team Esbjerg ud i en tredje og afgørende kamp, og selv om omstændighederne for træneren kan være en smule vemodige, så er det på banen, at fokus ligger.
- I første omgang er jeg skide stolt.
Både på mine egne vegne, men også på hele spillertruppen og stabens vegne.
Jeg tænker da over, at det er min sidste hjemmekamp, men først og fremmest vil jeg jo gerne have presset det ud i en tredje kamp.
Jeg får dog ikke en bedre kulisse at sige farvel i, for der bliver fuldstændig proppet, og så i en finale.
Den historie kan man næsten ikke skrive bedre, siger Kristian Kristensen.
Kampen spilles klokken 19.
30 og kan høres i LIGA på P3.
FacebookTwitterKopier linkEmner:Ikast|Team Esbjerg|Herning|Jylland




https://www.dr.dk/sporten/fodbold/robert-skov-skal-banke-u21-landsholdet-til-succes-ved-em

FodboldRobert Skov skal banke U21-landsholdet til succes ved EMRobert Skov er udtaget til bruttotruppen på 26 spillere til U21-EM.
Tre spillere skal skæres fra inden EM.
FC Københavns Robert Skov er udtaget til U21-landsholdets bruttotrup forud for EM.
21.
maj 2019 kl.
14.
50Bemærk: artiklen er mere end 30 dage gammelLæs opSuperligatopscorer Robert Skov (FC København) og Jacob Bruun Larsen (Borussia Dortmund) er med i bruttotruppen til U21-EM.
U21-landstræner Niels Frederiksen har tirsdag udtaget en trup på 26 spillere.
Heraf skal tre spillere skæres fra inden slutrunden.
Ajax-angriberen Kasper Dolberg er ikke med i truppen.
Det samme gælder Chelsea-spilleren Andreas Christensen, selv om også han har alderen til at spille U21-EM.
Danmark er i havnet i EM-gruppe med Tyskland, Østrig og Serbien.
Og målsætningen er klar.
- Vi har en ambition om at gå videre fra gruppen.
Man går ikke ind til en slutrunde uden at have en ambition om at gå videre.
- Og når vi videre fra gruppen, så vil vi også vinde semifinalen.
Og går vi videre til finalen, så vil vi også vinde den, siger Niels Frederiksen.
Jacob Bruun Larsen, her med Thomas Delaney, skal spille U21-EM for Danmark.
- Vi har spillerne og holdet til at være med blandt de bedste, og vores første delmål er at gå videre fra gruppen, siger han.
Du kan se hele Danmarks bruttotrup herunder.
Målmænd: Daniel Iversen (Oldham), Oskar Snorre (Lyngby) og Peter Vindahl (FC Nordsjælland).
Forsvarsspillere: Joakim Mæhle (Genk), Rasmus Nissen (Ajax), Victor Nelsson (FC Nordsjælland), Joachim Andersen (Sampdoria), Asger Sørensen (Jahn Regensburg), Jacob Rasmussen (Empoli), Jonas Bager (Randers FC), Mads Valentin (FC Nordsjælland) og Andreas Poulsen (Borussia Mönchengladbach).
Midtbanespillere: Magnus Christensen (AaB), Jens Stage (AGF), Mathias Jensen (Celta Vigo), Magnus Kofod (FC Nordsjælland), Oliver Abildgaard (AaB) og Philip Billing (Huddersfield).
Angribere: Jacob Bruun Larsen (Dortmund), Robert Skov (FC København), Anders Dreyer (St.
Mirren), Andreas Skov Olsen (FC Nordsjælland), Jonas Wind (FC København), Marcus Ingvartsen (Genk), Mikkel Duelund (Dynamo Kiev) og Carlo Holse (Esbjerg).
/ritzau/FacebookTwitterKopier linkEmner:FC København|FC Nordsjælland|Fodbold|Robert Skov (fodboldspiller)|Esbjerg




https://www.dr.dk/nyheder/indland/dansk-krigsveteran-er-draebt-af-skud-i-new-orleans

IndlandDansk krigsveteran er dræbt af skud i New OrleansEn dansk mand, der var på motorcykeltur i USA, er formentlig dræbt i forbindelse med et røveri.
21.
maj 2019 kl.
14.
46Bemærk: artiklen er mere end 30 dage gammelLæs opDen danske krigsveteran Poul Hansen har mistet livet i den amerikanske by New Orleans, der ligger i sydstaten Louisiana.
Efter alt at dømme har han været offer for et brutalt røveri.
- Han er blevet fundet skudt tæt på sit hotel, og hans ejendele mangler.
Det ligner et røveri, siger Mads Pramming, der er advokat for afdødes familie.
Poul Hansen var i USA på ferie.
Han var ved at krydse landet på sin motorcykel sammen med en gruppe venner.
Udenrigsministeriets Borgerservice bekræfter, at en dansk statsborger er omkommet i USA, men kan ikke oplyse yderligere.
På Facebook skriver familien også om dødsfaldet, men kommer ikke nærmere ind på en dødsårsag.
Hans hustru skriver dog, at han ikke har lidt i forbindelse med sin død.
Meldt savnet fredagPoul Hansen blev meldt savnet i New Orleans i fredags, og mandag fik familien besked om, at han var fundet død.
Advokaten arbejder nu sammen med familien på at få transporteret Poul Hansen hjem til Danmark, så han kan blive begravet.
Poul Hansen var i 40'erne.
Han var medlem af en veteranklub, og her bekræfter man også dødsfaldet.
- Vores bror Poul Hansen er blevet fundet død, æret være hans minde, skriver Blood of Heroes - war veterans Danmark på Facebook til et billede af den afdøde.
Poul Hansen efterlader sig en kone og to børn.
Han var udstationeret i både Irak og Afghanistan.
/ritzau/FacebookTwitterKopier linkEmner:USA|Facebook|New Orleans|Borgerservice|Røverier




https://www.dr.dk/nyheder/indland/risiko-abort-gravide-ansatte-slipper-natarbejde

IndlandRisiko for abort: Gravide ansatte slipper for natarbejdeI København skal gravide sygeplejersker og sosu'er ikke længere arbejde om natten.
Københavns sundheds- og omsorgsborgmester, Sisse Marie Welling (SF), vil stadig give nattillæg til de gravide medarbejdere, selvom de overføres til dagvagter.
Af Nis Kielgast21.
maj 2019 kl.
16.
01Bemærk: artiklen er mere end 30 dage gammelLæs opDet kan medføre ufrivillige aborter og svangerskabsforgiftning, hvis man har fast natarbejde under graviditeten.
Derfor vil Københavns sundheds- og omsorgsborgmester Sisse Marie Welling (SF) nu tilbyde dagvagter i stedet til de gravide sosu'er og sygeplejersker, der arbejder i kommunen.
Det skriver A4 Nu.
Jeg synes, det er et godt initiativ.
Det viser sig jo, at der rent faktisk er op mod 30 procent, der kan få en ufrivillig spontan abort, hvis man arbejder om natten.
Charlotte Thim Von Mehren, FOA.
- Vi gør det, fordi der er kommet nye studier, der viser, at det farligere, end vi regnede med, at arbejde om natten, hvis man er gravid.
Det er farligt for den gravide, men det er også farligt for fosteret, siger Sisse Marie Welling til DR Nyheder.
De nye regler kommer både til at gælde for gravide og for kvinder i fertilitetsbehandling.
Samtidig vil den gravide få ekstra løntillæg, så hun ikke skal gå ned i løn, fordi hun mister nattillæg.
- Det skal ikke være økonomien, der gør, at man vælger at tage helbredsmæssige risici.
For mig som borgmester har det været helt afgørende, at jeg ikke har en eneste medarbejder, der går på arbejde om natten og sætter deres eget liv eller deres kommende barns liv på spil.
Fakta om graviditet og nattearbejde• Gravide med mere end 1 nattevagt pr.
uge har øget risiko for ufrivillig abort den efterfølgende uge.
• Gravide med mere end 3 nattevagter i træk har større risiko for at få forhøjet blodtryk og svangerskabsforgiftning.
Svært overvægtige gravide er særligt udsatte.
• Gravide med nattevagter, især nattevagter på over 12 timer, har større risiko for at melde sig syge uafhængigt af andre faktorer.
• En nattevagt pr.
uge øger sandsynligvis ikke risikoen for ufrivillig abort.
Kilde: Det Nationale Forskningscenter for ArbejdsmiljøDet bliver en frivillig ordning, men borgmesteren regner med, at alle vil takke ja.
- Jeg tror ikke, der er nogle gravide, der frivilligt vælger at gå på arbejde om natten med det, vi nu ved videnskabeligt om risikoen, siger Sisse Marie Welling.
Kun farligt med flere vagterBorgmesterens reaktion kommer efter den nyeste forskning har vist en sammenhæng mellem natarbejde og aborter.
Den øgede risiko er der dog først, når man har mere end to nattevagter om ugen.
Derfor bør man ikke være bekymret, hvis man kun har en enkelt nattevagt om ugen, forklarer Luise Mølenberg Begtrup, 1.
reservelæge på arbejds- og miljømedicinsk afdeling på Bispebjerg Hospital, til A4 Nu.
Og hos Dansk Sygeplejeråd er der derfor fuld opbakning.
- Når forskningen viser, at der er en klar øget risiko ved nattevagter for gravide, så er der fra vores side stor ros til Københavns Kommune, for at de har taget den fulde konsekvens af det, siger Anni Pilgaard, der er næstformand i Dansk Sygeplejeråd.
Arbejder bl.
a.
på plejehjemDer arbejder 288 medarbejdere som nattevagter i Københavns Sundhedsforvaltning.
Det er blandt andre nattevagter på byens plejehjem.
Kommunen har ikke overblik over, hvor mange af dem der bliver overført til dagarbejde med den nye ordning.
Fagforening: Vi bør hjælpe alle med natarbejdeDet københavnske tiltag vækker begejstring hos fagforeningen FOA, der blandt andet organiserer sosu-assistenter.
- Jeg synes, det er et godt initiativ.
Det viser sig jo, at der rent faktisk er op mod 30 procent, der kan få en ufrivillig spontan abort, hvis man arbejder om natten.
Derfor er det en god idé, siger Charlotte Thim Von Mehren, der er arbejdsmiljøansvarlig hos FOA.
Men forskningen viser også, at det ikke kun er gravide, der kan tage skade af nattearbejde.
Hos FOA ser man derfor gerne, at der også kommer fokus på at sikre sundheden for alle de andre, der arbejder om natten.
- Der skal for eksempel tages meget mere højde for, hvor mange vagter, man arbejder i træk og hvor mange år, man arbejder i nattevagt.
For forskningen viser også, at hvis man for eksempel har arbejdet fem år i nattevagt, så bør man faktisk holde en pause, siger Charlotte Thim Von Mehren.
FacebookTwitterKopier linkEmner:Sisse Marie Welling (politiker)|FOA|Graviditet og fødsel|Dansk Sygeplejeråd|København




https://www.dr.dk/sporten/fodbold/superliga/broendby-faar-ny-boede-homofobiske-tilraab-under-derby

SuperligaBrøndby får ny bøde for homofobiske tilråb under derbyBrøndby fik en bøde på 175.
000 kroner for homofobiske tilråb og ulovlig brug af fyrværkeri i kamp mod FCK.
Brøndbys fans under pokalfinalen mod FC Midtjylland.
21.
maj 2019 kl.
12.
47Bemærk: artiklen er mere end 30 dage gammelLæs opBrøndby blev tirsdag straffet med en ny bøde for homofobiske sange.
Superligaklubben fik en bøde på 175.
000 kroner for homofobiske tilråb og ulovlig brug af fyrværkeri i hjemmekampen mod FC København 14.
april.
Det har Fodboldens Disciplinærinstans besluttet, skriver Dansk Boldspil-Union (DBU) på sin hjemmeside.
Det var Fodboldens Disciplinærinstans, der selv havde valgt at åbne en sag mod Brøndby for homofobiske sange, som før kampen blev fanget på tv-billeder.
FCK's Viktor Fischer var genstand for homofobiske tilråb.
I sin kendelse skriver instansen, at "de pågældende sange er af krænkende, nedsættende eller diskriminerende karakter omhandlende et andet menneskes seksuelle præferencer".
Desuden understreger instansen, at det er den anden sag af homofobisk karakter inden for kort tid, som Brøndby er involveret i.
Både Brøndby og OB var i forvejen blevet straffet med bøder på 25.
000 kroner for tilhængernes homofobiske sange mod FCK's Viktor Fischer i to forskellige kampe i en tidligere spillerunde.
Brøndby skriver i forbindelse med sin redegørelse for episoden, at klubben ser meget alvorligt på diskrimination.
FCK får også en bøde på 150.
000 kroner af instansen for ulovlig brug af fyrværkeri i forbindelse med kampen 14.
april.
/ritzau/FacebookTwitterKopier linkEmner:FC København|Viktor Fischer (fodboldspiller)|Brøndby|DBU|Fodbold




https://www.dr.dk/nyheder/politik/folketingsvalg/minut-minut-folketingskandidater-debatterer-uddannelse-forskning-og






https://www.dr.dk/sporten/formel1/en-braendende-formel-1-racer-og-et-vansiret-ansigt-skabte-legenden-lauda

Formel1En brændende Formel 1-racer og et vansiret ansigt skabte legenden LaudaNiki Lauda blev en af motorsportens første verdensstjerner, siger Thorkild Thyrring.
Af Mark Lindved Norup21.
maj 2019 kl.
15.
05Bemærk: artiklen er mere end 30 dage gammelLæs opI dag er Formel 1 en af verdens største sportsgrene med dedikerede fans over hele verden.
Sådan forholdt det sig ikke i 1971, da Niki Lauda sikrede sig en plads i det store motorsportscirkus.
I går døde den østrigske motorsportslegende.
Men i de små 15 år han var aktiv på banen, nåede den karismatiske racerkører at sætte sit afgørende præg på sporten.
Læs også:Formel 1-legenden Niki Lauda er død- Han var en kæmpe sportsmand, og han var en af de vigtigste personligheder i Formel 1 med hensyn til at udbrede sporten på verdensscenen, siger den pensionerede racerkører Thorkild Thyrring, der i slutningen af 1970’erne kørte på samme Marlboro-hold som østrigeren.
RottenSærligt rivaliseringen med den britiske playboy James Hunt var med til at vække omverdens interesse for sporten.
Den engelske formel 1-kører James Hunt, der var Niki Laudas rival - og gode ven.
- Det kan vel sammenlignes med Borg/McEnroe-rivaliseringen, og det skabte en epoke, der rakte ud over bare motorsportsinteresserede.
- Første gang, jeg mødte ham, stod han med en af de smukkeste damer, jeg har set, på armen.
Og han var ellers ikke den kønneste.
Men han var sjov og havde selvironi, og på hans hjelm stod der ’Super Rat’.
Se dokumentar om Lauda og HuntDu kan se dokumentarfilmen om Niki Lauda og James Hunt "Hunt versus Lauda" fra 2013 lige her.
En reference til øgenavnet Rotten, som han havde fået på grund af sine udstående fortænder.
- Jeg vil tro, at to tredjedele af verdens befolkning lærte ham at kende, så hans betydning kan ikke overvurderes, siger Thorkild Thyrring.
Ville kende hver en stumpNiki Lauda nåede at vinde tre VM-titler i sin Formel 1-karriere.
Han var en fremragende racerkører, men endnu mere enestående end hans evner bag et rat var hans forståelse for og indsigt i, hvordan en racerbil skulle sættes op.
Han udviskede grænsen mellem mekaniker og racerkører, og han havde altid en mening om, hvad der kunne forbedres og hvordan.
- Han var en af de første, som virkelig begyndte at gå op i teknologien, der lå bag, og han indførte systemer, der sørgede for, at hans bil havde samme opsætning hver gang.
Han insisterede på at kende hver en stump i bilen, og det er også sådan, det er i dag, siger racerkører Jan Magnussen om Niki Laudas arv til Formel 1.
Uheld skabte legendeFor Niki Lauda blev et uheld under et Formel 1-grandprix i 1976 tæt på skæbnesvangert.
Han kolliderede med barrieren, hans racer brød i brand, og tililende konkurrenter fik reddet ham ud i sidste øjeblik.
Uheldet efterlod ham med et ansigt vansiret af brandsår, som han bar resten af livet.
Men det var hans insisteren på at komme tilbage, der i dag formentlig står som det mest ikoniske øjeblik i hans karriere.
Løbet på Nürburgring i 1976, der blev skelsættende for Niki Lauda.
Blot 40 dage efter trak han hjelmen over sine bandager og kørte racerløb igen.
Han indrømmede mange år senere i sin selvbiografi, at han var ’stiv af skræk’, men at han undlod at vise det for ikke at fremstå svag over for konkurrenterne.
En stålsathed, der var med til at forme legenden om racerkøreren, mener Thorkild Thyrring.
- Ikonet Lauda beroede på, at han på den måde trak sig igennem et livstruende uheld.
Det var hans måde at gøre det på, siger han.
Et nyt dynastiJan Magnussen er enig.
- Det siger jo noget om manden, og hvor meget han ville det, når han med de skader tog hjelmen på alligevel.
I dag havde han jo fået besked på at glemme det og blive hjemme i sygesengen, siger han.
Niki Lauda var en del af Formel 1 stort set til det sidste, hvor han var ansat hos Mercedes.
Her med den røde kasket, som han stort set altid bar for at skjule arrene efter uheldet i 1976.
Selvom Niki Lauda efter karrieren viste sig som en kompetent forretningsmand, der skabte og solgte en række flyselskaber, var han ikke færdig med at gøre sin indflydelse gældende i Formel 1.
I 2012 blev han tilknyttet Mercedes, og i samarbejde med direktør Toto Wolff var han med til at genopbygge holdet, der har vundet samtlige VM-titler siden 2014.
FacebookTwitterKopier linkEmner:Jan Magnussen (racerkører)|Niki Lauda (racerkører)|Motorsport|Formel 1|Storbritannien




https://www.dr.dk/nyheder/regionale/sjaelland/naestved-sygehus-ramt-af-skybrud-kaelder-stod-en-meter-under-vand

SjællandNæstved Sygehus ramt af skybrud: Kælder stod en meter under vandStort skybrud fik kældrene ved sygehuset til at stå under vand i op til en meters højde.
Det meste vand er nu fjernet fra Næstved Sygehus, hvor oprydningsarbejdet stadig er i gang.
Af Casper Dalsgaard Sander og Julie Würtz21.
maj 2019 kl.
14.
35Bemærk: artiklen er mere end 30 dage gammelLæs opBeredskabstyrelsen har lige nu travlt med at pumpe vand fra kældrene på Næstved Sygehus.
Efter et voldsomt skybrud i løbet af dagen endte kælderen med at stå under vand.
De værste steder stod vandet i en meters højde.
- Der ramte et skybrud i Næstved, og normalt har vi et lille beredskab til den slags, så vi gik i gang med at suge med vores pumper og begyndte at pumpe vand ud.
Men det var så voldsomt, at vi ikke kunne følge med, siger Thomas Nordkvist Jensen, der er driftschef på Næstved, Slagelse og Ringsted Sygehus.
Vandstanden i sygehusets kælder blev ved med at stige, så medarbejderne var nødt til at tilkalde hjælp fra det lokale brandvæsen.
- Vi har tre befalingsmænd og 12 værnepligtige, der er igang med at udføre en pumpeopgave, hvor vi prøver at få vandet op fra kælderen på Næstved Sygehus.
Lige nu pumper vi 4.
000 liter vand ud i minuttet, lyder det fra førstevagthavende ved Beredsskabstyrelsen Sjælland Michael Rasmussen.
Vandet fra kælderen bliver pumpet ud i den nærliggende å, Susåen.
Dyrt udstyr er i fare for at blive ødelagtKældrene, der lå lavest ved Næstved Sygehus, endte med at stå under vand i næsten en meters højde.
Andre steder var knap så kritisk med fem til ti centimeters vand.
- Det er næsten hele hovedkomplekset på Næstved Sygehus, der er berørt af vandet.
Det handler om flere tusind kvadratmeter, siger Thomas Nordkvist Jensen, som forsikrer, at den store oversvømmelse ikke har påvirket patientsikkerheden på Næstved Sygehus.
I kælderen stod der blandt andet et scanningsafsnit med dyrt udstyr, som sygehuset har haft fokus på at redde.
Driftchef Thomas Nordkvist Jensen på Næstved Sygehus arbejder stadig på at få sygehusets kælder i drift igen.
 DR Sjælland) Gulvene er stadig blanke af vand fra resterne af formiddagens oversvømmelse.
 Sygehusets hovedopgave har været at redde apparaturer og elektronik, så oversvømmelsen ikke gik ud over patienterne.
1 / 3Driftchef Thomas Nordkvist Jensen på Næstved Sygehus arbejder stadig på at få sygehusets kælder i drift igen.
 DR Sjælland)1 / 3Gulvene er stadig blanke af vand fra resterne af formiddagens oversvømmelse.
2 / 3Sygehusets hovedopgave har været at redde apparaturer og elektronik, så oversvømmelsen ikke gik ud over patienterne.
3 / 3- Om apperaturen har lidt overlast er for tidligt at sige, men vi kan ikke afvise noget.
Vi håber, at det er okay, og at det kan bruges til almindeligt drift i morgen.
De store mængder regn fik sygehuset til at lukke ambulatoriet ved øjenafdelingen, en fysioterapi og scanningsafsnittet.
Driftschefen har som mål om, at sygehuset er i normal drift igen onsdag.
Flere steder i Næstved er ramtDet er ikke kun Næstved Sygehus, der oplever konsekvenser af det store skybrud.
- Vi har haft et lynnedslag i Glumsø, vand i kælderen i Rådhuset i Næstved, hvor vi kom med nogle sandsække, og lige nu er vi ude på Næstved Sygehus, hvor vi pumper vand op i kælderen, siger Erik Andersen, brandchef i Midt- og Sydsjællands Brand og Redning.
Derudover er flere veje spærret i byen ved kanalen, hvor vandet står op af kloakløbene, så der er stået op til en halv meter vand ved vejen.
- Regnen er stoppet nu, så det er et spørgsmål om, hvordan vi får afledt vandet.
Så det bliver i en nær fremtid, at det bliver farbar igen.
Udover veje og sygehuset har boligblokke i Næstved også oplevet, at deres kældre står under vand.
FacebookTwitterKopier linkEmner:Hospitaler|Næstved Sygehus|Næstved|Vejret|Sjælland




https://www.dr.dk/nyheder/politik/ep-valg/aarhus-mangler-284-frivillige-til-valget-paa-soendag

EP-valgAarhus mangler 284 frivillige til valget på søndagDe frivillige på valgstederne er med til at sikre, at valget bliver afviklet rigtigt.
En valgtilforordnet skal også hjælpe med at tælle stemmerne op.
Arkivfoto.
Af Emma Schlægelberger og Sarah Friis Elkjær21.
maj 2019 kl.
13.
45Bemærk: artiklen er mere end 30 dage gammelLæs opTo valg på kort tid kræver mange frivillige.
De skal nemlig hjælpe vælgerne på valgstederne med at få stemt og sikre, at afviklingen af valget går rigtigt til.
Men i Aarhus Kommune mangler lige nu 284 frivillige til Europa-Parlamentsvalget på søndag.
Derfor sætter kommunen ind for at skaffe endnu flere frivillige, fortæller Marianne Vejlgaard Kristensen fra Aarhus Kommunes valgsekretariat.
- Vi har fuld gang i en facebookkampagne og forsøger at rekruttere folk, siger hun.
Der er 47 valgsteder i Aarhus Kommune, og på alle valgsteder skal frivillige udlevere stemmesedler, tage imod vælgere og krydse af i valgbøgerne, sikre at stemmesedlerne kommer i valgurnerne og optælle stemmer, når valgstederne lukker.
- Vi skubber rigtig meget på partierne og håber på, at de kan være med til at skaffe nogle flere hænder blandt deres medlemmer, fortæller Marianne Vejlgaard Kristensen.
Læs også:Tømmermænd eller sofa-doven?
Brevstem og undgå kø ved valgstederneEn festdagPå selve valgdagen får frivillige gratis mad og drikke, men de skal selv sørge for transport til og fra afstemningsstedet.
De får desuden 850 kroner i diæter, som er skattepligtig.
Men der er flere grunde til at melde sig, mener Marianne Vejlgaard Kristensen.
- Det er jo demokratiets festdag.
Man er med til at støtte op om demokratiet.
For rigtig mange frivillige er det også en øjenåbner i forhold til, hvordan vi værner om vores demokrati og passer på det, og hvor stort et apparat man sætter i gang, når der er valg i Danmark.
Du kan melde dig som valgtilforordnet på din kommunes egen hjemmeside.
Hvis du bor i Aarhus, kan du tilmelde dig her.
Hvad kræver det at være valgtilforordnet i Aarhus?
•Du skal bo i kommunen og have ret til at stemme til valget.
•Du skal kunne holde til at være på et valgsted fra om morgenen til de sidste stemmer er talt op.
Det kan godt blive sent på de større valgsteder.
•Du får pauser i løbet af dagen, men du kan ikke forlade valgstedet.
•Til Europa-Parlamentsvalget 26.
maj skal du møde på valgstedet klokken 8.
00.
•Hvis du modtager kontanthjælp, uddannelseshjælp, integrationsydelse, ledighedsydelse eller arbejdsløshedsdagpenge skal du have accept af din sagsbehandler i jobcenteret.
•Kilde: Aarhus KommuneFacebookTwitterKopier linkEmner:Valg og folkeafstemninger|Aarhus Kommune|Europa-Parlamentet|Aarhus




https://www.dr.dk/sporten/fodbold/europaleague/konflikt-holder-arsenals-mkhitaryan-vaek-fra-el-finale-i-aserbajdsjan

Europa LeagueKonflikt holder Arsenals Mkhitaryan væk fra EL-finale i AserbajdsjanKonflikt mellem Aserbajdsjan og Armenien får Arsenal til at holde Henrikh Mkhitaryan hjemme fra EL-finalen.
Det er bekymring for Mkhitaryans sikkerhed i Aserbajdsjans hovedstad, der ligger bag beslutningen.
21.
maj 2019 kl.
13.
28Bemærk: artiklen er mere end 30 dage gammelLæs opArsenal har besluttet ikke at sende den armenske stjernespiller Henrikh Mkhitaryan med til Europa League-finalen i Baku mod Chelsea.
Det skriver klubben på sin hjemmeside.
Det er bekymring for Mkhitaryans sikkerhed i Aserbajdsjans hovedstad, der ligger bag beslutningen.
Klubben forklarer, at den grundigt har undersøgt alle muligheder for, at Mkhitaryan kunne være en del af truppen, men efter at have diskuteret sagen med Mkhitaryan og hans familie, er parterne blevet enige om, at Mkhitaryan skal blive hjemme i London.
Arsenals Henrikh Mkhitaryan rejser ikke med sit hold til Europa League-finalen i Baku, Aserbajdsjan.
Arsenal har bedt Det Europæiske Fodboldforbund (Uefa) om garanti for, at det ville være sikkert for Mkhitaryan at rejse til Baku, men klubben og spilleren er altså ikke sikre på, at det vil være sikkert for spilleren at rejse med.
Europa League-finalen spilles 29.
maj i Baku, og der er et anspændt forhold mellem Aserbajdsjan og Armenien på grund af konflikten om den armenske enklave i Aserbajdsjan, Nagorno-Karabakh.
Mkhitaryan stod også tidligere i turneringen over i udekampen mod den aserbajdsjanske klub Qarabag.
/ritzau/FacebookTwitterKopier linkEmner:Aserbajdsjan|Arsenal FC|Europa League|Baku|Fodbold




https://www.dr.dk/nyheder/politik/folketingsvalg/50000-underskrifter-kunne-ikke-rokke-politikerne-nu-vil-alle-partier

Folketingsvalg50.
000 underskrifter kunne ikke rokke politikerne: Nu vil alle partier på nær K sløjfe uddannelsesloftetEt borgerforslag blev sidste år stemt ned, men med Venstre og DF's opbakning er der nu flertal for at skrotte det omdiskuterede loft.
Studerende har af flere omgange demonstreret mod det omdiskuterede uddannelsesloft.
Af Anne Klit Øllgaard21.
maj 2019 kl.
13.
57Bemærk: artiklen er mere end 30 dage gammelLæs op- 50.
000 underskrifter beslutter ikke noget.
Det gør kun 90 mandater.
Ordene er Socialdemokratiets uddannelsesordfører Mette Reissmanns, og de faldt sidste år, mere præcist fredag den 23.
marts 2018, hvor folketingets partier var samlet i folketingssalen for at tage stilling til danmarkshistoriens første borgerforslag: et forslag om afskaffelse af uddannelsesloftet.
Dømt ude allerede før afstemningBorgerforslaget var stillet af elev- og studenterbevægelsen, der på kun to uger havde sikret sig de 50.
000 stemmer, det kræves, for at et borgerforslag kan komme til politisk afstemning.
Jeg kan mærke, når jeg taler med de studerende, at det har lagt sig som en dyne, at man ikke må træffe nogle forkerte valg – og det må man altså godt.
Uddannelses- og forskningsminister, Tommy AhlersMen forslaget var stemt ned - allerede inden partierne bag loftet, VLAK-regeringen, Dansk Folkeparti og Socialdemokratiet, mødtes med de øvrige partier den fredag i marts 2018.
Det ærgede initiativtager og daværende formand for Danske Gymnasieelevers Sammenslutning (DGS), Jens Philip Yazdani, at politikerne bare fejede forslaget af bordet.
- Selvfølgelig skal 50.
000 underskrifter ikke være nok til at ændre en lov.
Men jeg synes, at det er ærgerligt, at politikerne ikke har taget det som et vink med en vognstang og tænkt: 'Kunne det være, at vi i vores lille boble ikke er i trit med, hvad befolkningen mener', sagde Yazdani til DR Nyheder.
Vi kan godt være bekymrede for, at det kan være en gratis omgang.
Formand for Danske Studerendes Sammenslutning, Johan Hedegaard JørgensenBlot få måneder efter skulle Socialdemokratiet dog ændre holding - og ved Folkemødet på Bornholm kunne formand Mette Frederiksen annoncere, at Socialdemokratiet var klar til at afskaffe uddannelsesloftet.
Få måneder senere, i august, ændrede Liberal Alliance, der ligesom Socialdemokratiet var med til at vedtage loftet, også mening.
Uddannelsesloftet kortUddannelsesloftet vedtages i 2016 af VLAK-regeringen, Dansk Folkeparti og Socialdemokratiet.
Loftet forhindrede studerende, der har gennemført én videregående uddannelse, i at blive optaget på en ny uddannelse på samme eller lavere niveau.
En række uddannelser var dog undtaget loftet - nemlig, hvis uddannelsen havde et særligt arbejdsmarkedsbehov.
Det gælder for 2019 og 2020 en lang række diplom- og civilingeniøruddannelser.
Efter massiv kritik blev uddannelsesloftet justeret i 2017, så man efter seks år nu kunne tage en ny uddannelse.
Socialdemokratiet, Enhedslisten, Alternativet, SF, Radikale Venstre, Liberal Alliance og altså nu også Venstre og Dansk Folkeparti ønsker uddannelsesloftet afskaffet.
Kilde: Uddannelses- og ForskningsministerietSpørgsmålstegn ved finansieringenMed Venstres udmelding i dag er der dermed politisk flertal for at sløjfe loven, der sikrer, at unge først kan vælge en ny uddannelse på samme eller højere niveau efter seks år.
Hvis en studerende har en bachelor i engelsk på universitet, men ønsker at ændre spor, kan vedkommende altså ikke bare begynde på en ny bachelor året efter.
Her skal man vente mindst seks år eller vælge en uddannelse, der er undtaget uddannelsesloftet.
- Vi har forsvaret det, men jeg kan mærke, når jeg taler med de studerende, at det har lagt sig som en dyne, at man ikke må træffe nogle forkerte valg – og det må man altså godt.
Derfor siger vi nu, vi er med på afskaffe det, lyder det fra uddannelses- og forskningsminister Tommy Ahlers (V) i dag.
Venstre har dog ingen plan for, hvordan de årlige 300 millioner kroner til en afskaffelse af uddannelsesloftet skal finansieres.
Se et klip fra TV Avisen fra dengang debatten om uddannelsesloftet for alvor rasede i februar 2018:Venstres holdningsskifte glæder Johan Hedegaard Jørgensen, formand for De Studerendes Fællesråd (DSF), der også stod som afsender på borgerforslaget.
Han frygter dog, at Venstres 'men' i forhold til finansieringen bliver et problem.
- Det er dejligt at høre, at Venstre har indset, det var en dårlig ide at indføre uddannelsesloftet.
Vi kan godt være bekymrede for, at det kan være en gratis omgang, nu hvor Tommy Ahlers jo også skriver, at det kun er, hvis de kan finde finansieringen til det.
Kun Konservative står tilbageLigesom Socialdemokratiet, Liberal Alliance og Venstre står det fjerde parti ud af de fem, der vedtog loven, nu klar til at afskaffe den.
Dansk Folkeparti er også parat til at lægge uddannelsesloftet i graven, hvis det kan gå op med pengene, siger gruppeformand Peter Skaarup.
- Udgangspunktet er, at vi synes, at det er fornuftigt, hvis det kan lade sig gøre at fjerne uddannelsesloftet, siger han.
Tilbage står Konservative, der holder fast i, at uddannelsesloftet skal blive.
Og her er der ikke lagt op til en kursændring, tværtimod, lyder det fra formand Søren Pape Poulsen.
- Et eller andet sted må vi også stå fast på, at når vi har ment noget og forsvaret det, så laver vi det ikke bare om i en valgkamp, fordi det er populært.
Han mener, at Venstre rokker ved den samlede regerings troværdighed ved at ændre holdning nu.
- Altså helt ærligt.
Jeg synes især med uddannelsesloftet, at det er utroværdigt.
Man arbejder for en ting i en valgperiode, og så fordi der er valg, og det er lidt populært, så skifter man fuldstændig synspunkt.
Den pludselig holdningsændring hos Venstre og Dansk Folkeparti undrer dog ikke DR's politiske korrespondent, Christine Cordsen.
Tværtimod er det ganske naturligt, at Venstre og DF melder ud nu.
- Nu er der valgkamp, og så har partierne selvfølgelig en interesse i at rette deres synspunkter til i forhold til vælgerne.
Og når først flere partier begynder at løbe fra noget upopulært som uddannelsesloftet, og der begynder at tegne sig et flertal, vil der være flere partier, der tænker, at det kan de ligeså godt lægge sig i slipstrømmen af.
FacebookTwitterKopier linkEmner:Christine Cordsen (journalist)|Mette Frederiksen (politiker)|Venstre|Videregående uddannelser|Bornholm




https://www.dr.dk/nyheder/politik/ep-valg/groent-parti-stormer-frem-i-tyskland-klima-og-miljoe-er-de-allervigtigste

Valg til Europa-ParlamentetSe temaEP-valgGrønt parti stormer frem i Tyskland: 'Klima og miljø er de allervigtigste emner'Klimabekymringerne har givet ny vind i sejlene hos De Grønne.
Af Oliver Fruergaard21.
maj 2019 kl.
13.
15Bemærk: artiklen er mere end 30 dage gammelLæs opSommeren er lige om hjørnet, og i Rhinlandet, som er et af Tysklands største vinområder, begynder planterne så småt at vågne.
- Vi har vand i jorden, varmen er kommet, og væksten går ret hurtigt, fortæller Christine Müller, der er vinproducent på vingodset Schloss Vollrads.
I Rhinlandet producerer man druerne til den populære hvidvin Riesling.
Starten på vinsæsonen er, som den skal være, men det kan hurtigt ændre sig.
For klimaforandringer har gjort det svært at regne med vejret - og med udbyttet.
- Sidste år havde vi lange tørkeperioder.
Det er ikke godt for Riesling-vin.
Druerne bliver mindre, mindre aromatiske, og man bemærker det i udbyttet, siger hun.
- En nat med hagl kan hurtigt ødelægge 30-40 procent af planterne.
Måske endnu mere, forklarer producenten.
Christine Müller frygter økonomiske konsekvenser for vindyrkning oppe i bjergene, hvis klimaforandringerne fortsætter.
Nede på jorden, hvor Rhin-floden løber, har man allerede mærket dem.
Klimaforandringerne har gjort vinbonde Christine Müller bekymret for den fremtidige vinproduktion.
Floden, som store dele af den tyske industri bruger til transport, tørrede næsten helt ud sidste år.
Det kostede et tab på omkring to milliarder kroner til kemikoncernen BASF, der melder sig i koret af virksomheder, som oplever, at klimakrisen efterhånden er til at tage og føle på.
Det samme oplever mange almindelige tyskere.
- Der findes ikke årstider mere.
Vejret bliver voldsommere.
Nogle steder er der tørke, mens andre drukner i regn, siger skosælger Peggy Gaspar, da DR møder hende i Mannheim.
Vind i sejlene hos grønt klimapartiLigesom de fleste andre adspurgte mener hun, at klimaet er et af de vigtigste punkter på den politiske dagsorden.
Og på dagsordenen er det kommet hos stort set alle partier i Tyskland.
Især ét har dog lagt det meste af sin fokus der, og det har givet ny vind i sejlene.
På overfladen er klima på dagsordenen hos alle partier, men så forvinder det igen, indtil der sker en ny katastrofe.
Så bliver det et tema, men så fader det ud igen.
Peggy Gasper, skosælgerMiljøpartiet De Grønne har i den senere tid haft så stor vælgerfremgang, at det ifølge de seneste meningsmålinger står til at blive næststørste parti, når tyskerne stemmer til Europa-Parlamentet på søndag - kun overgået af de kristenkonservative regeringspartier CDU/CSU.
I 2014 fik partiet 6,6 procent af stemmerne.
Nu står det til at få 18 procent, viser Europa-Parlamentets egne prognoser.
- Klima og miljø er blevet de allervigtigste emner for den tyske befolkning, siger Matthias Jung, direktør for analyseinstituttet Forschungsgruppe Wahlen, når han skal forklare succesen hos De Grønne, der har mere end 30 års historie med politisk klimaarbejde.
Partiet blev etableret af miljø- og fredsaktivister i 1980 og oplevede fremgang i de efterfølgende 10 år, hvor der opstod øget bevidsthed omkring luftforurening, og hvor miljøkonsekvenserne fra en sprunget atomreaktor i Tjernobyl sendte chokbølger gennem hele Europa.
I dag er De Grønnes miljøpolitik klar: Europa skal have hundrede procent vedvarende energi, der skal udstedes færre CO2-certifikater, og varer til forbrugere skal beskattes efter deres CO2-aftryk.
- Vores hovedbudskab er mod i stedet for frygt, sagde partiets spidskandidat i Bayern, Henrike Hahn, i sidste uge til BBC.
- Folk vil have politisk indhold.
Vi fokuserer på at lave stærk politik om klimaudfordringer og miljøbeskyttelse, men også kerneværdier som pro-europæisk humanitet og solidaritet med flygtninge.
Frem til i dag har De Grønne brugt det meste af tiden som oppositionsparti, men nu lader klimadagsordenen til at tiltale vælgerne på en helt ny måde.
- For mange tyskere virker det skelsættende, at klimaforandringerne kommer tættere og tættere på, siger Michael Reiter.
- Når erhvervslivet samtidig slår alarm, hiver det problematikken op på et helt nyt niveau.
Kan vinde regeringsmagten i TysklandDen tyske kemikoncern BASF, der sidste år mistede milliarder på grund af klimaforandringerne, gik for nyligt med i et nyt klimapolitisk udvalg startet af De Grønne.
Floden her, som flere tyske virksomheder transporterer deres varer gennem, så noget anderledes ud sidste år - der var den næsten helt udtørret.
Samarbejdet mellem en kemikoncern og et miljøparti er usædvanligt, mener Michael Reiter.
Men det siger noget om den betydning, den grønne dagsorden er ved at få.
- Jeg ser det som industriens forsøg på at løse udfordringer omkring klima- og miljø, som nu også bliver et problem for virksomhederne, og som begynder at gøre ondt i finanserne.
Men industrien har også en gryende politisk interesse i at gøre sig gode venner med De Grønne, forklarer han.
For partiet står ikke kun til at gå frem i Europa-Parlamentet.
Ifølge Michael Reiter er det "meget sandsynligt", at De Grønne kan blive en del af en regering, når tyskerne går til parlamentsvalg næste gang.
- Merkels nuværende regering af konservative og socialdemokrater har balanceret på randen af sammenbrud i snart et år.
Især de socialdemokratiske vælgere er utilfredse og strømmer over til De Grønne.
Det er også en del af forklaringen på partiets succes.
De Grønne står til at stjæle stemmer fra Socialdemokraterne ved det kommende EP-valg.
Hvis regeringspartierne klarer sig dårligt til EP-valget og en række tyske delstatsvalg, der venter lige om hjørnet, kan det munde ud i nyvalg, siger Michael Reiter.
- Med deres store vælgertilslutning kan De Grønne nemt gå hen og blive regeringsparti i Tyskland.
Enten med de konservative eller liberale eller i spidsen for en venstrefløjsregering, hvor de måske endda kan stille med deres første tyske kansler.
De andre partier kopierer originalenTyskernes forøgede fokus på klima og miljø har fået alle øvrige partier - på nær det højrenationale Alternative für Deutschland - til at profilere sig stærkere på området.
For eksempel har Angela Merkels kristendemokratiske parti, CDU, fået en ny partiformand, Annegret Kramp-Karrenbauer, der gerne vil give partiet et grønnere islæt.
Hendes ambition har blandt andet været at indføre en klimaskat.
- Men det møder modstand i partiet - ikke mindst fra Merkel selv.
Og når den slags tiltag bliver skudt ned så hurtigt, er det ikke overraskende, at vælgere, der prioriterer klima og miljø, søger andre steder hen, siger Michael Reiter.
Selvom De Grønne står til at få større politisk indflydelse, er skosælger Peggy Gaspar skeptisk i forhold til at redde klimaet.
- På overfladen er klima på dagsordenen hos alle partier, men så forvinder det igen, indtil der sker en ny katastrofe.
Så bliver det et tema, men så fader det ud igen, mener skosælger Peggy Gaspar.
- Der er en gruppe, som virkelig gerne vil forandre noget, og så er der en stor gruppe, der sætter sig imod alle forslag, og så fortaber det sig igen.
Det får ikke rigtig gennembrud, siger hun og efterlyser samtidig færre tomme løfter fra politikere.
- På overfladen er klima på dagsordenen hos alle partier, men så forsvinder det igen, indtil der sker en ny katastrofe.
Så bliver det et tema, men så fader det ud igen.
Politikerne skal stoppe med at diskutere og begynde at handle, mener hun.
- Jeg håber ikke at opleve den dag, hvor der ikke findes gletsjere, hvor vand er blevet en luksusvare, og hvor der ikke er mere liv i havene.
FacebookTwitterKopier linkEmner:Tyskland|Valg og folkeafstemninger|Industri|Alternativet (parti)|Tjernobyl




https://www.dr.dk/nyheder/vejret/skybrud-over-hele-landet-er-der-grund-til-bekymring

VejretSkybrud over hele landet: Er der grund til bekymring?
DMI har udstedt varsel om risiko for skybrud for stort set hele landet.
Sådan ser DMI's varselskort ud tirsdag eftermiddag.
.
I de blå områder er der risiko for skybrud.
I de gule områder er der egentlig varsel for skybrud.
Af Mikael Jarnvig og Tobias Sydradal (video)21.
maj 2019 kl.
12.
37 | opdateret 21.
maj 2019 kl.
13.
41Bemærk: artiklen er mere end 30 dage gammelLæs opMåske har du fået et varsel om skybrud på din telefon i dag.
I så fald er du ikke den eneste.
I stort set hele landet har DMI nemlig udstedt varsel om risiko for skybrud.
Spørgsmålet er så: Hvad kan du bruge det til?
Kompleks vejrsituationDet er meget fugtig og lummervarm luft, der i dag østfra "siver" ind over Danmark.
Samtidig er vi kommet så tæt på midsommer, at solen nu står temmelig højt på himlen.
Det betyder, at solen varmer landjorden kraftigt op, og at luften derfor "bobler" til vejrs.
I den proces dannes der byger, og nogle af dem kan blive meget kraftige.
SkybrudTidligt i morges faldt der i Holbæk så meget regn på kort tid, at det betegnes som skybrud.
Der faldt 39 mm på en halv time og der kræves kun 15 mm for at det kaldes skybrud.
Flere andre steder i en bred stribe fra Stevnsområdet og op til Sejerøbugten er der også faldet store regnmængder.
Byger på den tid af døgnet kan blive kraftige, fordi toppen af skyen bliver meget kold om natten.
Se billeder fra dagens skybrud i videoen her:Senere på formiddagen blev Næstved ramt af store mængder regn.
Mellem klokken 9 og 10 blev den sjællandske by ramt af næsten dobbelt skybrud.
Der faldt 29 mm regn på 30 min, oplyser DMI.
På et døgn har det regnet 50,4 mm - de 44,4 mm kom på en time.
I hele landet?
I sagens natur kan der ikke falde skybrud i hele landet på samme tid.
Så megen fugtighed er der simpelthen ikke i luften.
Men når vejrsituationen er som i dag, kan der være risiko for skybrud i meget store dele af landet på samme tid.
Men det er de færreste, der oplever skybrud.
Nogle gange kan der være næsten helt tørt ganske få kilometer fra et skybrud.
Sådan så radarbilledet ud i dag kl.
11:45.
Der var stort regnområde fra sydlige Kattegat og ned gennem Storebælt.
Dette regnområde bevægede sig langsomt mod vest.
Der kan også opstå nye regn- og tordenbyger andre steder senere på eftermiddagen.
Hvad sker der nu?
I løbet af eftermiddagen kan der opstå regn- eller tordenbyger flere steder i landet, fordi luften er så ustabil.
Præcis hvor det sker, kan man ikke forudsige - heller ikke selvom man har den nyeste smartphone.
Hvis man går ind på dmi.
dk, kan man finde "radar og lyn" på vejrkortet, og her kan man se, hvor det regner nu.
Man kan også danne sig en fornemmelse af, i hvilken retning regnen bevæger sig, og derudfra vurdere, om man selv kan blive ramt af kraftig regn.
FacebookTwitterKopier linkEmner:Vejret|Danmarks Meteorologiske Institut|Sjælland|Holbæk|Næstved




https://www.dr.dk/sporten/motorsport/farvel-til-ikonet-lauda-her-er-fem-af-formel-1s-stoerste-legender

MotorsportFarvel til ikonet Lauda: Her er fem af Formel 1's største legenderMandag sov én af historiens mest ikoniske racerkørere, østrigeren Niki Lauda, stille ind.
Af Peter Kobbersmed21.
maj 2019 kl.
12.
31Bemærk: artiklen er mere end 30 dage gammelLæs opFormel 1 er motorsportens kongedisciplin.
I årtier har internationale superstjerner sørget for utrolige dramaer og hæsblæsende underholdning, og selvom østrigske Niki Lauda ikke var blandt de allermest vindende Formel 1-kørere, vil han for altid være et ikon.
Det skyldes ikke mindst hans utrolige comeback kort tid efter en næsten fatal ulykke på Nürburgring i 1976.
Men hvem er ellers blandt de største ikoner i Formel 1’s historie?
Her er foruden Lauda fire andre bud.
1Ayrton Senna (1960 – 1994) Ayrton Senna forbereder sig før det franske grand prix i 1993.
(Foto: Stringer .
© Scanpix) Racerbilen som Senna forulykkede i under et grand prix i 1994.
Han omkom i ulykken.
 Ved Imola-banen i San Marino er der rejst en statue af Senna.
Her ses fans af den brasilianske stjerne hylde deres helt.
1 / 3Ayrton Senna forbereder sig før det franske grand prix i 1993.
(Foto: Stringer .
© Scanpix)1 / 3Racerbilen som Senna forulykkede i under et grand prix i 1994.
Han omkom i ulykken.
2 / 3Ved Imola-banen i San Marino er der rejst en statue af Senna.
Her ses fans af den brasilianske stjerne hylde deres helt.
3 / 3Den brasilianske mesterkører Ayrton Senna har en særlig placering i motorsportens historiebøger.
Han var en gudsbenådet racerkører, som dominerede Formel 1-feltet i slutningen af 1980’erne og starten af 1990’erne.
Senna vandt 3 verdensmesterskaber og hele 41 grand prix-sejre.
Foruden sin sportslige succes bliver Ayrton Senna først og fremmest husket for to ting: Hans evige rivalisering med franskmanden Alain Prost og hans tragiske og alt for tidlige død.
Under grand prixet i San Marino i 1994 mistede Ayrton Senna herredømmet over sin Formel 1-racer og bragede med over 200 km/t ind i en betonbarriere.
Hans tragiske dødsfald medførte landesorg i Brasilien, hvor Senna stadig hyldes.
2Michael Schumacher (f.
1969) Michael Schumacher var altdominerende i sine bedste sæsoner hos Ferrari.
7 verdensmesterskaber blev det til.
 Siden en alvorlig skiulykke i 2013 har den forhenværende Formel 1-stjerne kæmpet for at genvinde livet.
1 / 2Michael Schumacher var altdominerende i sine bedste sæsoner hos Ferrari.
7 verdensmesterskaber blev det til.
1 / 2Siden en alvorlig skiulykke i 2013 har den forhenværende Formel 1-stjerne kæmpet for at genvinde livet.
2 / 2I starten af det igangværende årtusinde var Michael Schumacher manden, man skulle slå, for at gøre sig forhåbninger om succes på klodens Formel 1-baner.
Med tysk detaljeorientering, professionalisme og stabilitet skabte han især i sin tid hos Ferrari et sejrsdynasti: Hele 7 verdensmesterskaber og 91 grand prix-sejre blev det til i løbet af karrieren.
I 2012 kørte han sin sidste sæson, og allerede året efter fik Schumacher en tragisk begyndelse på livet efter Formel 1.
Under en skitur i Alperne styrtede han, fik alvorlige hovedskader og blev efterfølgende lagt i koma.
Siden har Michael Schumachers tilstand været genstand for stor mytedannelse.
Senest har engelske medier fortalt, at hans rehabiliteringsforsøg fortsætter i hjemmet i Schweiz.
3Juan Manuel Fangio (1911 - 1995)Juan Manuel Fangio vandt sit første verdensmesterskab som 40-årig og blev sidenhen sportens største navn i 1950'erne.
1950’ernes altoverskyggende profil var Argentinas Juan Manuel Fangio.
Med 5 samlede verdensmesterskaber og 24 grand prix-sejre ud af 52 mulige var Fangio sine konkurrenter klart overlegen.
Hans dominans var ikke mindre imponerende, når man tager datidens sikkerhedsforhold i betragtning: Formel 1 var en endnu farligere og mere brutal sportsgren.
Og samtidig adskilte Fangio sig fra de andre af sportens legender: ’El Maestro’ tog alle sine verdensmesterskaber, efter han var fyldt 40.
4Alain Prost (f.
1955) Alain Prost var Ayrton Sennas evige rival, og de to kæmpede om tronen i Formel 1.
Her ses Prost (t.
v.
) sammen med nu afdøde Niki Lauda i 1984.
 Alain Prost fik øgenavnet "Professoren" for sin intellektuelle og overlegne tilgang til sporten, og han har siden karrierestoppet været engageret i motorsport som både teknisk chef og rådgiver.
1 / 2Alain Prost var Ayrton Sennas evige rival, og de to kæmpede om tronen i Formel 1.
Her ses Prost (t.
v.
) sammen med nu afdøde Niki Lauda i 1984.
1 / 2Alain Prost fik øgenavnet "Professoren" for sin intellektuelle og overlegne tilgang til sporten, og han har siden karrierestoppet været engageret i motorsport som både teknisk chef og rådgiver.
2 / 2Han fik tilnavnet ”professoren” for sin intellektuelle tilgang til at konkurrere, og franske Alain Prost bliver i dag stadig husket for sin overlegne stil.
Ayrton Senna var fra 1988 den altoverskyggende rival, og de to store personligheder sikrede motorsportsfans uforligneligt drama i adskillige sæsoner.
Alain Prost sluttede sin karriere med 4 verdensmesterskabstitler og 51 grand prix-sejre.
5Niki Lauda (1949 – 2019) Her ses den nu afdøde Niki Lauda i 1977 under træning på Hockenheim-banen i Sydtyskland.
 Lauda er berømt for sin rivalisering med James Hunt og ikke mindst sit mod til at komme tilbage efter en alvorlig ulykke i 1976, som gav østrigeren store brandsår på kroppen og i ansigtet.
1 / 2Her ses den nu afdøde Niki Lauda i 1977 under træning på Hockenheim-banen i Sydtyskland.
1 / 2Lauda er berømt for sin rivalisering med James Hunt og ikke mindst sit mod til at komme tilbage efter en alvorlig ulykke i 1976, som gav østrigeren store brandsår på kroppen og i ansigtet.
2 / 2Den østrigske motorsportslegende Niki Lauda døde i sin seng mandag aften efter længere tids sygdom.
Det oplyser Laudas familie ifølge det britiske medie The Mirror.
Niki Lauda vandt verdensmesterskabet for Ferrari i 1975 og 1977 og for McLaren i 1984.
Den østrigske racerkører fik alvorlige brandsår på kroppen og i ansigtet efter en voldsom ulykke i et løb i 1976 på tyske Nürburgring.
I over et minut sad Lauda indeklemt i sin bil og var i akut livsfare.
Lauda var dengang forsvarende verdensmester og favorit til at genvinde VM-titlen i Formel 1 med briten James Hunt som nærmeste konkurrent.
Blot 6 uger efter ulykken var Lauda tilbage i et legendarisk comeback og kunne tage kampen op mod Hunt, som i sidste ende vandt verdensmesterskabet.
Dramaet blev i 2013 gengivet i filmen "Rush" af den Oscar-vindende amerikanske instruktør Ron Howard.
FacebookTwitterKopier linkEmner:Alain Prost (racerkører)|Ayrton Senna (racerkører)|Motorsport|Ferrari|Argentina




https://www.dr.dk/nyheder/politik/folketingsvalg/rider-paa-hvorerderenvoksen-boelge-men-hvordan-vil-sf-sikre-flere

FolketingsvalgRider på #Hvorerderenvoksen-bølge: Men hvordan vil SF sikre flere pædagoger?
Partiet stiller ultimative krav på børneområdet.
I aften er formand Pia Olsen Dyhr gæst i 'Mød Partierne' på DR1.
Pia Olsen Dyhr har stået i spidsen for Socialistisk Folkeparti siden februar 2014.
Her overtog hun formandsposten efter Annette Vilhelmsen, da SF trak sig ud af det daværende regeringssamarbejde med Socialdemokratiet og Det Radikale Venstre.
(© DR Nyheder)Af Oliver Batchelor21.
maj 2019 kl.
12.
00Bemærk: artiklen er mere end 30 dage gammelLæs opBørnene fortjener en ny regering.
Og den regering skal sikre, at der er mindst én voksen per tre børn i vuggestuerne og én voksen per seks børn i børnehaverne.
Sådan lyder det fra Socialistisk Folkeparti, der kræver minimumsnormeringer i landets daginstitutioner til gengæld for at lægge stemmer til en mulig socialdemokratisk regerings økonomiske politik.
© Type 1Hvad tænker du?
Har du kommentarer eller spørgsmål, kan du sende dem til partierne@dr.
dk.
Udvalgte kommentarer eller spørgsmål kan blive brugt i 'Mød Partierne' på DR1, hvor Kåre Quist er vært.
Send gerne dit telefonnummer med i mailen, så vi har mulighed for at kontakte dig inden.
- Den første finanslov skal være børnenes finanslov, for man skal kunne mærke, at der er kommet en ny regering til i Danmark, sagde SF-formand Pia Olsen Dyhr til Politiken på valgkampens dag 2.
Partiets krav om minimumsnormeringer er i tråd med det folkelige opråb, som forældrebevægelsen #Hvorerderenvoksen stod bag i starten af april.
Her gik tusindvis af forældre og bedsteforældre på gaden i byer landet over i kølvandet på DR-dokumentaren 'Hvem passer vores børn?
'Forinden var et lovforslag om netop minimumsnormeringer blevet nedstemt i Folketinget.
Og nu kvitterer vælgerne tilsyneladende for, at SF holder fast.
Partiet står i hvert fald i seneste meningsmåling foretaget af Epinion for DR til at få otte procent af stemmerne - næsten en fordobling i forhold til valget i 2015.
I klippet herunder kan du høre, hvad Pia Olsen Dyhr sagde om SF's krav til en rød regering, da hun var på talerstolen hos 3F Storkøbenhavn 1.
maj.
Minimumsnormeringer - hvordan?
Det kan umiddelbart lyde som simple tal, men virkeligheden bag minimumsnormeringer i daginstitutionerne dækker over mere komplekse sammenhænge.
Læs også:STIL SPØRGSMÅL Pia Olsen Dyhr fra SF vil have kontanthjælpsloftet væk.
Hvem skal betale for det?
De officielle gennemsnitstal fra Danmarks Statistik siger nemlig intet om, hvordan den enkelte pædagog omsætter sine timer til nærvær med børnene, fandt DR Detektor frem til for nylig.
Det er heller ikke indregnet, at personalet holder ferie, er syge eller på kurser - eller at børn ofte er fraværende på grund af sygdom.
Så hvordan forestiller SF og Pia Olsen Dyhr sig, at minimumsnormeringer helt konkret skal fungere i praksis?
, lyder det åbne spørgsmål.
Stil spørgsmål til Pia Olsen DyhrNår SF-formanden har været i 'Mød Partierne', sidder hun klar til at svare på spørgsmål fra brugerne her på dr.
dk.
Det er fra klokken 22.
30, men du kan allerede sende dit spørgsmål nu.
Det kan du gøre her.
Hvem der skal betale regningen, har partiet dog allerede peget på.
Det bliver ikke de slunkne kommunekasser, men derimod provenuet af en formueskat på 0,5 procent for nettoformuer - bolig, pension og aktier fratrukket realkredit og andre lån - på over fem millioner kroner, der skal finansiere SF's krav.
Ifølge Finansministeriet er det i givet fald knap 134.
000 danskere, der har så mange penge på bankbogen, at de må til lommerne, hvis SF's formueskat bliver indført.
Hvis du vil vide mere om SF's holdning på området, kan du i aften se med, når SF's formand Pia Olsen Dyhr er gæst hos Kåre Quist i Mød Partierne.
Det er klokken 22.
00 på DR1.
FacebookTwitterKopier linkEmner:Pia Olsen Dyhr (politiker)|Socialistisk Folkeparti|DR1|Valg og folkeafstemninger|København




https://www.dr.dk/nyheder/indland/s-regionspolitiker-i-nordjylland-er-tiltalt-bedrageri

IndlandS-regionspolitiker i Nordjylland er tiltalt for bedrageriEt tidligere medlem af regionsrådet i Nordjylland tiltales for at modtage uberettiget tabt arbejdsfortjeneste.
Socialdemokraten Tina Juul Kjellberg er blevet tiltalt for bedrageri i forbindelse med udbetaling af kompensation for tabt arbejdsfortjeneste.
21.
maj 2019 kl.
11.
53Bemærk: artiklen er mere end 30 dage gammelLæs opEt tidligere medlem af regionsrådet i Nordjylland - Tina Juul Kjellberg (S) - er blevet tiltalt for bedrageri og dokumentfalsk.
Det sker, efter at hun i flere år angiveligt uberettiget modtog godt 700.
000 kroner i tabt arbejdsfortjeneste fra regionen.
Det skriver Nordjyske.
Ifølge avisens oplysninger havde politikeren slet ikke haft det job, som hun påstod, at hun mistede indtægt fra ved at virke som folkevalgt.
Region Nordjylland har valgt at rejse et erstatningskrav på knap 650.
000 kroner, oplyser regionsrådsformand Ulla Astman (S).
- Anklagemyndigheden har oplyst os om, at den har rejst tiltale for bedrageri og dokumentfalsk og spurgt, om vi samtidig ville kræve det uberettigede beløb betalt tilbage.
- Det har vi valgt, for pengene hører jo hjemme i regionens kasse, siger formanden til Nordjyske.
Praksis er strammetSelv om Tina Juul Kjellberg aldrig var ansat, afleverede hun ifølge avisens oplysninger en arbejdsgivererklæring om, at hun var ansat i et firma, der leverede mad ud af huset.
Siden er praksis på området blevet strammet i regionen.
Da den tidligere politiker blev bedt om at fremvise en lønseddel, blev hun opdaget.
Efter at have indsendt lønsedler, der blev opfattet som "primitive", bad regionen om politikerens skattemappe.
Det fik Tina Juul Kjellberg til at melde sig selv til politiet og trække sig ud af regionsrådet.
Regionen kræver færre penge retur end det beløb, som den tidligere politiker modtog i 2015, 2016, 2017 og 2018.
Det skyldes, at hun var berettiget til et såkaldt fuldt vederlag på omkring 20.
000 kroner årligt, såfremt hun ikke havde benyttet ordningen med tabt arbejdsfortjeneste, skriver Nordjyske.
/ritzau/FacebookTwitterKopier linkEmner:Ulla Astman (politiker)|Jylland|Kriminalitet|Lokalpolitik|Region Nordjylland




https://www.dr.dk/sporten/atletik/danske-ol-soelvvindere-fuldender-european-games-hold

AtletikDanske OL-sølvvindere fuldender European Games-holdSara Slott, Emma Aastrand Jørgensen og René Holten Poulsen skal repræsentere Danmark ved European Games.
Sara Slott Petersen stiller op for Danmark ved European Games.
Af Michael Sten Jensen i Lyon21.
maj 2019 kl.
11.
38Bemærk: artiklen er mere end 30 dage gammelLæs opDer kommer et par ekstra, prominente navne på holdkortet, når Danmark om en måned stiller op til European Games i Minsk.
Hækkeløberen Sara Slott Petersen samt roerne Emma Aastrand Jørgensen og René Holten Poulsen er nemlig blevet udtaget til den danske trup, der i forvejen tæller navne som badmintonspilleren Viktor Axelsen, bueskyderen Maja Jager og bordtennisspilleren Jonathan Groth.
Dermed er det danske hold med 53 udøvere og seks reserver til European Games komplet, og det glæder European Games Chef de Mission, Jakob Ovesen.
Emma Aastrand Jørgensen glæder sig til at få større mesterskabserfaring.
 René Holten Poulsen er også udtaget til den danske European Games-trup.
1 / 2Emma Aastrand Jørgensen glæder sig til at få større mesterskabserfaring.
1 / 2René Holten Poulsen er også udtaget til den danske European Games-trup.
2 / 2- Jeg synes, at vi har samlet et stærkt dansk hold, hvor flere atleter kommer til at kæmpe med om guldmedaljerne.
Desuden har vi en række atleter med store fremtidsperspektiver, som får værdifuld erfaring i at deltage i et så stort mesterskab som European Games, siger Jakob Ovesen i en pressemeddelelse.
Et vigtigt delmålVed OL i Rio vandt Emma Aastrand Jørgensen sølv i kajak på 500 meter-distancen.
For den 23-årige dansker bliver European Games et vigtigt fingerpeg i forhold til OL og VM.
- European Games er et vigtigt delmål for mig.
Jeg har trænet godt i vinteren og foråret, og nu får jeg at se, hvordan jeg ligger i forhold til mine europæiske konkurrenter.
Desuden er jeg fortsat ung, og har derfor brug for mesterskabserfaring, siger Emma Aastrand Jørgensen.
European Games afvikles fra den 21.
-30.
juni i Minsk.
50 nationer, herunder 4.
000 atleter, deltager.
Du kan følge konkurrencerne på DR.
FacebookTwitterKopier linkEmner:René Holten Poulsen (roer)|Sara Slott Petersen (atlet)|Minsk|Atletik|Badminton




https://www.dr.dk/nyheder/udland/usa-er-klar-med-sanktioner-mod-nord-stream-2

Nord Stream 2Se temaUdlandUSA er klar med sanktioner mod Nord Stream 2Den kontroversielle gasledning fra Rusland til Tyskland bliver ramt af sanktioner, siger USA's energiminister.
Gasledningen skal ifølge planen passere tæt på Bornholm.
21.
maj 2019 kl.
11.
57Bemærk: artiklen er mere end 30 dage gammelLæs opUSA's regering vil fremlægge et lovforslag, som vil ramme virksomheder med sanktioner, hvis de deltager i arbejdet med Nord Stream 2.
Det oplyser USA's energiminister, Rick Perry, under et besøg i Ukraine.
Her deltager han i indsættelsen af Volodimir Zelenskij som præsident.
Gasledningen skal ifølge planen passere tæt på Bornholm.
Den danske regering tøver med at godkende projektet, som Tyskland og andre lande i EU presser på for at få bygget færdig.
USA er stærkt kritisk over for Nord Stream 2 og ser det som en gave til Ruslands præsident, Vladimir Putin.
- Oppositionen til Nord Stream 2 er i live - i særdeleshed i USA, siger Perry.
- USA's senat vil vedtage en lov, som Repræsentanternes Hus vil godkende, og det vil blive sendt til præsidenten, og han vil underskrive den.
Den betyder, at der vil komme sanktioner på Nord Stream 2, siger han.
Læs også:Omdiskuteret gasledning nærmer sig Danmark dag for dag: 'Politikerne bruger forkerte argumenter'Uacceptabel og konkurrenceforvridende.
I en første reaktion fra den russiske regering kaldes truslen om sanktioner for USA uacceptabel og konkurrenceforvridende.
- Det er uacceptabelt ikke bare for os, men også for mange lande i EU, siger den russiske regerings talsmand, Dmitrij Peskov.
USA mener, at gasledningen vil gøre EU alt for afhængig af den russiske gas.
Der findes allerede en gasledning mellem Rusland og det nordlige Tyskland under navnet Nord Stream.
Rusland har også en gasledning gennem Ukraine til det europæiske marked, som risikerer at blive overflødig.
Det har både politiske og økonomiske konsekvenser for landet.
Det er det store regeringskontrollerede russiske selskab Gazprom, der står for Nord Stream 2.
Søndag sagde Gazproms topchef, Aleksej Miller, at der kan komme forsinkelser på projektet.
Men han uddybede det ikke nærmere, skriver dpa.
Han oplyste, at fire femtedele af finansieringen af gasledningen er på plads.
Den danske regering har sagt nej til den planlagte linjeføring ved Bornholm gennem dansk søterritorie og i stedet henvist til en anden rute.
Man har appelleret til EU-Kommissionen om at tage teten i sagen.
Flere østeuropæiske lande, heriblandt Polen, mener, at Rusland med gasledningen sikrer sig et økonomisk og politisk instrument, der vil true Europas sikkerhed.
/ritzau/ReutersFacebookTwitterKopier linkEmner:Rusland|USA|Vladimir Putin (politiker)|Europa-Kommissionen|Naturgas




https://www.dr.dk/nyheder/kultur/stadil-takker-af-i-loevens-hule-her-er-hans-afloeser

KulturStadil takker af i 'Løvens hule' – her er hans afløserDen nordjyske iværksætter Jacob Risgaard er ny 'løve' i det populære tv-program.
Jacob Risgaard havde en udfordrende skoletid med lidt for meget ballade.
I dag er han succesfuld forretningsmand og medejer af en række virksomheder.
Af Marie Ravn Nielsen21.
maj 2019 kl.
11.
00Bemærk: artiklen er mere end 30 dage gammelLæs opDen kommende sæson af 'Løvens hule' bliver uden Hummel-ejer og iværksætter Christian Stadil, der har været med de seneste fire sæsoner.
Han giver nemlig stafetten videre til den frederikshavnske iværksætter og virksomhedsejer Jacob Risgaard.
Den nye 'løve' driver netbutikken Coolshop i Aalborg sammen med sin kompagnon Mark Nielsen og er derudover også medejer af en række virksomheder, der blandt andet sælger varer inden for bolig, software, robotter og logistik.
Ved siden af er Jacob Risgaard foredragsholder, og han har siden 1996 arbejdet med e-handel.
På trods af en skæv skolestart og lidt for meget ballade på Frederikshavns gadehjørner kom jeg tilbage på sporet, fordi jeg mødte nogle mennesker, der troede på mig.
Jacob Risgaard, iværksætter og erhvervsmandLidt for meget balladeDet lå ellers ikke i kortene, at nordjyden skulle være virksomhedsejer og foredragsholder, fortæller han i en DR-pressemeddelelse.
- På trods af en skæv skolestart og lidt for meget ballade på Frederikshavns gadehjørner kom jeg tilbage på sporet, fordi jeg mødte nogle mennesker, der troede på mig.
Det gav blod på tanden og nye ideer, og investeringer blev med tiden til solide forretninger, udtaler han.
Nu ser Jacob Risgaard frem til at kunne hjælpe og sende andre iværksættere på rette vej.
- Jeg glæder mig til at kunne dele ud af mine erfaringer sammen med et stærkt hold i 'Løvens hule', som jeg gennem alle sæsoner har fulgt med stor interesse, siger Jacob Risgaard, som mange P1-lyttere også vil kende som panelmedlem i programmet 'Public Service'.
Christian Stadil har været med i samtlige fire sæsoner af 'Løvens hule' og har i løbet af alle sæsonerne investeret for 7,7 millioner kroner.
Barn nummer fire får Stadil til at takke afChristian Stadil forlader i øvrigt på ingen måde programmet, fordi han er træt af det.
I stedet skal man finde forklaringen på den travle erhvervsmands farvel i privaten.
- Med barn nummer fire på vej og en travl forretning i egne rækker var det et godt tidspunkt at sige tak for denne gang på.
Og af den grund træder jeg ud af 'Løvens hule'.
Det er med den største glæde og positive forventning, at jeg nu overlader stolen til Jacob Risgaard, siger Christian Stadil.
Når næste sæsons håbefulde iværksættere skal præsentere deres forretningsideer, bliver det derfor foran 'løverne' Jacob Risgaard, Mia Wagner, Jesper Buch, Jan Dal Lehrmann og Peter Warnøe.
FacebookTwitterKopier linkEmner:Christian Stadil (erhvervsleder)|Peter Warnøe (erhvervsleder)|Iværksættere|Frederikshavn|Hummel




https://www.dr.dk/nyheder/indland/politiet-har-haft-adgang-til-thomas-borgens-digitale-liv

Hvidvask i Danske BankSe temaIndlandPolitiet har haft adgang til Thomas Borgens digitale livUnder en ransagning fik politiet adgang til computere og servere tilhørende tidligere topchef i Danske Bank.
Danske Banks tidligere topchef Thomas Borgen er sigtet i sag om hvidvask af milliarder.
(Arkivfoto) 21.
maj 2019 kl.
10.
47Bemærk: artiklen er mere end 30 dage gammelLæs opDa politiet i marts ransagede tidligere topchef i Danske Bank Thomas Borgens hjem, havde efterforskerne ikke blot adgang til hans hus.
Det fremgår af en kendelse fra Københavns Byret, som Ritzau har fået aktindsigt i.
Politiets efterforskere havde også adgang til at ransage Thomas Borgens computere, mobiltelefoner, tablets, servere samt andre medier til lagring af elektroniske oplysninger.
Derudover var der også adgang til lagrede data, som Borgens elektroniske enheder giver adgang til og data lagret i cloudtjenester.
Den tidligere topchef er blevet sigtet af Bagmandspolitiet i sagen om omfattende hvidvask i Danske Banks estiske filial.
Sigtelsen blev rejst i forbindelse med ransagningen af han private hjem 12.
marts.
Det fremgår ikke af kendelsen fra Københavns Byret, hvad det mere præcist er, Thomas Borgen er sigtet for.
Læs også:Politiet sigter Thomas Borgen i hvidvask-sagGrov uagtsomhed eller forsætligtBeslutter myndighederne sig for at rejse tiltale mod den 55-årige Thomas Borgen, retter opmærksomheden sig mod, hvorvidt der er tale om grov uagtsomhed eller om en forsætlig overtrædelse af den lov, der skal hindre hvidvask.
Hvis der er tale om særlig grove og forsætlige handlinger er der mulighed for, at det udløser en frihedsstraf.
Omvendt kan grov uagtsomhed straffes med bøde.
Berlingske har tidligere berettet om, at ti tidligere chefer i Danske Bank er blevet sigtet i sagen, der udløber af formodet hvidvask i milliardklassen.
Ifølge Finans.
dk er ni chefer en del af sagskomplekset.
Ud over Borgen har tidligere økonomidirektør Henrik Remlau-Hansen, tidligere chefjurist Flemming Pristed og Lars Mørch, der var chef for bankens internationale aktiviteter, bekræftet, at de er sigtede i sagen.
De har alle fået deres private hjem ransaget.
Ifølge Finans.
dk er gruppen sigtet for at have overtrådt bestemmelser i hvidvaskloven.
Politiet har også ifølge Berlingske fået tilladelse til at anmode svenske myndigheder om at måtte ransage en svensk bolig, der tilhører Mikael Ericson, som var chef for bankens internationale aktiviteter fra 2014 til 2016.
Allerede i november sidste år sigtede Bagmandspolitiet Danske Bank.
/ritzau/FacebookTwitterKopier linkEmner:Thomas F.
Borgen (erhvervsleder)|Danske Bank|Bagmandspolitiet|Pengeinstitutter|Økonomisk kriminalitet




https://www.dr.dk/sporten/atletik/semenya-vil-ikke-foelge-nye-regler-og-loeber-ny-distance-i-californien

AtletikSemenya vil ikke følge nye regler og løber ny distance i CalifornienLøberen Caster Semenya stiller op i 3000-meterløb ved stævne og slipper for at tage hormonnedsættende medicin.
Den 28-årige sydafrikaner har vundet guld i 800-meterløb ved både OL, VM og diverse andre stævner og står noteret for den fjerdebedste tid på distancen nogensinde blandt kvinder.
21.
maj 2019 kl.
08.
50Bemærk: artiklen er mere end 30 dage gammelLæs opDen sydafrikanske løber Caster Semenya stiller op i 3000-meterløb ved Diamond League-stævnet i Stanford i Californien i slutningen af juni.
Det skriver flere internationale nyhedsbureauer.
Dermed slipper Semenya for at tage hormonnedsættende medicin forud for løbet, som hun ellers skulle have gjort, hvis hun havde stillet op i favoritdisciplinen, 800 meter.
Nye regler fra Det Internationale Atletikforbund (IAAF) betyder nemlig, at sportsfolk som Semenya med et højt niveau af mandlige kønshormoner medicinsk skal sænke deres testosteronniveau, hvis de vil konkurrere på eliteplan inden for visse discipliner.
Semenya og Det Sydafrikanske Atletikforbund prøvede sagen ved Den Internationale Sportsdomstol (CAS), men fik ikke medhold, og dermed trådte de nye regler i kraft 8.
maj.
Diamond League-stævnet i Californien bliver det første for Semenya, siden de nye regler trådte i kraft.
I forbindelse med dommen slog CAS fast, at IAAF's regler er diskriminerende, men nødvendige for at sikre fair konkurrence.
Semenya sagde efter dommen, at hun nægter at tage medicin for at kunne konkurrere.
- Nej!
Det er en ulovlig fremgangsmåde.
- Jeg ved ikke, hvad der skal ske nu.
Men ingen skal fortælle mig, hvad jeg skal gøre.
Hvis nogen vil stoppe mig, er det deres problem, ikke mit, sagde hun.
Sydafrikas Atletikforbund har valgt at anke dommen til Den Schweiziske Forbundsdomstol.
Stævnet i Californien bliver det første for Semenya, siden de nye regler trådte i kraft.
Den 28-årige sydafrikaner har vundet guld i 800-meterløb ved både OL, VM og diverse andre stævner og står noteret for den fjerdebedste tid på distancen nogensinde blandt kvinder.
/ritzau/FacebookTwitterKopier linkEmner:International Association af Athletics Federation|Den Internationale Sportsdomstol|Californien|Sydafrika|Atletik




https://www.dr.dk/nyheder/udland/ibiza-gate-fortsaetter-frihedspartiet-truer-oestrigs-kansler-med-mistillidsvotum

UdlandIbiza-gate fortsætter: Frihedspartiet truer Østrigs kansler med mistillidsvotumKansler Kurz risikerer et mistillidsvotum, efter en videoskandale har fået regeringen til at falde fra hinanden.
Den østrigske kansler, Sebastian Kurz, risikerer et mistillidsvotum.
Af Sean Coogan21.
maj 2019 kl.
11.
29 | opdateret 21.
maj 2019 kl.
12.
44Bemærk: artiklen er mere end 30 dage gammelLæs opDet højreradikale Frihedsparti melder sig klar til at støtte et mistillidsvotum mod den østrigske kansler, Sebastian Kurz.
Det oplyser Frihedspartiets Herbert Kickl, som kansleren i går anmodede om at få fyret som indenrigsminister.
Dermed ser den politiske skandale i forbindelse med 'Ibiza-gate' ud til at fortsætte.
Frihedspartiet indgik i regering med Kurz's konservative parti, indtil hemmelige optagelser henover weekenden har kastet Frihedspartiet ud i en politisk skandale.
Læs også:Video-skandale: Regeringsparti trækker alle ministre i Østrig efter fyreseddelI de to år gamle skjulte optagelser fra et feriehus på Ibiza ses Frihedspartiets formand, Heinz-Christian Strache, tilbyde gunstige statslige kontrakter til gengæld for partistøtte i en samtale med en kvinde, der udgiver sig for at være en rig forretningskvinde og niece til en russisk oligark.
Det har ført til, at Strache i weekenden trak sig som vicekansler.
I aftes oplyste den østrigske kansler så, at han også ønsker at fyre indenrigsministeren, Herbert Kickl, som følge af videoskandalen.
Kickl var nemlig partisekretær i Frihedspartiet i den periode, som skandalevideoen er fra.
Hvis der var tale om ulovlig partifinansiering, kunne det derfor implicere Kickl.
Derfor mener Kurz, at man ikke kan komme til bunds i skandalen, mens Kickl er minister.
De seneste kapitler i det østrigske drama er blevet føjet til i de seneste timer, hvor Frihedspartiet i aftes bebudede, at det trækker alle sine ministre fra regeringen i protest, og partiet altså nu åbner for at vælte kansleren.
Øjnene rettes mod socialdemokraterneKurz og Østrigs præsident oplyste i søndags, at de sigter efter et nyvalg i september, så tilliden til den østrigske regering kan blive genoprettet.
I mellemtiden bør Frihedspartiets ledige ministerposter blive besat af eksperter og embedsmænd, mener Kurz.
Kickl siger, at Frihedspartiet ikke selv vil fremsætte en mistillidsdagsorden.
Men hvis andre gør det, så vil partiet gå imod den konservative Kurz, skriver Ritzau.
Oppositionspartiet Jetzt meldte i går ud, at partiet var klar til at stille et mistillidsvotum mod kansleren.
Men selv med støtten fra Frihedspartiet er der ikke flertal som det ser ud nu, forklarer Michael Reiter, der er DR's Tyskland- og Østrigskorrespondent.
Derfor rettes øjnene nu mod socialdemokraterne, SPÖ.
- Spørgsmålet er, om SPÖ vil stille sig tilfreds med at få medindflydelse på nye eksperter og embedsmænd på ministerposterne, eller om de vil udnytte Kurz' svækkelse og gå med på votumet for at få hele regeringen inklusive kansleren fjernet, siger han.
Det kan de profitere af, fordi Kurz så skal føre valgkamp uden at være siddende kansler, hvilket vil svække den tidligere politiske superstjerne, forklarer korrespondenten.
Men på den anden side vil det måske give bagslag og skabe vrede i befolkningen, hvis SPÖ vælger at vælte Kurz på meget følsomt tidspunkt med valg til Europa-Parlamentet og efterfølgende valg af ny EU-kommissionsformand, forklarer Michael Reiter.
- Det vil svække Østrigs forhandlingsposition, hvis de sender en embedsmand i stedet for en kansler.
Og det vil være konsekvensen, hvis hele regeringen erstattes af embedsmænd og eksperter, siger han.
Formanden for Jetzt, Peter Pilz, oplyser her til eftermiddag over for Reuters, at han vil fremsætte et mistillidsvotum på mandag.
FacebookTwitterKopier linkEmner:Sebastian Kurz (politiker)|Europa-Parlamentet|Østrig|Socialdemokraterne|Offentlig forvaltning




https://www.dr.dk/nyheder/udland/28-arig-bag-massakre-i-new-zealand-anklages-terror

Udland28-årig bag massakre i New Zealand anklages for terrorManden, som stod bag drab på 51 muslimer i Christchurch, sigtes nu også for terror.
I anklageskriftet vil der blive nedlagt påstand om, at det var en terrorhandling, der blev begået 15.
marts 2019 i Christchurch.
21.
maj 2019 kl.
09.
03Bemærk: artiklen er mere end 30 dage gammelLæs opPolitiet i New Zealand mener nu, at der var tale om terror, da to moskéer i byen Christchurch blev angrebet af en bevæbnet mand i marts.
Derfor har man nu også sigtet den mistænkte i sagen, den 28-årige australier Brenton Tarrant, for at have overtrådt landets terrorlovgivning.
Tarrant er i forvejen sigtet for at have dræbt 51 personer og for at have forsøgt at dræbe yderligere 40.
- I anklageskriftet vil der blive nedlagt påstand om, at en terrorhandling blev begået 15.
marts 2019 i Christchurch, hedder det.
Hidtil har Tarrant kun været anklaget for 50 drab.
Men for nylig døde en tyrkisk mand på et hospital i Christchurch som følge af de skader, han pådrog sig under angrebet.
Derfor er sigtelsen også ændret på det punkt.
New Zealand indførte særlige terrorlove i 2002.
Sagen mod Brenton Tarrant skal vise, hvordan de fungerer i praksis.
Maksimumsstraffen for sådanne handlinger er livsvarigt fængsel.
Læs også:Facebook strammer Live-regler efter angreb i ChristchurchSkal undersøges af psykiatereNæste retsmøde i sagen er planlagt til at foregå 14.
juni.
Selve retssagen forventes dog først at begynde næste år.
Psykiatere skal undersøge, om Tarrant var tilregnelig i gerningsøjeblikket, og om han vil være i stand til at møde op ved den kommende retssag.
Han holdes i øjeblikket indespærret i et topsikret fængsel.
Brenton Tarrant har sagt, at han ikke vil gøre brug af en advokat, men vil forsvare sig selv i retten.
Ifølge politiet er cirka 200 familiemedlemmer til ofre og overlevende fra massakren tirsdag blevet orienteret om den supplerende anklage for terror.
Efter massedrabene lykkedes det landets premierminister, Jacinda Ardern, at få vedtaget en reform af New Zealands våbenlovgivning.
Det vil for fremtiden være meget sværere at købe og eje et våben.
/ritzau/ReutersFacebookTwitterKopier linkEmner:New Zealand|Christchurch|Terrorisme|Kriminalitet|Mord




https://www.dr.dk/nyheder/penge/cityringen-forsinket-kobenhavns-nye-metrolinje-abner-forst-i-september

PengeCityringen forsinket: Københavns nye metrolinje åbner først i septemberDen nye metrolinje i København åbner først til efteråret, fordi entreprenørerne ikke har overholdt deadline.
Metroselskabet forventer at kunne melde en endelig åbningsdato ud i juni.
21.
maj 2019 kl.
09.
48Bemærk: artiklen er mere end 30 dage gammelLæs opMetroselskabet meddeler, at Cityringen i København bliver to måneder forsinket og først ventes at åbne i slutningen af september.
Det skyldes, at entreprenøren på byggeriet, Copenhagen Metro Team (CMT), ikke har overholdt en aftalt deadline i marts.
Derfor udestår der fortsat en del testkørsler, før sikkerhedsgodkendelsen kan komme i hus.
- Selv om det i det store billede er mindre ting, der mangler, har det desværre vist sig at være for meget til, at det er realistisk at indhente det forsinkede arbejde.
- Derfor er vi nødt til at rykke åbningen af Cityringen til slutningen af september, siger Metroselskabets administrerende direktør, Henrik Plougmann Olsen, i en pressemeddelelse.
Han understreger dog, at en åbning i september forudsætter, at den reviderede tidsplan holder.
Metroselskabet forventer at kunne melde en endelig åbningsdato ud i juni.
Læs også:VIDEO Københavns kommende metrostrækning blev vist fremSkulle været åbnet i decemberCityringen skulle oprindelig være åbnet i december sidste år, men i 2014 udsatte man den planlagte åbning med syv måneder.
De seneste forsinkelse betyder, at den samlede regning for Cityringen stiger med 165 millioner kroner.
Metroselskabet vil dog forsøge at få ekstraomkostningerne dækket af CMT.
Cityringen supplerer de nuværende to linjer og forventes at få antallet af årlige rejser med Metroen til at fordobles.
Senere er det planen at udvide Metro-netværket med afstikkere til Nordhavn og Sydhavn, hvor der de seneste år er bygget mange tusinde nye boliger.
/ritzau/FacebookTwitterKopier linkEmner:Henrik Plougmann Olsen (erhvervsleder)|København|Metroselskabet|Copenhagen Metro Team|Jernbaneanlæg




https://www.dr.dk/nyheder/udland/efter-8-aars-venten-new-zealand-leder-efter-afdoede-minearbejdere

UdlandEfter 8 års venten: New Zealand leder efter afdøde minearbejdere29 minearbejdere blev aldrig bjærget efter en ulykke i 2010.
Familierne håber, at nye beviser kan føre til retssag.
Newzealandske bjærgningsfolk er i dag begyndt at lede efter de minearbejdere, der blev dræbt for otte år siden.
Af Sean Coogan og Tobias Sydradal (video)21.
maj 2019 kl.
08.
44Bemærk: artiklen er mere end 30 dage gammelLæs op- Vi gjorde det.
Vi vandt.
Sådan siger Anna Osborne, efter at newzealandske bjærgningsfolk i dag har brudt forseglingen af Pike River-kulminen.
I november 2010 blev minen ramt af en metaneksplosion, som førte til, at 29 minearbejdere blev indespærret.
Fem dage senere blev minen ramt af nye eksplosioner, som tog livet af minearbejderne - herunder Anna Osbornes mand.
Læs også:Premierminister kræver svar om mineulykkeEfter adskillige nye eksplosioner blev minen forseglet og har været det frem til i dag.
Myndighederne har i mange år fastholdt, at minen var for farlig at bevæge sig ind i.
Men i 2017 gjorde premierminister Jacinda Ardern en eftersøgning i minen til en del af sit valgprogram, og hun har siden sin tiltræden som premierminister skabt et nyt ministerium med ansvaret for projektet.
To af hendes ministre har ligefrem meldt sig til at være den første, der træder ind i minen, skriver The Guardian.
Vil have ansvaret placeretNew Zealand er ikke et land, hvor 29 mennesker skal kunne dø, uden det har konsekvenser, lyder budskabet i dag fra ministeren Andrew Little, der har ansvaret for undersøgelsen af Pike River-minen.
De efterladte håber, at undersøgelsen kan give svar.
- Familierne håber alle sammen, at holdet, der går ind med sin retsmedicinske ekspertise, vil finde nye beviser for fremtidig retsforfølgelse af dem, der lod minen eksplodere, siger hun ifølge nyhedsbureauet AP.
Minen blev rystet af flere voldsomme eksplosioner.
Billedet er taget 11 dage efter den første, som indespærrede de 29 minearbejdere.
 Fem dage efter den første eksplosion blev familiemedlemmer oplyst om, at en ny kraftig eksplosion havde ramt minen.
 Et halvt år senere besøgte den britiske prins William de efterladte.
1 / 3Minen blev rystet af flere voldsomme eksplosioner.
Billedet er taget 11 dage efter den første, som indespærrede de 29 minearbejdere.
1 / 3Fem dage efter den første eksplosion blev familiemedlemmer oplyst om, at en ny kraftig eksplosion havde ramt minen.
2 / 3Et halvt år senere besøgte den britiske prins William de efterladte.
3 / 3Undersøgelsen vil ikke omfatte den inderste del af minen, der er blokeret af nedfaldne sten, og det vides derfor ikke, hvor mange personer der er mulighed for at bjærge, skriver AP.
Nyhedsbureauet beretter, at newzealandsk politi vil undersøge om nye beviser fra minen kan bruges til retsforfølgelse.
En tidligere undersøgelse fandt, at selskabet bag minen havde udsat minearbejderne for uacceptabelt store risici i forsøget på at opnå økonomiske mål.
Sigtelser mod selskabets direktør blev droppet, efter selskabet indgik et økonomisk forlig, der holdt sagen fra domstolene.
Det skabte vrede hos flere af de efterladte.
Siden har New Zealands højesteret fundet forliget ulovligt, men mineselskabet er i mellemtiden gået fallit.
FacebookTwitterKopier linkEmner:New Zealand|Mineindustri|Arbejdspladser|Kriminalitet|The Guardian




https://www.dr.dk/nyheder/regionale/syd/11-albanere-skjulte-sig-i-henriks-trailer-han-fik-regninger-og-boeder-knap-en

Syd- og Sønderjylland11 albanere skjulte sig i Henriks trailer: Han fik regninger og bøder for knap en million kronerDanske chauffører beder om nye ruter af frygt for kæmpebøder for menneskesmugling.
Vognmand Henrik Skov Christensen har flere gange oplevet, at albanere har skjult sig under eller i hans lastbiltrailere i håbet om illegalt at komme med færgen til England.
(© (c) DR)Af Louise Mandrup (interview) og Susanne Kristine Terman Pedersen21.
maj 2019 kl.
08.
20Bemærk: artiklen er mere end 30 dage gammelLæs opNæsten en million kroner i ødelagt gods, bøder for menneskesmugling, hotelophold og flybilletter til 11 mennesker.
Det er den regning, vognmand Henrik Skov Christensen i dag står til at skulle betale.
- Det er slet ikke rimeligt.
Det er jo fuldstændig ude af mine hænder.
Albanere må gerne være i DanmarkAlbanien er ikke med i EU, men har en aftale med EU, der indebærer, at albanerne er fritaget for at skulle søge om visum, hvis de vil rejse til og inden for EU.
Som albaner kan man opholde sig i ét – eller flere – EU-medlemslande i maksimum 90 dage over en periode på 180 dage – uden visum, og hvis man derudover også opfylder de generelle betingelser ved visumfrit besøg.
De 90 dage kan enten bruges til ét sammenhængende ophold eller til flere kortere ophold.
Kilde: Udlændingestyrelsen og Europa-ParlamentetI november 2016 sendte Henrik Skov Christensen en trailer til England via Esbjerg Havn.
Traileren havde været parkeret uden for havneområdet i fire timer og blev tjekket, inden den blev kørt ombord på færgen.
Men da traileren kom i land i England hoppede ti voksne albanere samt et spædbarn ud.
- Jeg fik en regning på 566.
000 kroner i tabt gods, da det skulle destrueres - plus hotelophold og 2.
000 pund i bøde per person, siger vognmanden.
Samlet set løber regningen for de 11 ubudne gæster op i 962.
000 kroner.
Læs også:Albanere gemmer sig i danske lastbiler i dagevis: Forsøger illegalt at rejse fra Esbjerg til England54 albanere taget på tre månederSiden i sommer har Esbjerg Havn oplevet en øget trafik af albanere, som trænger ulovligt ind på havneområdet og gemmer sig i og under lastbiltrailere for at komme med færgen til Storbritannien.
Alene i årets tre første måneder er 54 albanere blevet taget på fersk gerning på havnen i Esbjerg, efter at de har forsøgt at komme illegalt til England.
Hos transportbrancheorganisationen ITD genkender Jørn-Henrik Carstens, der er politisk chef, også billedet.
- Det er et tiltagende problem.
Der er flere og flere af vores medlemmer, der har henvendt sig og spurgt, hvordan de skal forholde sig for at sikre sig mod illegale passagerer.
Chauffører frygter store bøderBøden for at smugle et menneske til England er 2.
000 pund eller cirka 17.
000 kroner.
Hos ITD oplever man, at flere chauffører beder om andre ruter af frygt for den økonomiske konsekvens, det kan have, hvis en albaner kravler ind i traileren, efter chaufføren har sat den på Esbjerg Havn.
Jørn-Henrik Carstens mener, at det er helt urimeligt, at det er vognmanden, der står med bevisbyrden, når der hopper illegale immigranter ud af en dansk trailer i England.
- Det er imod de principper, vi har i retssikkerheden.
Vi mener ikke, at det er chaufførens opgave at udføre grænsekontrol, men det er det, de kommer til at skulle gøre, siger Jørn-Henrik Carstens.
Albanerne gemmer sig i lastbiler på Esbjerg havn i op til fem dage ad gangen.
(© (c) privatfoto) Chaufførerne finder tydelige tegn på, at Albanerne har gemt sig i lastbilernes hængere i dagevis.
(© (c) privatfoto) Albanerene skærer hul i lastbilernes pressening for at komme ind.
(© (c) privatfoto) Indeholder lasten fødevarer skal det hele destrueres, hvis albanerne har opholdt sig mellem varerne.
(© (c) privatfoto)1 / 4Albanerne gemmer sig i lastbiler på Esbjerg havn i op til fem dage ad gangen.
(© (c) privatfoto)1 / 4Chaufførerne finder tydelige tegn på, at Albanerne har gemt sig i lastbilernes hængere i dagevis.
(© (c) privatfoto)2 / 4Albanerene skærer hul i lastbilernes pressening for at komme ind.
(© (c) privatfoto)3 / 4Indeholder lasten fødevarer skal det hele destrueres, hvis albanerne har opholdt sig mellem varerne.
(© (c) privatfoto)4 / 4Fra politisk side er der kritik af størrelsen af bøderne.
Blandt andet fra Christel Schaldemose, der er kandidat til Europa-Parlamentet for Socialdemokratiet.
- Vognmændene har et medansvar, men når man uforvarende ender med at få en kæmpe bøde, fordi der ikke har været sikring nok i havneområdet, er det urimeligt.
Hos Venstre er kandidat til Europa-Parlamentet Asger Christensen enig.
- Selvfølgelig har de et ansvar for, at de ikke slæber uønskede personer eller varer ind i et andet land, og der skal også være en straf for det, men det her er langt ud over det, der er retfærdigt.
Læs også:Albanere rejser illegalt til England via Esbjerg: Flere politikere vil have ændret visumreglerneHar ikke betalt bøder endnuVognmand Henrik Skov Christensen sender hvert år cirka 20.
000 trailere med færgen til England.
Men selvom forholdene er forbedret, efter Esbjerg Havn har øget sikkerheden, mener han, at problemet skal løses i EU.
- Det er reglerne, der er skruet forkert sammen, når det kan lade sig gøre, at de samme mennesker bliver ved og ved med at forsøge, indtil de en skønne dag kommer til England.
Henrik Skov Christensen har endnu ikke betalt regningen på 962.
000 kroner endnu, da sagen, der er for retten i England, stadig ikke er afgjort.
FacebookTwitterKopier linkEmner:Christel Schaldemose (politiker)|England|Europa-Parlamentet|Esbjerg Havn|Transportvirksomhed




https://www.dr.dk/nyheder/politik/ep-valg/toemmermaend-eller-sofa-doven-brevstem-og-undgaa-koe-ved-valgstederne

EP-valgTømmermænd eller sofa-doven?
Brevstem og undgå kø ved valgstederneDu kan allerede nu brevstemme til europaparlamentsvalget.
De 80.
000 unge, der skal til karneval i Aalborg, kommer nok til at have lidt ondt i hovedet, når de skal stemme til europaparlamentsvalget dagen efter.
Af Sarah Munk Jørgensen (video) og Agnes Amanda Vesth Rasmussen21.
maj 2019 kl.
08.
00Bemærk: artiklen er mere end 30 dage gammelLæs opPå søndag skal vi allesammen af sti af sted til valgurnerne for at stemme om, hvem der skal repræsentere Danmark i Europa-Parlamentet.
Men er du eksempelvis en af de 80.
000 unge, der har været til karneval i Aalborg dagen før, så kan der virke langt til valgstedet.
Hvornår er der valg til Europa-Parlamentet?
Det danske valg til Europa-Parlamentet finder sted i dag.
Medlemmerne bliver valgt ved direkte valg i alle EU-lande.
Sammen med medlemslandenes ministre vedtager europaparlamentarikerne nye love i EU.
Danmark skal vælge 14 medlemmer til Europa-Parlamentet.
13 indtager deres pladser den 2.
juli, mens nummer 14 indtager sin plads, i det øjeblik Storbritannien forlader EU.
Du skal nemlig overkomme dine tømmermænd, modstå sofaen og Netflix for så at hive dig selv ned i stemmeboksen til europaparlamentsvalget.
Det er måske ikke overraskende, hvis der ryger et par vælgere i svinget.
Læs også:80.
000 skal stemme til valget dagen efter stort karneval: Måske en god ide at brevstemmeMen hvad end du har tømmermænd, skal på forlænget weekend til Paris eller er til konfirmation hele dagen, så kan du stadig nå at stemme.
Det er nemlig allerede nu muligt at brevstemme.
Her får du den ultimative guide til, hvordan man brevstemmer.
1.
Det skal du gøre, inden du brevstemmerHvis du ikke er en kæmpe fan af lange køer ved valgstederne, så kan du brevstemme på forhånd.
Ingenting.
For at brevstemme skal du troppe op hos din lokale borgerservice, på biblioteket eller hvor din kommune har opstillet et brevstemmested.
Du kan finde ud af, hvilken tid valgstederne har åbent på deres egen hjemmeside.
Og så dukker du ellers bare op.
Du behøver hverken bestille tid eller vente på, at dit valgkort lander i postkassen.
Der er heller ingen grund til at panikke, hvis du er på højskole eller i sommerhus fra nu og til valget.
Du må nemlig brevstemme i alle kommuner, også selvom det ikke er din egen.
Læs også:Seks uger til EP-valg: Nu kan du sende din stemme med postenHvis du er i udlandet, så kan du stemme på danske konsulater eller ambassader.
Og er du eller ude af stand til at forlade dit hjem, så kan du søge om at få lov til at brevstemme derhjemme.
Det kan du læse mere om på borger.
dk.
Hvis du er indlagt på hospitalet, er i fængsel, bor på plejehjem eller institution, så kan du stemme der.
I nogle kommuner kan du også stemme på biblioteker eller mobile brevstemmesteder - spørg kommunen, hvor du kan brevstemme.
Læs også:12-årige Louis er altid med sin mor i stemmeboksen: 'Ret vildt bare at sætte et kryds'2.
Husk identifikationSelvom de fleste nok godt kan genkende denne vælger, så skal du have pas, kørekort eller det gule sygesikringskort med, når du skal brevstemme.
Når du har fundet frem til åbningstiderne på din lokale borgerservice, så skal du huske at tage enten sygesikringsbevis, kørekort eller pas med.
Det behøver ikke at være billedlegitimation.
Når du har vist en af delene, så får du udleveret en stemmeseddel og en blå kuvert til at lægge stemmesedlen ned i.
Du bestemmer selv, om du vil stemme på et parti, en kandidat, både kandidaten og dens parti eller slet ingen af delene.
Læs også:Mange unge gider ikke EU-valget - og det kan blive endnu værre denne gang3.
Valget i boksenHvis du har øvet dig i flere år på at skrive det perfekte kryds, så er brevstemning nok ikke for dig.
Her skal du nemlig skrive navnet på den kandidat eller det parti, du vil stemme på.
Når du har fået stemmesedlen, går du ind i valgboksen med den.
Her er en lang liste med alle partierne og kandidaterne, som du kan stemme på.
Der er sågar en kuglepen.
Og du skal faktisk ikke sætte et kryds.
I stedet er der tre felter, hvor du kan skrive partiets bogstav, partiets navn og kandidatens navn.
Her er det vigtigt, at du staver kandidatens navn rigtigt, især hvis du ikke også stemmer på kandidatens parti.
Ellers kan din stemme nemlig blive ugyldig.
Læs også:Hvem skal du sende til EU?
Tag kandidat-testen herHvis du er kendt for at skrive nogle grimme kragetæer, kan det være en god idé at stemme på kandidatens parti også.
Til gengæld er det mindre vigtigt, om du kommer til at skrive lidt uden for stregerne.
Når du har besluttet dig, lægger du stemmesedlen i den blå kuvert, som du giver til personen bag skranken.
Personen giver dig så en følgeseddel, hvor du skal underskrive, at du har stemt.
Både følgeseddel og den blå kuvert bliver lagt i en konvolut, som bliver smidt i stemmeurnen.
Altså bare en papkasse, der er klippet hul i.
Læs også:EP-spidskandidater uenige: Er Folketingsvalgkamp godt eller skidt for EU-debatten?
4.
Hvis du fortryder din stemmeDu kan brevstemme lige så mange gange du vil.
Men det er kun den sidste stemme, der tæller.
Det kan jo ske, at man skifter mening undervejs i en valgkamp.
Og det er heldigvis ikke noget problem, hvis man allerede har brevstemt - man kan nemlig bare brevstemme igen.
Proceduren er helt den samme, som beskrevet ovenfor.
Det er nemlig den sidst modtagne brevstemme, der gælder.
Og når du så er helt sikker i dit valg, så er der ikke andet for end at læne sig tilbage og slappe af, mens alle andre valfarter til valgstederne.
Læs også:Dobbelt-valg kan blive et problem for flere kandidater5.
Aflever din stemmeseddelNår du har brevstemt, kan du jo vælge at holde valgfesten på sofaen.
Når du har skrevet navnet på en kandidat eller et parti på din stemmeseddel (eller begge dele, selvfølgelig inden for samme parti) og har puttet den i kuverten, så er du klar til at gå ud af stemmeboksen.
Her vil der så være en til at tage imod din stemme.
Du har hermed stemt til europaparlamentsvalget.
Din stemme bliver nu sendt til valgkontoret og bliver talt op sammen med alle de andre stemmer.
OBS: Du kan brevstemme indtil den 23.
maj.
Er du stadig i tvivl om, hvem du skal stemme på, kan du lære mere om de danske spidskandidater her:Der er valg til Europa-Parlamentet 26.
maj.
Her kan du møde alle de danske spidskandidater.
FacebookTwitterKopier linkEmner:Europa-Parlamentet|Valg og folkeafstemninger|borger.
dk|Offentlig forvaltning|Aalborg




https://www.dr.dk/nyheder/vejret/sjaelland-ramt-af-skybrud-jylland-staar-tur

VejretSjælland ramt af skybrud – Jylland står for turI Holbæk faldt 39 millimeter på en halv time.
Holbæk fik en måneds nedbør i løbet af natten, oplyser DMI.
Af Anne Klit Øllgaard21.
maj 2019 kl.
07.
01Bemærk: artiklen er mere end 30 dage gammelLæs opBorgere i Nordvestsjælland, der har været tidligt oppe her til morgen, er vågnet op til noget af et regnskyl.
© ScanpixSend os dit billede eller videoBlev du ramt af nattens voldsomme skybrud?
Så send gerne billeder eller video.
Bruger vi det, skal vi selvfølgelig nok kreditere dig.
Send det til mln@dr.
dk.
Mellem klokken 4 og 4.
30 i morges er der faldet 39 millimeter regn i Holbæk, viser målingen fra Danmarks Meteorologiske Institut (DMI).
Et skybrud defineres ved 15 millimeter regn på en halv time, så Holbæk har været hårdt ramt, siger vagtchef ved DMI, Claus Larsen:- Til sammenligning falder der normalt 43 millimeter i gennemsnit i det vestsjællandske område i hele maj måned.
Så det her er ret voldsomt - især for den her årstid.
Normalt ser vi den slags skybrud i sensommeren, siger han.
Også Tessebølle ved Herfølge og Viby Sjælland har været hårdt ramt af skybrud.
Her er der faldet henholdsvis 19 og 18 millimeter regn inden for en halv time, viser DMI's målinger.
Mens Fyn ser ud til at være gået fri for den voldsomme regn, er det nu jyderne, der står for tur.
Her er der størst risiko for skybrud i det centrale Jylland i de tidlige eftermiddagstimer, fortæller vagtchef Claus Larsen:- Det er især trekantsområdet fra Silkeborg op mod Limfjorden og ud mod Thyborøn og Hvide Sande, der kan se frem til et regnskyl af de store.
FacebookTwitterKopier linkEmner:Danmarks Meteorologiske Institut|Vejret|Sjælland|Jylland|Twitter




https://www.dr.dk/nyheder/politik/folketingsvalg/venstre-er-klar-til-fjerne-uddannelsesloftet

FolketingsvalgVenstre er klar til at fjerne uddannelsesloftetPartiet har dog ikke fundet de 300 millioner kroner om året, det koster, når studerende tager flere videregående uddannelser.
Af Anne Klit Øllgaard21.
maj 2019 kl.
06.
55Bemærk: artiklen er mere end 30 dage gammelLæs opVenstre er klar til at fjerne det omstridte uddannelsesloft, de selv har været med til at vedtage.
Det siger uddannelses- og forskningsminister Tommy Ahlers (V).
Loven, der blev indført i 2016 og senere justeret, begrænser muligheden for at tage mere end en uddannelse på samme niveau.
Det går fuldstændigt imod det, som vi gerne vil med uddannelsessystemetUddannelses- og forskningsminister Tommy AhlersIfølge ministeren er de grundlæggende tanker bag loftet rigtige, men det begrænser fleksibiliteten i uddannelsessystemet.
- Vi kan mærke, at det går mod vores overordnede tanker om uddannelsessystemet, der skal være fleksibelt.
Uddannelsesloftet bliver af de studerende set som, at de ikke må træffe forkerte valg og lave fejl.
Det går fuldstændigt imod det, som vi gerne vil med uddannelsessystemet, siger Tommy Ahlers.
Flertal for af afskaffe loftetUddannelsesloftet blev vedtaget i 2016 af regeringen, Dansk Folkeparti og Socialdemokratiet.
Siden har uddannelsesloftet mødt stor kritik fra blandt andet de studerende selv.
Over 50.
000 skrev under på et borgerforslag om at afskaffe loftet - det blev dog stemt ned i Folketinget.
UddannelsesloftetUddannelsesloftet vedtages i 2016 af VLAK-regeringen, Dansk Folkeparti og Socialdemokratiet.
Loftet forhindrede studerende, der har gennemført én videregående uddannelse, i at blive optaget på en ny uddannelse på samme eller lavere niveau.
En række uddannelser var dog undtaget loftet - nemlig, hvis uddannelsen havde et særligt arbejdsmarkedsbehov.
Det gælder for 2019 og 2020 en lang række diplom- og civilingeniøruddannelser.
Efter massiv kritik blev uddannelsesloftet justeret i 2017, så man efter seks år nu kunne tage en ny uddannelse.
Socialdemokratiet, Enhedslisten, Alternativet, SF, Radikale Venstre, Liberal Alliance og altså nu Venstre ønsker uddannelsesloftet afskaffet.
Kilde: Uddannelses- og ForskningsministerietPå sidste års folkemøde på Bornholm meddelte Mette Frederiksen (S), at Socialdemokratiet havde ændret kurs og nu også ønskede at afskaffe uddannelsesloftet.
Resten af rød blok deler den holdning, ligesom også Liberal Alliance ønsker loftet fjernet.
- Vi konstaterer, at der tegner sig et flertal for at afskaffe det.
Og det vil vi ikke være i vejen for, siger Tommy Ahlers.
Venstre har ikke skrevet en afskaffelse af uddannelsesloftet ind i partiets økonomiske plan og har derfor heller ikke nogen finansiering.
Ifølge Tommy Ahlers koster en afskaffelse af uddannelsesloftet 300 millioner kroner om året.
Venstre er åben over for forslag, der kan finansiere en afskaffelse, men det skal være uden hævelse af skatterne, pointerer uddannelses- og forskningsministeren.
V: ikke en gratis omgangEr det ikke en gratis omgang, når I siger, at det er I med på, men I vil ikke selv finde pengene til at finansiere det?
- Nej.
Det ville være en gratis omgang, hvis vi sagde ”den er vi med på, og finansieringen skal vi nok finde ud af”, men vi siger klart, at i vores økonomiske plan har vi ikke fundet finansiering til det.
Der har vi i stedet fundet penge til, at vi stopper omprioriteringsbidraget to år tidligere end planen.
Det er den måde, vi har prioriteret på.
- Nu kan vi se, mange gerne vil afskaffe uddannelsesloftet – og det kan vi godt følge det principielle i, og derfor kan vi godt gå med til at afskaffe det.
Det lyder som om, I reagerer på et nyt flertal – men flertallet har været der siden sidste sommer?
- Vi har brugt tiden på at lave vores planer og se, hvad er vores prioriteter, når vi snakker uddannelsespolitik – og der er vores at stoppe omprioriteringsbidraget.
Og selvfølgelig, nu står vi en valgkamp, og vi kan klart sige, hvad vi mener – og det er, at vi gerne sætter os ned og forhandler.
Vi har forsvaret det, men jeg kan mærke derude, når jeg taler med de studerende, at det har lagt sig som en dyne, at man ikke må træffe nogle forkerte valg – og det må man altså godt.
Derfor siger vi nu, vi er med på afskaffe det.
Men det har du først opdaget under valgkampen eller?
- Nej, det er en diskussion, vi har haft løbende.
Men vi har prioriteret at afskaffe omprioriteringsbidraget højere.
Det er jo ikke særligt længe siden, I har fremlagt jeres økonomiske plan.
Er du blevet klogere siden?
- Nej, det kommer nu, fordi Liberal Alliance kommer med en helt klar plan omkring et ungeudspil, hvor de gentager deres holdning til det her.
Så er vi blevet spurgt, hvad vi synes, og der siger vi, at vi gerne vil forhandle om det her og være med til at afskaffe det.
FacebookTwitterKopier linkEmner:Mette Frederiksen (politiker)|Socialdemokraterne|Tommy Ahlers (politiker)|Uddannelse|Bornholm




https://www.dr.dk/nyheder/udland/maduro-foreslar-nyvalg-til-nationalforsamlingen-i-venezuela

UdlandMaduro foreslår nyvalg til Nationalforsamlingen i VenezuelaNæste valg til den oppositionskontrollerede nationalforsamling er i 2020, men Maduro vil have det fremskudt.
21.
maj 2019 kl.
03.
25Bemærk: artiklen er mere end 30 dage gammelLæs opStår det til Venezuelas præsident, Nicolas Maduro, skal der snart afholdes nyvalg til den oppositionskontrollerede nationalforsamling.
Det fortæller præsidenten til et vælgermøde sent mandag aften dansk tid.
Oppositionen vandt magten i Nationalforsamlingen i december 2015.
Samtidig dalede regeringens popularitet efter lang tids økonomisk tilbagegang og inflation efter olieprisens nedtur på verdensplan.
Næste valg til Nationalforsamlingen er planlagt til slutningen af 2020, men Nicolas Maduro håber at kunne afholde valget inden da.
Nationalforsamlingen er den eneste institution i Venezuela, der ikke er under Maduros og Socialistpartiets kontrol.
Men institutionen er alvorligt svækket efter en kendelse fra forfatningsdomstolen, der fratager den de fleste beføjelser.
Juan Guaidó, der leder Nationalforsamlingen, udråbte i januar sig selv til landets midlertidige præsident.
Han anerkendes som landets retmæssige præsident af blandt andet USA, Storbritannien, Danmark og flere af Venezuelas nabolande.
Kina og Rusland står omvendt på Maduros side.
/ritzau/ReutersFacebookTwitterKopier link




https://www.dr.dk/nyheder/politik/folketingsvalg/laes-svarene-pia-olsen-dyhr-fra-sf-der-skal-bruges-flere-penge-paa






https://www.dr.dk/nyheder/udland/usa-udsaetter-forbud-mod-handel-med-huawei-i-90-dage

HuaweiSe temaUdlandUSA udsætter forbud mod handel med Huawei i 90 dageEn midlertidig licens giver Huawei lov til fortsat at handle med amerikanske virksomheder, oplyser minister.
Huawei får en midlertidig licens til fortsat at handle med amerikanske virksomheder, siger USA's handelsminister, Wilbur Ros  (Arkivfoto) )21.
maj 2019 kl.
06.
03Bemærk: artiklen er mere end 30 dage gammelLæs opUSA har udsat et forbud mod at handle med den omdiskuterede kinesiske telegigant Huawei i 90 dage.
Det oplyser USA's handelsminister, Wilbur Ross, ifølge nyhedsbureauet AFP.
Med udsættelsen får Huawei en midlertidig licens til fortsat at handle med amerikanske virksomheder, udtaler handelsministeren:- Den midlertidige licens giver operatører tid til at indgå andre aftaler og giver ministeriet tid til at undersøge de bedste langsigtede løsninger for amerikanske og udenlandske telekommunikatører, der på nuværende tidspunkt er afhængige af Huaweis udstyr.
Huawei er et af Kinas største og mest succesfulde selskaber.
Virksomheden har 180.
000 ansatte og er verdens største producent af telekommunikationsudstyr.
Det anslås, at selskabet omsatte for over 100 milliarder dollar i salg sidste år.
Læs også:Aktier falder i USA efter Huawei-indgrebAustralien og Canada har sortlistet HuaweiDen britiske avis Financial Times har beskrevet, at Huawei som andre kinesiske selskaber har en intern kommunistparti-komité.
Det har givet næring til rygterne om, at selskabet er meget tæt på de kinesiske myndigheder.
Australien og Canada har sortlistet Huawei af frygt for, at den kinesiske stat eller andre aktører kan anvende selskabets netværk til cyber-spionage.
Også amerikanerne frygter, at Huaweis mobiltelefoners it-udstyr kan anvendes til spionage i USA.
Det fik 16.
maj præsident Donald Trump til at underskrive en ordre og sortliste Huawei.
Ordren betyder, at amerikanske selskaber ikke må bruge teleudstyr produceret af firmaer, som udgør en national sikkerhedsrisiko.
Ordren giver præsidenten ret til at regulere handel som svar på en national nødsituation, som truer USA.
Og den baner vejen for et forbud mod at handle med den kinesiske telegigant Huawei, skriver nyhedsbureauet AP.
Huawei har gentagne gange afvist alle beskyldningerne om spionage.
/ritzau/FacebookTwitterKopier linkEmner:Donald Trump (politiker)|Huawei|USA|Australien|Erhverv




https://www.dr.dk/nyheder/politik/folketingsvalg/faa-eller-ingen-elbiler-i-hovedstadskommuner-det-er-dyrt

FolketingsvalgFå eller ingen elbiler i hovedstadskommuner: 'Det er for dyrt'Adskillige kommuner har ingen eller meget få elbiler som kommunale køretøjer.
Det er blandt andet prisen på biler og ladestandere, som forhindrer kommuner i at investere i elbiler, lyder forklaringen.
Af Nanna Mortensen og Marcus Mathiasen Bank21.
maj 2019 kl.
06.
27 | opdateret 21.
maj 2019 kl.
11.
04Bemærk: artiklen er mere end 30 dage gammelLæs opGrøn transport skal fylde meget mere - både i det private og det offentlige.
Sådan lyder opfordringen fra både klimaeksperter og store dele af det politiske spektrum.
Men kigger man nærmere på, hvor mange elbiler kommunerne har investeret i, er billedet et andet.
Det viser en rundspørge blandt 22 hovedstadskommuner, som DR har foretaget.
Fakta: RundspørgeDR spurgte i en rundspørge til 33 kommuner i hovedstadsområdet 'Hvor stor en andel af kommunens samlede bilpark kører på el?
'.
22 kommuner har svaret.
Se resultaterne i grafikken her i artiklen.
Over halvdelen af de 22 kommuner, der har vendt tilbage på rundspørgen, svarer, at de har indkøbt ingen eller ganske få elbiler ud af den samlede bilpark, kommunen råder over.
En af borgmestrene, som kun råder over benzin, diesel eller hybriddrevne biler på parkeringspladsen, er Steffen Jensen (S), borgmester i Halsnæs Kommune.
Og det er der en ganske simpel forklaring på.
Det er for dyrt.
- Når man skal lave klimatiltag, er det i sidste ende også noget omkring, hvor meget økonomien tillader det, og der har vi nogle andre kerneopgaver, vi bliver nødt til at håndtere i kommunen, siger Steffen Jensen.
Kommuner skal tage større ansvarMen står det til Region Hovedstadens elbilssekretariat som rådgiver kommunerne om elbiler, skal kommunerne mere på banen, når det kommer til elbiler.
- Først og fremmest skal kommunerne have en bevidsthed om, at de både har muligheden og et ansvar for at trække den her udvikling, netop fordi alle kommunerne står med en række køretøjer, hvor det giver rigtig god mening, siger Kåre Albrechtsen, der er enhedschef i Region Hovedstaden.
Kommunens køretøjer bruges blandt andet til hjemmepleje og renovation.
Læs også:El-biler er mest populære i KøbenhavnsområdetDer er meget at spare for kommunen, når det kommer til CO2.
Hele to tons per bil per år vurderer Kåre Albrechtsen, der oplever, at nogle af kommunerne fokuserer på udfordringerne i stedet for gevinsten.
- Man skal lige regne på det; hvor skal laderne skal stå?
Der tænker nogle, at det har kommunen ikke tid til lige nu, siger han.
Borgmester: Staten skal indoverTilbage i Halsnæs vil borgmester Steffen Jensen sådan set gerne have elbiler.
- Hvis man kunne få en form for tilskud, ville prisen nærme sig den samme pris (som en almindelig bil, red.
), siger han.
Men hos Energi-, Forsynings- og Klimaministeriet og minister Lars Christian Lilleholt (V) er man ikke meget for at give kommunerne rabat.
- Det er helt afgørende, at alle dele af samfundet spiller med, og at det offentlige og kommunerne går forrest og spiller en central rolle, siger Lars Christian Lilleholt.
- Fra Folketinget og regeringens side har vi sænket registreringsafgiften på biler op til 400.
000 kroner, så dermed har vi også skabt incitament til, at kommunerne har mulighed for at investere i en elbil til fornuftig pris, tilføjer han.
Læs også:Fordomstjekkeren: Elbiler sviner, koster og kører ikke langt nok - eller hvad?
FacebookTwitterKopier linkEmner:Energi-, Forsynings- og Klimaministeriet|Lars Christian Lilleholt (politiker)|Venstre|Biler|Lokalpolitik




https://www.dr.dk/nyheder/politik/folketingsvalg/regionerne-er-bekymret-flere-store-flytteudgifter-til-supersygehusene

Aarhus UniversitetshospitalSe temaFolketingsvalgRegionerne er bekymret for flere store flytteudgifter til supersygehuseneSupersygehuset i Aarhus skal spare 325 millioner kroner.
Blandt andet fordi omkostningerne til udflytningen er blevet dyrere end forventet.
(© dr) Flytteregningen til det nye Aarhus Universitetshospital er blevet dyrere end forventet.
1 / 2(© dr)1 / 2Flytteregningen til det nye Aarhus Universitetshospital er blevet dyrere end forventet.
2 / 2Af Johan Haarløv og Sine Pam21.
maj 2019 kl.
06.
25Bemærk: artiklen er mere end 30 dage gammelLæs opUdgifterne på én milliard kroner, som udflytningen af Aarhus Universitetshospital har vist sig at koste, bekymrer Danske Regioner, som er i gang med at bygge lignende sygehuse flere steder i landet.
- Generelt er vi bekymrede for, hvor mange udgifter der er i forbindelse med at flytte til et sygehus.
Det er ikke ligesom at flytte en kontorarbejdsplads.
Det kræver dobbeltdrift og en helt masse særlige foranstaltninger, så det er en kæmpe opgave, siger Stephanie Lose (V), formand for Danske Regioner.
Det er ene og alene regionernes ansvar.
Derfor er det også sørgeligt, at vi nu står i den her situation, men det må aldrig gå ud over patienterne.
Michael Aastrup Jensen, VenstreUdgifterne i Skejby tvinger nu Aarhus Universitetshospital til store besparelser.
- Det er mange penge, man skal finde i en presset sundhedsøkonomi, og derfor er det noget, som kræver meget opmærksomhed i de enkelte regioner.
Så man skal være bekymret, ellers er der fare for, at man ikke får det håndteret, siger Stephanie Lose.
Læs også:Aarhus Universitetshospitals flytteudgifter er vokset: På mandag bliver 20 fyretI sidste uge opgjorde Region Midtjylland udgifterne til udflytningen til supersygehuset i Skejby til én milliard kroner.
Og det er væsentligt mere, end hvad der oprindeligt var budgetteret med, fortæller regionsrådsformand Anders Kühnau (S):- Jeg mener, det er en fejl, som er blevet begået af både staten og regionerne, at man i sin tid ikke tog højde for de udgifter, der er ved at flytte og tage et nyt supersygehus i brug.
Fra statens side skulle man ikke bare have sat penge af til at bygge sygehusene, men også til at flytte ind i dem.
Skal finde besparelser for 325 millioner kronerRegion Midtjylland har allerede betalt mere end 700 millioner kroner af omkostningerne på en milliard til udflytningen til Skejby.
Men sammenholdt med statens krav om, at supersygehuset fra dag ét har skullet effektivisere med otte procent, løber supersygehusets underskud for 2019 op i 425 millioner kroner.
Region Midtjylland har på forhånd accepteret, at hospitalet ikke kan nå at finde 100 af de 425 millioner kroner i dette regnskabsår, og derfor er det 325 millioner kroner, som supersygehuset skal finde besparelser for.
Mød nogle af dem, der mærker besparelserne i indslaget her.
Artiklen fortsætter under videoen.
Ifølge regionsrådsformanden i Midtjylland, Anders Kühnau (S), risikerer de store besparelser at komme til at gå ud over patienternes behandling.
Det er i den store pulje, pengene skal findes, for at driften går op ude i regionerne.
Nærmere kan vi ikke komme det, for når vi sidder som oppositionsparti uden for de store regnemaskiner, kan vi ikke se detaljerne i det, men vi kan høre alvoren i det.
Flemming Møller Mortensen, Socialdemokratiet- Vi bliver nødt til at kigge på, om der er noget, vi ikke længere kan foretage på Aarhus Universitetshospital.
Samt om vi kan fastholde og give patienterne de garantier for ventetider, som de har krav på, siger han.
En udmelding, der ikke bliver taget godt imod af Venstres folketingsmedlem Michael Aastrup Jensen, der er den seneste i rækken af Venstre-politikere, som tordner mod den manglende økonomiske styring i regionerne.
- Det er ene og alene regionernes ansvar.
Derfor er det også sørgeligt, at vi nu står i den her situation, men det må aldrig gå ud over patienterne, siger han og tilføjer:- Jeg går op i det her af hensyn til patienterne.
Når man siger, at det kommer til at gå ud over kræftpatienter, så er man gået langt over stregen for, hvad sådan et budgetsjusk må risikere at betyde.
Derfor skal vi finde en løsning med regionerne på den ene side og staten på den anden.
Læs også:Hverken V eller S vil sende ekstra flyttepenge til supersygehus: 'Vi har ikke den store pung fremme'Hos både Enhedslisten, SF og Radikale Venstre er man klar til at finde penge til det nødlidende supersygehus.
Michael Aastrup Jensen foreslår en økonomisk model, hvor regionerne låner penge af staten, som skal betales tilbage.
Han er dog ikke afvisende over for, at staten i yderste konsekvens kan stille med et bidrag, der ikke skal betales tilbage:- Jeg kan se en løsning, hvor staten bliver nødsaget til at spæde til.
I Socialdemokratiet er man også bekymret over det økonomiske efterslæb, der har vist sig efter flytningen til supersygehuset i Skejby.
Partiet vil dog ikke øremærke penge til underskuddet på Aarhus Universitetshospital.
I stedet mener partiet, at regionerne selv bør kunne betale for udflytningerne til supersygehusene i hele landet via det generelle tilskud til sundhedsvæsenet, som Socialdemokratiet har foreslået at pumpe to milliarder kroner i hvert år frem til år 2025.
- Det er i den store pulje, pengene skal findes, for at driften går op ude i regionerne.
Nærmere kan vi ikke komme det, for når vi sidder som oppositionsparti uden for de store regnemaskiner, kan vi ikke se detaljerne i det, men vi kan høre alvoren i det, har sundhedsordfører Flemming Møller Mortensen tidligere udtalt til DR.
Regionerne vil have dækket nogle af udgifterneRegionsrådsformand i Midtjylland Anders Kühnau foreslog i sidste uge, at staten betalte 600 millioner kroner af udgifterne til udflytningen til Skejby, som indtil videre udelukkende har været afholdt af Region Midtjylland.
Læs også:Læger efter millionspareplan: Frygter at behandlinger og personale forsvinderMen efter at alle fem regionsrådsformand torsdag i sidste uge var samlet, er Anders Kühnaus (S) enkeltstående krav blevet ændret.
Regionerne vil i stedet samlet forsøge at forhandle sig til en større bevilling til udflytningerne af de kommende supersygehuse i økonomiforhandlingerne med staten.
- Vi har ikke tradition for at dele penge særskilt ud til den enkelte region.
Det er vigtigt, at vi finder en løsning, der dækker udflytningen til de store sygehuse i hele Danmark, siger Stephanie Lose.
Økonomiforhandlingerne mellem regionerne og staten, der normalt ligger tidligt på sommeren, er blevet rykket til et endnu ikke fastlagt tidspunkt senere på året.
FacebookTwitterKopier linkEmner:Anders Kühnau (politiker)|Hospitaler|Økonomi|Socialdemokraterne|Aarhus




https://www.dr.dk/nyheder/udland/dommer-stotter-demokrater-i-udlevering-af-trumps-skattepapirer

UdlandDommer støtter demokrater i udlevering af Trumps skattepapirerDet er første gang, at en retslig instans blander sig i konflikten mellem Demokraterne og Det Hvide Hus.
)21.
maj 2019 kl.
03.
27Bemærk: artiklen er mere end 30 dage gammelLæs opEn føderal dommer i USA bakker op om Demokraternes krav om at se præsident Donald Trumps skattepapirer.
Ved en domstol i Washington D.
C.
nægter den amerikanske distriktsdommer Amit Mehta således at annullere Demokraternes stævning, der kræver at få udleveret flere års skattepapirer, helt tilbage fra før Trump blev USA's præsident.
Det skriver nyhedsbureauet Reuters.
Det er første gang, at en retslig instans blander sig i den langvarige konflikt mellem Demokraterne og Det Hvide Hus.
Konflikten begyndte, efter at Demokraterne fik flertal i Repræsentanternes Hus.
Trump mener selv, at han bliver udsat for chikane og har nægtet at udlevere sine skattepapirer, sine finansielle papirer og indhold angående Ruslands mulige forsøg på at påvirke præsidentvalget i 2016.
15.
april bad Demokraterne om Trumps skattepapirer for alle år siden 2011.
Kort efter forklarede præsidentens tidligere advokat Michael Cohen i et retsmøde, hvordan Trump ofte ville ændre formueværdien af sine aktiver og gældsposter.
En uge senere, 22.
april, sagsøgte Trump-administrationen Demokraterne og krævede, at retten fandt Demokraternes stævning ugyldig.
Donald Trumps advokater har indikeret, at de vil appellere kendelsen.
I USA er der en mangeårig tradition for, at præsidentkandidater lægger deres selvangivelser åbent frem, men det er ikke et lovkrav.
Under valgkampen brød Trump med traditionen.
Det fik hans modstander, demokraten Hillary Clinton, til at antyde, at Trumps skattepapirer ville vise, at hans virksomheder ville være meget mindre værd, end Trump har hævdet.
The New York Times har fået adgang til Trumps skattepapirer fra 1980'erne og 1990'erne.
Papirerne viser, at Trumps virksomheder var i en "meget værre tilstand end hidtil antaget", skriver avisen.
Ifølge papirerne mistede Trump syv milliarder kroner mellem 1985 og 1994.
Både i år 1990 og 1991 mistede han over halvanden milliard kroner.
/ritzau/FacebookTwitterKopier link




https://www.dr.dk/sporten/formel1/formel-1-legenden-niki-lauda-er-dod

Formel1Formel 1-legenden Niki Lauda er dødØstrigeren Niki Lauda vandt verdensmesterskabet for Ferrari i 1975 og 1977 og for McLaren i 1984.
21.
maj 2019 kl.
03.
27Bemærk: artiklen er mere end 30 dage gammelLæs opDen tredobbelte verdensmester i Formel 1 Niki Lauda er død.
Han blev 70 år.
Østrigeren døde i sin seng mandag aften efter længere tids sygdom.
Det oplyser Laudas familie ifølge det britiske medie The Mirror.
- Det er med stor sorg, at vi kan oplyse, at vores elskede Niki er sovet stille ind omgivet af sin familie, skriver familien i meddelelsen.
Niki Lauda vandt verdensmesterskabet for Ferrari i 1975 og 1977 og for McLaren i 1984.
Han regnes af mange som en af de bedste racerkørere gennem tiden.
Op til sin død var han bestyrelsesformand for og medejer af det tyske Formel 1-hold Mercedes med den nuværende verdensmester, Lewis Hamilton.
Voldsom ulykkeDen østrigske racerkører fik alvorlige brandsår på kroppen og i ansigtet efter en voldsom ulykke i et løb i 1976 på tyske Nürburgring.
Niki Lauda var dengang forsvarende verdensmester og favorit til at genvinde VM-titlen i Formel 1 med briten James Hunt som hans nærmeste konkurrent.
Det havde regnet, og Lauda havde allerede skiftet dæk og speedede op for at indhente tabt tid.
Men dækkene var stadig kolde og vejgrebet dårligt, da hans bil pludselig skred ud i et sving.
Lauda knaldede ind i barrieren, hans hjelm røg af, og hans Ferrari brød omgående i brand, mens den spinnede tilbage på banen.
Den østrigske racerkører sad fastklemt i over et minut, mens han indåndede giftige dampe fra den brændende bil.
Nogle af hans medkørere forcerede flammerne og reddede ham ud af infernoet.
- Ti sekunder mere og jeg ville være død, sagde Lauda i et interview med The Telegraph for et par år siden.
Bare seks uger senere var Lauda igen at finde i kampen om Formel 1-verdensmesterskabet, men han endte med at tabe til den evige rival James Hunt.
Ulykke blev til filmDramaet blev i 2013 oprullet i filmen "Rush" af den Oscar-vindende amerikanske instruktør Ron Howard.
Ulykken i 1976 mærkede Niki Lauda for livet.
På grund af forbrændingen bar han nærmest permanent en rød kasket over arrene og et halvt afbrændt øre.
Samtidig blev hans lunger beskadiget.
I august sidste år blev Lauda indlagt for en dobbelt lungetransplantation, og østrigske medier har tidligere berettet om, at han var i dialyse.
Kom fra industrifamilieNiki Lauda voksede op i en velhavende industrifamilie, og han havde også selv talent for at opbygge forretninger.
Ikke mindre end tre luftfartsselskaber stod han i spidsen for.
Først Lauda Air og derefter flyNiki, der begge blev opkøbt af andre selskaber.
Senest skabte han LaudaMotion, som Ryanair sidste år købte sig ind i.
Lauda har to sønner fra et tidligere forhold med Marlene Knaus.
I 2008 giftede han sig med Birgit Wetzinger, der er 30 år yngre og arbejdede som stewardesse for Laudas luftfartsselskab flyNiki.
Hun donerede sin nyre til Lauda, efter at østrigeren ikke kunne bruge sin brors.
I 2009 fik Lauda og Birgit tvillingerne Max og Mia.
/ritzau/FacebookTwitterKopier linkEmner:Lewis Hamilton (racerkører)|Niki Lauda (racerkører)|Ferrari|Motorsport|Storbritannien




https://www.dr.dk/nyheder/kultur/film/serieslutninger-er-en-umulig-disciplin-har-game-thrones-klaret-den-mod-alle-odds

BingeSe temaFilm og serierSerieslutninger er en umulig disciplin!
Har Game of Thrones klaret den mod alle odds?
En god slutning kan give en serie legende-status, men en dårlig kan true med at ødelægge ryet.
Af Kasper Lundberg21.
maj 2019 kl.
06.
31Bemærk: artiklen er mere end 30 dage gammelLæs opSPOILERS FORUDE!
Vi diskuterer i artiklen både slutningen på Mad men, Veep, The Americans og Game of Thrones.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Verdens største seriefænomen er slut, og diskussionen buldrer derudaf; var slutningen god?
Men hvad betyder det?
Var det en følelsesmæssigt tilfredsstillende slutning?
Var det en overraskende slutning?
Var det en retfærdig slutning?
Var det en logisk slutning?
Læs også:Game of Thrones er slut – hvem blev showets vindere og tabere, og hvad var den største overraskelse?
De slutninger, som vi vil huske, og som vi vil sammenligne andre serieafslutninger med i fremtiden, er dem, der på en eller anden måde skaber klarhed i vores måde at se tilbage på.
Den gode serieafslutning viser os, hvad meningen med det hele var.
Den blotlægger en seriesjæl i moradset af snirklede biplot og skiftende forfattere og instruktører med hver deres lille kæphest.
Serieafslutningen kan bidrage til en series legende-status, som det skete for Sopranos, Six Feet Under, Breaking Bad og The Office.
Men den kan også true med at ødelægge ryet for en ellers knuselsket serie, som det skete for Lost, Sex and The City og How I Met Your Mother.
Her er tre nyere serier, der virkelig er lykkedes med deres slutning - og spørgsmålet om, hvilken gruppe Game of Thrones hører til i.
Veep - Benhårde følelsesmæssige konsekvenserJulia Louis Dreyfuss fik syv sæsoner som den evige toer Selina Meyer, og serien blev afsluttet smukt tidligere på måneden.
(© HBO)Hvor tids mest overbevisende serie-diagnose af de kyniske tendenser i amerikansk politik var i sidste ende ikke House of Cards, men en tilsyneladende uskyldig komedieserie.
Julia Louis Dreyfuss spiller en vidunderligt sarkastisk og kynisk politiker, der elsker magten højere end sin egen familie.
Og sjældent har vi set en komedieserie være klar til at tage konsekvensen af sin hovedpersons amoralske handlinger i så høj grad som Veep.
Den evige toer Selina Meyer får til allersidst præcis, hvad hun ønsker sig, men er fuldstændig alene med sin magt.
Mad Men - Koncentreret kapitalistisk filosofiTv-netværket AMC's gigantiske succes sluttede i 2015, og Don Draper er i dag en kultfigur i serieuniverset.
(© AMC Film Holdings LLC.
)Serien om de gale reklamemænd på Madison Avenue blev en historie om kvindernes kamp for retten til at arbejde på egne præmisser i 70'erne.
Det kunne have været en selvretfærdig 'se, hvor-dumme de var dengang, og hvor kloge vi er nu'-historie, men det fabelagtige sidste afsnit satte en fed streg under, at den sande magt ikke var ren og retfærdig frihedslængsel, men kapitalistisk mekanik, der opsluger og udnytter alt - også de sociale bevægelser.
Don Draper finder tilsyneladende fred efter sin deroute i et buddhistisk helle uden for byen.
Men hans lykkelige smil i lotusstillingen klipper direkte til den berømte “Buy the World a Coke”-reklame, der bruger hippiernes fredssprog til at sælge colaer.
Han har ikke fundet fred uden for kapitalismen, han har fundet fred i at være kapitalismens værktøj.
The Americans - Amerikansk anti-propagandaManden bag serien er tidligere CIA-agent, og med The Americans får man sig et anderledes og langt hen ad vejen realistisk spiondrama.
(© Netflix)En amerikansk serie om den kolde krig fortalt fra et russisk perspektiv, hvor der altid bliver talt russisk, når det giver mening.
Før The Americans fandtes, ville jeg ikke have troet på det.
Joe Weisberg, der har lavet serien, har selv arbejdet med kontraspionage i CIA, og serien har alle de nuancer og detaljer, man kunne ønske sig.
Og ingen dårlig smag af amerikansk propaganda, som man kunne forestille sig.
Det er historien om en krig mellem to ideologier - frihed og materialistisk åndløshed på den ene side, fælleskab og social kontrol på den anden, hvor der ikke rigtig er nogen mennesker, der vinder i sidste ende.
Sidste afsnit førte på alle måder historierne og personerne til deres logiske konklusioner uden at tage hensyn til, hvem der er helte eller skurke.
Der er ikke nogen, der får som fortjent, og det er lige præcis den slutning den serie fortjente.
Anti-propaganda hele vejen.
Åh, og så den U2-sang.
Game of Thrones - Fantasy for voksneAldrig har en slutning været vigtigere, mener Kasper Lundberg - og heldigvis kaster Game of Thrones ikke det hele over bord.
(© HBO Nordic)Jeg har aldrig haft følelsen af, at en slutning ville være så afgørende for en series eftermæle som sidste afsnit af Game of Thrones.
Serien startede med at være en fantasy-serie, næsten uden overnaturlige elementer.
Den fik folk, der normalt afskyr fantasy, til at hoppe på.
En slags modgift til Harry Potter og Ringenes Herres irriterende simple grundhistorier om heltens rejse fra grim ælling til smuk, magtfuld svane.
Alle nørderne, der vidste, at man godt kunne fortælle komplekse historier om følelser og ideologi i et fantasy-univers, havde endelig fået deres kronjuvel.
Men siden tv-serien forlod bogforlægget, og det begyndte at vrimle med drager, zombier og blodmagi, og Jon fandt ud af, at han i virkeligheden også var en smuk svane, begyndte onde tunger at antyde, at GOT måske i sidste ende bare var ligesom alle de andre.
Børnehistorier om det gode mod det onde og en ung dreng, der bliver drillet, men finder ud af, at han i virkeligheden er supersej.
I sidste ende så var det selvfølgelig de gode, der vandt, men med en realistisk mærkelig smag i munden.
Familien Stark er spredt for alle vinde, og alle skal leve med tunge følelsesmæssige konsekvenser af det, de har gjort.
Ikke mindst endte Jon så langt fra tronen, som han kunne, forvist til ødemarken og knust efter at have dræbt galningen, han elskede.
Det er i sidste ende ikke historien om Jons rejse til tronen.
Det er historien om magtens problemer og om muligheden for at lave om på systemet.
Ikke for at gøre det perfekt, men lidt bedre, lidt mildere, lidt mere egnet til at afbøde de indbyggede fejl, når menneskelige egoer møder politik.
Absolut magt og alt det der.
Serien er det største fænomen af sin slags til dato, og slutningen redder den fra at blive husket som en politisk thriller, der udviklede sig til en slags sport med drager, hvor det bare gælder om at gætte på den rigtige vinder.
Slutningen gør serien værd at se igen - både for os, der har fulgt med og for fremtidige seere.
FacebookTwitterKopier linkEmner:USA|CIA




