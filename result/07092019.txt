https://www.dr.dk/sporten/motorsport/aergerlig-madsen-efter-misset-semifinale-selvfoelgelig-er-jeg-skuffet-det-skal

MotorsportÆrgerlig Madsen efter misset semifinale: 'Selvfølgelig er jeg skuffet.
Det skal jeg være'Speedwaykøreren Leon Madsen var ikke tilfreds med sin præstation i Vojens-grandprixet foran hjemmepublikummet.
Leon Madsen var skuffet efter den missede semifinale ved lørdagens VM-grandprix i Vojens.
07.
sep.
2019 kl.
22.
45Bemærk: artiklen er mere end 30 dage gammelLæs opLeon Madsen var allerede gået i bad, da der blev kørt semifinale ved grandprixet i Vojens lørdag aften.
Den danske speedwaykører havde en dårlig aften og klarede ikke cuttet til semifinalen, hvor flere af hans konkurrenter i den samlede VM-stilling til gengæld var med.
VM-stillingen efter grandprixet i VojensBartosz Zmarzlik, 103 point.
Emil Sayfutdinov, 94 point.
Leon Madsen, 92 point.
Fredrik Lindgren, 87 point.
Martin Vaculik, 79 point.
Maciej Janowski, 73 point.
Patryk Dudek, 72 point.
Matej Zagar, 65 point.
Artem Laguta, 63 point.
Niels-Kristian Iversen, 61 point.
Det var den direkte konkurrent til VM-titel, Bartosz Zmarzlik, som løb med sejren.
- Selvfølgelig er jeg skuffet.
Det skal jeg være, når det er foran hjemmepublikummet i Danmark, men VM bliver jo ikke afgjort på én aften, siger Leon Madsen efter grandprixet.
Danskeren så ud til at have problemer på banen, hvor han ofte skred ud med baghjulet.
Han er nu faldet ned som nummer tre i den samlede stilling om VM-titlen, hvor Madsen er 11 point efter Zmarzlik.
- Det var svært i aften.
Det var ikke til at overhale ude på banen, og det er det, jeg har været god til på de andre baner.
Det fandt vi ikke lige frem i aften, men vi er stadigvæk med i toppen og kæmper med om medaljerne, fortæller han.
Speedway tilbage på DanmarkskortetKørerne havde ikke mulighed for at prøve banen af inden løbet, da træningen og tidskørslen blev aflyst fredag.
Det var for at sikre optimale baneforhold.
Danskeren tænkte ikke endvidere over, at det var den direkte konkurrent, som stod øverst på sejrsskamlen.
Madsen påpeger, at det fortsat er hans debutsæson.
Han vurderer, at interessen for speedway i Danmark med ham som kører er steget.
- Slutter jeg af med en medalje i Torun (red.
sidste løb), så har jeg haft en sæson, jeg kan være rigtig godt tilfreds med.
Jeg har trods alt været med til at bringe speedway tilbage på Danmarkskortet, siger Leon Madsen.
Madsen var ikke den eneste dansker, som kunne gå skuffet fra Vojens.
Niels-Kristian Iversen missede akkurat semifinalen.
Han er samlet nummer ti i VM-stillingen.
Der er kun to grandprix tilbage, og motorerne skal tændes næste gang i Cardiff 21.
september.
/ritzau/FacebookTwitterKopier linkEmner:Vojens|Speedway|Cardiff




https://www.dr.dk/sporten/motorsport/skuffende-dansk-speedwayaften-leon-madsen-mister-vm-foering-i-vojens

MotorsportSkuffende dansk speedwayaften: Leon Madsen mister VM-føring i VojensSpeedwaykøreren Leon Madsen måtte se til fra sidelinjen, da han missede semifinalen ved grandprixet i VojensLeon Madsen (hvid hjelmfarve) glider efter grandprixet i Vojens ned på en tredjeplads i den samlede VM-stilling.
07.
sep.
2019 kl.
21.
34Bemærk: artiklen er mere end 30 dage gammelLæs opDet var en dårlig dansk speedwayaften i Vojens, da hverken Leon Madsen, Niels-Kristian Iversen eller Mikkel Michelsen kom med i semifinalen.
Værst var det for Leon Madsen, der sluttede som nummer ti og derfor gled fra den delte førsteplads ned på en tredjeplads med 92 point i den samlede VM-stilling.
Madsens nærmeste konkurrenter til VM-titlen havde alle en god aften på banen i Vojens, hvor den direkte konkurrent, Bartosz Zmarzlik, udbyggede sin samlede føring ved at vinde grandprixet, og han er nu oppe på 103 point med kun to grandprixer tilbage.
Russeren Emil Sayfutdinov kravlede også forbi Madsen, og han har nu 94 point, mens svenskeren Fredrik Lindgren ånder danskeren i nakken i den samlede kamp om VM-titlen med 87 point.
De tre ovennævnte sikrede sig alle en finaleplads ved det netop overståede grandprix i Vojens, hvor der ikke er kørt speedway-løb siden 2014.
Madsen kom dårligt i gangLeon Madsen fik generelt en dårlig start på grandprixet, da han i sit første heat fik en advarsel for tyvstart og endte som nummer tre, mens cyklen i andet heat skred ud, hvilket sendte ham på en sidsteplads.
Det virkede, som om banen drillede danskeren, og med kniven for struben lykkedes det ham at vinde sit fjerde heat.
Han var også presset til en sejr i det sidste og afgørende heat, men igen skred cyklen, og Madsen måtte se til fra sidelinjen, da han kun vandt et enkelt heat ud af fem.
Niels-Kristian Iversen endte på niendepladsen og missede akkurat semifinalen.
Han er nu samlet nummer ti i VM-stillingen.
Den sidste dansker Mikkel Michelsen, som kørte på et wildcard, endte som nummer 11 i Vojens, hvor han vandt et enkelt af sine heats.
Det næstsidste løb i VM-serien finder sted i Cardiff 21.
september, mens det hele rundes af i polske Torun 5.
oktober.
/ritzau/FacebookTwitterKopier linkEmner:Vojens|Cardiff




https://www.dr.dk/nyheder/udland/dorian-stormer-med-foroeget-styrke-mod-canada

UdlandDorian stormer med forøget styrke mod CanadaDer er målt vindstød på op mod 155 kilometer i timen.
Dorian førte store mængder regn og stormflod med sig, da den gik i land i North Carolina, USA.
Af Cecilie Rosenkvist Dam07.
sep.
2019 kl.
22.
15Bemærk: artiklen er mere end 30 dage gammelLæs opDen tropiske storm Dorian er taget til i styrke på sin vej op mod Canada og er rykket fra en kategori 1-storm med vindstyrker på op mod 140 kilometer i timen til en kategori 2-storm med vindstyrker på op mod 155 kilometer i timen.
Det oplyser USA's Nationale Orkancenter (NHC) ifølge nyhedsbureauet AP.
Dorian forventes at gå i land omkring den canadiske region Nova Scotia, der ligger på kysten ud mod det nordlige Atlanterhav, omkring klokken 21 lokal tid, skriver CNN.
I søndags ramte den Bahamas med orkanstyrke og vindstød på knap 300 kilometer i timen, der gjorde det til den kraftigste orkan, der nogensinde har ramt Bahamas.
Under det voldsomme vejr har mindst 43 personer mistet livet, og myndighederne forventer, at dødstallet vil stige 'betragteligt', skriver nyhedsbureauet AFP.
På havnen Marsh Harbour, Bahamas, venter gruppen af mennesker på af blive evakueret.
 En mand går mellem ruinerne af i området Mudd, Bahamas.
 Dorian har efterladt store dele af øgruppen oversvømmet.
Her ses Great Abaco.
1 / 3På havnen Marsh Harbour, Bahamas, venter gruppen af mennesker på af blive evakueret.
1 / 3En mand går mellem ruinerne af i området Mudd, Bahamas.
2 / 3Dorian har efterladt store dele af øgruppen oversvømmet.
Her ses Great Abaco.
3 / 3Senest er de amerikanske delstater North og South Carolina blevet ramt.
Her blev Dorian nedjusteret til en kategori 1-storm, men førte alligevel enorme nedbørsmængder med sig, var årsag til stormflod i gader og udløste tornadoer.
Godt 350.
000 hjem og virksomheder mistede elektriciteten og flere måtte lade sig evakuere.
Flere end 1.
500 evakueret til FloridaEt krydstogtskib har i dag evakueret mere end 1.
550 mennesker fra Bahamas til Florida, skriver CNN.
En af dem er 57-årige Ceva Seymour, der fortæller, at hende og hendes familie måtte nagle taget fast til gulvet med reb og søm under orkanen.
- Det var virkelig intenst.
Man kunne ikke sove.
Hun er taknemmelig for at være blevet evakueret og planlægger at vende tilbage til Bahamas, når der er vand og elektricitet igen.
- En byrde er blevet løftet fra mine skuldre med rejsen hertil, fordi vi har muligheden for at slappe af, hvorimod dem på Bahamas ikke har det privilegie.
Det gør mig ondt, siger hun.
Tusindvis venter fortsat på at blive evakueret fra de ødelagte øer, skriver BBC.
Træk i billedet og se, hvor stor en del af Grand Bahama, der blev oversvømmet.
De gule streger viser, hvor der før var land.
Det er gået særligt hårdt ud over Grand Bahama og naboøen Great Abaco på Bahamas.
Ifølge FN har flere end 70.
000 mennesker mistet deres hjem og har brug for nødhjælp.
Det svarer nærmest til hele befolkningen på de to øer.
USA's afdeling for international udvikling (USAID) har netop bevilliget en million dollars mere til nødhjælp.
Dermed har de nu bidraget med godt 2,8 millioner dollars til øerne, og pengene skal blandt andet gå til mad, overnatning, vand og basale hygiejneprodukter.
FacebookTwitterKopier linkEmner:Bahamas|USA|Vejret|CNN|Orkaner




https://www.dr.dk/nyheder/udland/tre-doede-efter-tyfonen-linling-har-haerget-i-sydkorea

UdlandTre døde efter tyfonen Linling har hærget i SydkoreaEfterfølgende bevægede Lingling sig med kurs mod Nordkorea.
Tyfonen skulle være en af de kraftigste, der har ramt Sydkorea i mange år.
Her ses to personer kæmpe mod vind og regn i hovedstaden Seoul.
Af Cecilie Rosenkvist Dam07.
sep.
2019 kl.
20.
15Bemærk: artiklen er mere end 30 dage gammelLæs opTidligt i dag lokal tid gik tyfonen Lingling i land i Sydkorea, hvor der blev målt vindstyrker op mod 140 kilometer i timen.
Tre mennesker har mistet livet.
Hvad er en tyfon?
Begrebet tyfon knytter sig geografisk til Asien og dækker over vejrfænomenet ’tropisk lavtryk’ også kaldet ’tropisk cyklon’ på dansk.
En cyklon betyder lavtryk på engelsk.
Den er tropisk, når den foregår i et tropisk område, hvor den dannes over vand, der er mere end 26-27 grader varmt.
Du kan læse mere om, hvordan de opstår her.
Det skriver BBC.
161.
000 huse mistede elektriciteten under tyfonen og omkring 200 fly måtte blive på jorden, oplyser det sydkoreanske indenrigs- og sikkerhedsministerium til nyhedsbureauet AP.
Tusindvis af træer og hundredvis af gadelamper er også væltet.
Nordkoreas afgrøder i fareI eftermiddag lokal tid skulle Lingling have bevæget sig mod Nordkorea.
Kim Jong-un, Nordkoreas leder, har angiveligt holdt et krisemøde om tyfonen.
Her skulle han have givet sine embedsmænd en reprimande for deres manglende indsats, oplyser det statsejede nyhedsbureau Korean Central News Agency (KCNA).
Landet lider i forvejen under fødevaremangel, og derfor frygter man, at tyfonen vil skade afgrøderne.
Lingling skulle have lagt tusindvis af træer ned på sin vej gennem Sydkorea.
Regeringen har sagt, at dens primære fokus vil være på at beskytte afgrøder, dæmninger og vandforsyninger.
Myndighederne i hovedstaden i Nordkorea, Pyongyang, har indrømmet, at den lider under den værste tørke i 37 år.
I 2017 skulle landet være blevet ramt af en tørke, der har haft store konsekvenser for afgrøder, de er afhængige af.
De præcise konsekvenser er uvisse, men der har både været reporter om fejlernæring og død som følge af tørken.
FacebookTwitterKopier linkEmner:Kim Jong-un (politiker)|Nordkorea|Sydkorea|Vejret|BBC




https://www.dr.dk/nyheder/udland/dansk-bjergvandrer-fundet-dod-i-sydnorge

UdlandDansk bjergvandrer fundet død i SydnorgeHelikopter fandt telt med den afdøde, der har været savnet siden midten af august.
07.
sep.
2019 kl.
20.
41Bemærk: artiklen er mere end 30 dage gammelLæs opEn dansk bjergvandrer, som har været savnet siden midten af august, er fundet død i sit telt i Setesdal i det sydlige Norge.
Det skriver nyhedsbureauet NTB.
Der er tale om den 66-årige Torben Liliegreen fra Guldborgsund.
Det skrev norsk politi i en pressemeddelelse, da han blev meldt savnet i august.
Politiet har ikke mistanke om nogen forbrydelse.
Torben Liliegreen blev fundet død lidt nord for Raudvattnet, efter hans telt var blevet set fra en politihelikopter.
Helikopteren var sat ind sammen med fly fra Norsk Aeroklubb i eftersøgningen, oplyser politiet i Agder.
Savnet siden 13.
augustManden havde været meldt savnet siden 13.
august.
Politiet oplyser, at de pårørende er underrettet.
Den 66-årige var en erfaren bjergvandrer.
Han tog til Setesdalen 17.
juli for at vandre.
Det var meningen, at han ville gå hele vejen til Kristiansand ifølge politiet.
Den sidste aktivitet på hans mobiltelefon var registreret ved middagstid 17.
juli.
/ritzau/FacebookTwitterKopier linkEmner:Norge|Kriminalitet|Ulykker|Politi|Kristiansand




https://www.dr.dk/sporten/haandbold/herreligaen/finalegentagelse-ender-igen-igen-med-en-aalborg-sejr

HerreligaenFinalegentagelse ender igen, igen med en Aalborg-sejrAalborg Håndbold viste sig igen for stærke for GOG, da holdet på udebane slog fynboerne med fire mål.
Tobias Ellebæk og Aalborg Håndbold fortsætter med at vinde.
Lørdag aften vandt mestrene over sidste sæsons sølvvindere fra GOG.
07.
sep.
2019 kl.
18.
55Bemærk: artiklen er mere end 30 dage gammelLæs opSidste sæsons vinder af the double, Aalborg Håndbold, har haft godt styr på GOG, og dagens kamp i Gudme var ingen undtagelse, da Aalborg vandt 34-30 i Primo Tours Ligaen.
Henrik Møllgaard fra Aalborg Håndbold var efter kampen meget tilfreds med sejren og med en efterfølgende fire points føring til GOG.
- Det er en drømmestart for os.
Når vi kommer ud over de første 10 svære minutter, så synes jeg, at vi er et hak bedre end GOG i dag.
Og med drømmestarten har Møllgaard store forhåbninger til resten af sæsonen.
- Jeg håber, vi vinder alle titler herhjemme, og så tror jeg på, at vi kan vinde Champions League, hvis det virkelig flasker sig.
Læs også:Håndboldmestrene fra Aalborg indleder sæsonen med klar sejrDet var en intens håndboldkamp, hvor begge trænere anvendte det nye challenge kort.
GOG skulle forsøge at revanchere sidste års finalenederlag, og første halvleg var præget af to kompakte forsvar og fejlafleveringer, hvor begge hold havde svært ved at finde løsningerne.
Efter ti minutter var stillingen 5-5.
Målmanden fra GOG, Viktor Gisli Hallgrimsson, havde svært ved at finde redningerne, og det gav sæsondebut til 45-årige Søren Haagen, som gjorde comeback efter en længere skadespause.
Han diskede op med et par redninger, men i slutningen af første halvleg tegnede han sig dog for en udvisning efter en fejludskiftning.
Halvlegen endte uafgjort 14-14.
I modsætning til første halvleg startede anden halvleg i et hæsblæsende tempo, hvor begge hold fik godt gang i kontramaskinerne og fløjscoringerne.
Topscoreren for Aalborg blev venstrefløjen Sebastian Barthold med ni scoringer.
Challenge-kortene kom i spilMed et kvarter igen var hjemmeholdet fra GOG foran med en enkelt pind, men de manglende redninger begyndte at koste for Gudme-herrerne.
Aalborg begyndte at trække fra, og med ti minutter tilbage af kampen lød stillingen på 30-26 til gæsterne.
Det var også i de sidste minutter af kampen, at det nye challenge-kort kom i spil, da begge trænere ønskede at tjekke dommernes kendelser.
GOG-træner Nicolej Krickau fik ikke medhold i sin challenge, men det fik Aalborg-træner Stefan Madsen.
Aalborg er ubesejret efter to kampe, mens GOG har nul point.
De to hold mødtes også i Super Cuppen, hvor holdet fra Nordjylland også sejrede.
I den tidlige lørdagskamp vandt Århus Håndbold på udebane over Nordsjælland Håndbold med cifrene 28-27.
/ritzau/FacebookTwitterKopier linkEmner:GOG Håndbold|Henrik Møllgaard (håndboldspiller)|Aalborg|Aalborg Håndbold|Håndbold




https://www.dr.dk/nyheder/indland/foedevarestyrelsen-om-hundesygdom-i-norge-danske-hundeejere-boer-ikke-bekymre-sig

IndlandFødevarestyrelsen om hundesygdom i Norge: Danske hundeejere bør ikke bekymre sig21 hunde i Norge er døde af en mystisk sygdom, men der er ingen tegn på, at den spreder sig til Danmark.
Det er ikke til at sige, hvad sygdommen skyldes, til trods for at fire hunde er blevet obduceret (arkivfoto).
Af Nynne Hein Møller07.
sep.
2019 kl.
21.
35Bemærk: artiklen er mere end 30 dage gammelLæs opOpkast og blodig diarré er blandt de voldsomme symptomer, der har ramt en lang række hunde flere steder i Norge.
21 hunde er nu døde, oplyser beredskabs- og sikkerhedsdirektør Jorun Jarp i det norske veterinærinstitut til NRK.
I går var der desuden registreret 30 til 40 tilfælde af syge hunde.
Og det er fortsat ikke til at sige, hvad det skyldes, til trods for at fire hunde er blevet obduceret.
Det er også uvist, om der er nogen sammenhæng mellem tilfældene.
Men danske hundeejere bør ikke være bekymrede.
Det siger Tim Petersen, der er dyrlæge og souschef i dyresundhed hos Fødevarestyrelsen:- Vi har ingen konkrete tegn på, at sygdommen skulle sprede sig til Danmark.
Men vi holder selvfølgelig øje med, hvad der sker, siger han.
Hvis danske hundeejere oplever, at deres hund får symptomer som opkast, blodig diarré og en generel svækket tilstand, bør man ifølge Tim Petersen kontakte sin dyrlæge.
- Så kan dyrlægen få udredt hunden og finde ud af, hvad der videre skal gøres, siger han.
Dyrlæge: Tyder på parvovirusinfektionDe symptomer, som de norske hunde er ramt af, tyder ifølge Tim Petersen på, at det kunne være en såkaldt parvovirusinfektion.
Anbefalinger til norske hundeejere- Hundeejere opfordres til at begrænse kontakt mellem hunde.
Det betyder, at hunde som luftes ikke bør hilse på hinanden.
- Hunde skal holdes i snor.
- Hunde, som har sygdomstegn, bør komme til dyrlæge så hurtigt som muligt.
- Hundeejere bør følge dyrlægernes anbefalinger for vacciner.
Kilde: Norges Mattilsyn- Det er infektioner, som typisk rammer yngre hunde.
Men det er typisk en sygdom, som danske hunde er vaccineret imod.
Dog ser vi af og til enkelte udbrud her i Danmark, siger han.
Det norske Mattilsynet (som er landets svar på Fødevarestyrelsen) leder lige nu efter årsagen til sygdommen, som ifølge tilsynet kan være en virus, bakterier, svampe eller parasitter.
Der er i øvrigt blevet fundet to typer bakterier i de obducerede dyr, nemlig Providencia og Closteridium perfringens.
Bakterier som også kan forekomme hos mennesker.
”Men det må understreges, at der ikke er kommet nogle meldinger om sygdom hos mennesker, som kan forbindes med syge eller døde hunde,” skriver Mattilsynet på deres hjemmeside.
Norske hunde bandlystSelvom der endnu ikke er tegn på, at danske hunde er blevet ramt, har Dansk Kennel Klub alligevel valgt at tage en række forholdsregler.
- På baggrund af dette er det blevet besluttet at udelukke hunde bosiddende i Norge fra deltagelse på udstillinger, prøver, stævner eller andet indtil videre, lyder det i et Facebook-opslag fra Dansk Kennel Klub.
Også svenske og finske kennelklubber har bandlyst norske hunde på den kommende tids hundeudstillinger, skriver Aftonbladet.
I Sverige er der dog - ligesom i Danmark - stadig ingen kendskab til tilfælde af den mystiske hundesygdom.
FacebookTwitterKopier linkEmner:Kæledyr|Dyr|Fødevarestyrelsen|Norge|Dansk Kennel Klub




https://www.dr.dk/nyheder/kultur/film/banebrydende-og-totalt-original-derfor-er-frygtloes-hitserie-en-af-de

BingeSe temaFilm og serierBanebrydende og totalt original: Derfor er frygtløs hitserie en af de allervigtigste lige nuDen populære serie 'Pose' udvider vores verdensbillede, mener serieekspert.
'Pose' rammer seeren som en farverig eksplosion af energiske undergrundskonkurrencer, pailletter, fjer og hatte, aids-krise og fattigdom i storbyen, skriver Kasper Lundberg.
(© JoJo Whilden/FX)Af Kasper Lundberg07.
sep.
2019 kl.
18.
28Bemærk: artiklen er mere end 30 dage gammelLæs opDen amerikanske tv-kanal FX laver stort set alle mine yndlingsserier.
Koldkrigsthrilleren 'The Americans', den artsy hiphopkomedie 'Atlanta', det impressionistiske forældredrama 'Better Things' og den altid overraskende antologiserie 'American Crime Story'.
Deres slagord er 'fearless' - frygtløs - med tanke på, at de laver serier, der ikke behøver at have skyhøje seertal, hvis bare de er modige og vigtige.
Med serien 'Pose', hvis anden sæson lige er slut, har de mere end nogensinde bevist, at de mener det.
Der er ikke mange andre serier, der i så høj grad kan bryste sig af at få noget så smalt til at have mainstream-gennemslagskraft.
Den er fyldt med transpersoner, både foran og bag kameraet, og handler om noget så specifikt som Ballroom-scenen i New York i slutningen af firserne.
Ballerne er den konkurrenceprægede showkultur, der blev et frirum for marginaliserede minoriteter, og som man kan få et eksotisk glimt af i den legendariske dokumentarfilm 'Paris Is Burning' fra 1990.
Men 'Pose' er et af de tilfælde, hvor jo mere specifik historien bliver, jo mere universelt vedkommende føles den.
Serien rammer først og fremmest seeren som en farverig eksplosion af energiske undergrundskonkurrencer, pailletter, fjer og hatte,aids-krise og fattigdom i storbyen.
Men ud af støvet træder langsomt, men sikkert, en dybt rørende historie om betydningen af venskaber og muligheden for at skabe sin egen familie, når oddsene er imod en, og samfundet vender en ryggen.
'Pose' er vedkommende, underholdende og banebrydende tv.
Her er et par af grundene til, at 'Pose' har udvidet vores serieverden, både på skærmen og udenfor.
1En helt ny slags hovedpersonerBilly Porter som ballroom-konferencien Pray Tell, der ikke er bange for at sige sin ærlige mening til ballerne.
(© Pari Dukovic/FX)Vi er så vant til, at hovedrollerne i vores serier er hvide og cis-kønnede, at det føltes som en regulær revolution, da Jill Soloway lavede den ekstremt vellykkede 'Transparent'.
Endda selvom Jeffrey Tambor, der spillede titelrollen som transforælder, er en helt almindelig, midaldrende mand.
'Pose' går skridtet videre og har to hovedroller, Billy Porter og MJ Rodriguez, der er henholdsvis homoseksuel og transkvinde, også når kameraet er slukket.
Billy Porter, der spiller den flamboyante ballroom-konferencier, Pray Tell, fortæller, at han ikke kunne tro på det, da han blev nomineret til en Emmy for bedste mandlige hovedrolle.
Han så bare sig selv som en lille del af et ensemble, men seriemogulen Ryan Murphy, der står bag serien, overbeviste ham om, at det handlede om mere end bare hans egen præstation.
- Han forklarede mig, at det handler om positionering.
At køre mig i stilling som en larmende, sort, homoseksuel skuespiller, der er ude af skabet og spiller hovedroller.
Og nu har jeg forstået betydningen af det, har Billy Porter fortalt til Hollywood Reporter.
Billy Porter har skabt opmærksomhed med sine gallaoptrædener i blandt andet fuldt Cleopatra-kostume og den fantastiske Christian Siriano-kreation, der vendte op og ned på vores ideer om kjole og hvidt.
2Vor tids mest visionære serieskaberRyan Murphy står også bag filmen 'Spis bed elsk' fra 2010.
(© Bruce Glikas/Getty)Ryan Murphy, der står bag 'Pose', og som overbeviste Billy Porter om betydningen af hans position som hovedrolleindehaver, er ikke hr.
hvemsomhelst.
Faktisk er han nok den mindst hr.
hvemsomhelst-agtige serieskaber, vi har lige nu.
Han satte hele filmindustrien på den anden ende sidste år, da streaminggiganten Netflix gav ham to milliarder kroner for at lave serier for dem i fem år.
Læs også:Dårlig smag til 300 millioner dollar?
Udskældt seriekonge får det sidste grinEn fuldstændig uhyrlig sum, selv efter Hollywood-standarder.
Men hov, tænker den opmærksomme læser, i introen stod der da, at 'Pose' blev lavet af en tv-kanal, der hedder FX?
Jeps, det mest vanvittige ved hans aftale med Netflix er, at han endda har fået lov til at fortsætte sine serieprojekter for sit oprindelige hjem, FX, blandt andet 'Pose', ved siden af.
'Pose' er på den måde en del af en kæmpestor, visionær pakke, der er ved at forandre serieverdenen gennemgribende.
Ryan Murphy har stiftet initiativet 'Half', der arbejder på at forpligte filmindustrien på, at mindst halvdelen af de ansatte er kvinder, racegjorte eller repræsenterer LGBTQIA+-minoriteter.
Der er ingen andre serieskabere, der lykkes med at arbejde med så stort et politisk perspektiv og have så ekstremt mange forskellige succeser, både hos kritikere og seere.
Murphy står bag serier så forskellige som musicalserien 'Glee', plastikkirurgkomedien 'Nip/Tuck', gyserserien 'American Horror Story' og antologien 'American Crime Story'.
Men hans engagement i minoritetsperspektiver skinner igennem i alle serierne.
3Trans-talentHer ses Janet Mock til FX Networks' premiere på anden sæson af 'Pose' den 5.
juni i år.
(© Roy Rochlin/Getty Images)En del af forklaringen på, hvordan Murphy kan gabe over så mange serier på en gang, er, at han er mester i at dele sin magt ud.
Instruktøren Janet Mock, der også er en central del af 'Pose'-holdet, fortæller, hvordan Murphy satte sig ned med hende og lavede en plan for hendes fremtid.
Den præsenterede hun for Netflix og gik ud fra mødet med en flere-årig kontrakt på mange millioner og som den første transkvinde med magten til selv at sætte serier i søen for et stort selskab.
Mange film- og serieskabere føler sig presset til at forsvare sig, når de bliver gået på klingen med deres ansvar for at inkludere minoriteter i deres projekter.
Især når det handler om at fortælle historier om de samme minoriteters kamp for anerkendelse.
Instruktøren Jean-Marc Vallée kom alvorligt på glatis, da han sagde, at han aldrig havde overvejet at hyre en transperson til at spille Jared Letos Oscar-vindende rolle som transkvinde i 'Dallas Buyers Club'.
Filmen, der ligesom 'Pose' finder sted under aids-krisen i 80’erne.
Det er befriende med Ryan Muphy at se en serieskaber, der går i en helt anden retning og ser tidsånden som en mulighed for at skabe nye typer af talent og fortælle historier på en ny måde og fra andre perspektiver.
Og 'Pose' er på alle måder et totalt originalt serieværk, der sjovt nok handler om fortiden, er indbegrebet af nutidens politiske diskussioner om repræsentation og viser mange af de skuespillere og historiefortællere frem, som vi kommer til at følge i fremtiden.
Begge sæsoner af 'Pose' kan ses HBO Nordic, mens første sæson også kan ses på Netflix.
Læs også:Netflix lukker banebrydende fængselsserie: Derfor vil vi huske den mange år ud i fremtidenFacebookTwitterKopier linkEmner:Netflix|HBO|AIDS|Seksualitet|New York




https://www.dr.dk/sporten/motorsport/foelelsen-er-god-foer-leon-madsen-fortsaetter-vm-jagten-i-vojens

MotorsportFølelsen er god, før Leon Madsen fortsætter VM-jagten i VojensDanske Leon Madsen glæder sig til aftenens speedway-grandprix i Vojens og håber, at han kan holde sig inde i VM-kapløbet.
Leon Madsen skal forsøge at forsvare sin delte førsteplads i VM-serien i Vojens.
Af Emil Halkier og Interview: Helena Melin07.
sep.
2019 kl.
18.
50Bemærk: artiklen er mere end 30 dage gammelLæs opDet bliver voldsomt i Vojens.
Efter fem års fravær er VM-serien tilbage i den danske speedway-hovedstad, og dét med en dansker i front.
Leon Madsen deler førstepladsen i den samlede stilling med polske Bartosz Zmarzlik, og han ser frem til igen at vride gashåndtaget i bund på dansk jord.
- Jeg har en rigtig god følelse.
Det er dejligt at være hjemme i Danmark og endelig skulle køre foran det danske publikum, så jeg ser rigtig meget frem til løbet, siger Leon Madsen til DR Sporten før aftenens løb.
Der resterer tre runder af VM-serien, inklusiv lørdagsbraget i Vojens, men det betyder dog ikke, at Madsen betragter hjemmebaneløbet som et direkte forsvar af en VM-titel.
- Der er også tre-fire andre, der kan køre med om titlen, og der er stadigvæk mange point at køre om.
Så det er selvfølgelig rart at være hjemme i Danmark med en masse fans i ryggen, der kan støtte mig, siger han.
Leon Madsen (hvid hjelmfarve) missede finalen ved det seneste løb i VM-serien.
Der forventes at komme op mod 15.
000 tilskuere omkring den ovale speedwaybane i Vojens, og derfor kan de danske kørere se frem til stor opbakning.
Det betyder meget, giver Leon Madsen udtryk for.
Tilskuerne skal nok opfylde deres del af aftalen - så er resten op til det danske VM-håb.
- Jeg forventer at gå ud og lave en masse point og være stabil, som jeg har været hele sæsonen, så vi efter i aften stadigvæk er med i kapløbet om verdensmesterskabet.
- Så må vi se, om jeg også kan vinde.
Det ville jo bare være en bonus oveni, siger Leon Madsen.
FacebookTwitterKopier linkEmner:Vojens|Speedway




https://www.dr.dk/nyheder/udland/fangeudveksling-vaekker-international-glaede-det-er-et-tegn-paa-haab

UdlandFangeudveksling vækker international glæde: 'Det er et tegn på håb'Der er ros til Rusland og Ukraine fra både menneskerettighedsorganisationer, USA og EU.
Af Louise Brodthagen Jensen - Moskva07.
sep.
2019 kl.
18.
12Bemærk: artiklen er mere end 30 dage gammelLæs opDet var en bror, en søn, en ægtemand og ikke mindst en far til to, der i dag efter fem år i fangenskab kunne træde ud af et fly, der landede i Boryspil Lufthavn i den ukrainske hovedstad Kiev.
Filminstruktøren Oleg Sentsov blev anholdt i 2014 og siden idømt 20 års fængsel i Rusland for at planlægge en terrorhandling.
Men sammen med 34 andre ukrainere - og 35 russere - vendte han i dag hjem som en del af den fangeudveksling, den russiske præsident, Vladimir Putin, og den ukrainske præsident, Volodymyr Zelenskyj, er blevet enige om.
Den ukrainske præsident, Volodymyr Zelenskij, uddelte kram, da de 35 ukrainere i dag landede i Boryspil Lufthavn i Kiev.
Sidstnævnte stod klar til at tage imod på landingsbanen sammen med en række familier og pårørende til blandt andet de 24 sømænd, der blev taget til fange på halvøen Krim i november sidste år.
- Det her er første skridt.
Dernæst vil vi arbejde mod at få alle vores fanger hjem og fortsætte med at trække vores soldater ud, lød det fra den ukrainske præsident.
Blandt de 35 ukrainere er også den 20-årige Pavel Hryb, der i marts blev idømt seks års fængsel, efter at han i januar 2017 forelskede sig i det, han troede var en 17-årig pige fra Sotji, som han havde mødt på nettet.
Han aftalte at mødes med hende i Hviderusland, men endte med at blive ført til Rusland og dømt for at udbrede terrorisme.
En dom, som hans far tidligere har udtalt, formentlig ville koste sønnen livet.
Stor international begejstringMen det er ikke kun familier og pårørende, der i dag glædes over nyheden om fangeudvekslingen, der ses som et stort skridt i retning mod at få skabt en varig løsning på krigen i det østlige Ukraine.
Udover diverse menneskerettighedsorganisationer som Amnesty International og Human Rights Watch har også statsledere som den tyske kasnler, Angela Merkel, og den amerikanske præsident kommenteret nyheden:- Rusland og Ukraine har udvekslet et stort antal fanger.
Meget gode nyheder, måske det første store skridt mod fred.
Tillykke til begge lande, skriver Donald Trump på Twitter.
- Fangeudvekslingen er et signal om håb.
Det er værd at fortsætte det hårde arbejde med at få implementeret Minsk-aftalen, lyder det fra kansleren fra Tyskland, der er et af de lande, som sammen med Rusland og Ukraine forhandler fredsaftalen i den såkaldte Normandiet-kvartet.
Også det britiske udenrigsministerium og formanden for Europa-Rådet, Donald Tusk, roser aftalen i dag.
- Endelig!
Løsladelsen af Oleg Sentsov og de ukrainske sømænd fylder mig med lettelse, skriver Tusk blandt andet.
Skuffelse i den hollandske regeringTidligere i dag bekræftede præsident Putins talsmand, Dmitrij Peskov, over for det statskontrollerede nyhedsbureau Tass, at blandt de russere, der i dag landede i Vnukovo Lufthavn i Moskva er chefredaktøren for nyhedsbureauet Ria Novosti, Kirill Vysjinskij.
Journalisten Kirill Vysjinskij ankom i dag til Moskva som en del af fangeudvekslingen.
 Der var stor gensynsglæde for filmmageren Oleg Sentsov, der blev forenet med sin datter efter at have været væk i fem år.
 Den omfattende fangeudveksling bliver set som et skridt mod at finde en varig løsning af krigen i det østlige Ukraine.
 Der var stort presseopbud i lufthavnen i Kiev tidligere i dag.
 I alt 35 personer fra henholdsvis Rusland og Ukraine indgik som en del af fangeudvekslingen.
Heriblandt de 24 ukrainske sømænd, der sidste år blev taget til fange på halvøen Krim.
 Den seneste uge har rygterne om fangeudvekslingen svirret, men det var først i formiddag, begge fly landede i henholdsvis Moskva og Kiev.
1 / 6Journalisten Kirill Vysjinskij ankom i dag til Moskva som en del af fangeudvekslingen.
1 / 6Der var stor gensynsglæde for filmmageren Oleg Sentsov, der blev forenet med sin datter efter at have været væk i fem år.
2 / 6Den omfattende fangeudveksling bliver set som et skridt mod at finde en varig løsning af krigen i det østlige Ukraine.
3 / 6Der var stort presseopbud i lufthavnen i Kiev tidligere i dag.
4 / 6I alt 35 personer fra henholdsvis Rusland og Ukraine indgik som en del af fangeudvekslingen.
Heriblandt de 24 ukrainske sømænd, der sidste år blev taget til fange på halvøen Krim.
5 / 6Den seneste uge har rygterne om fangeudvekslingen svirret, men det var først i formiddag, begge fly landede i henholdsvis Moskva og Kiev.
6 / 6Han blev sidste år anklaget for at støtte separatistbevægelsen i det østlige Ukraine, risikerede op til 15 års fængsel, men blev i sidste uge løsladt.
En af de russiske fanger, der dog er mindre begejstring for er blevet en del af fangeudvekslingen, er Vladimir Tsemakh.
Han mistænkes for at være involveret i nedskydningen af det malaysiske passagerfly MH17 i 2014.
I juni blev de første fire tiltalt af den hollandske anklagemyndighed for at have stået bag og udført nedskydningen, der kostede i alt 298 personer livet - heriblandt 196 hollændere.
Den hollandske anklagemyndighed har udtrykt sin skuffelse over, at Tsemakh er blandt de løsladte og han har ifølge den hollandske avis NU allerede anmodet Rusland om at få ham udleveret.
Zelenskij forsikrede tidligere i dag, at de ukrainske myndigheder har afhørt Tsemakh, før han blev udleveret.
- Jeg vil ikke sige, hvilke europæiske ledere jeg har diskuteret mulighederne for de her efterforskninger med.
Men vi har gjort alt, vi blev bedt om.
Det var vanskeligt.
Jeg var nervøs for, at udvekslingen ville gå i vasken på grund af det, lød det fra den ukrainske præsident.
FacebookTwitterKopier linkEmner:Donald Trump (politiker)|Donald Tusk (politiker)|Rusland|Amnesty International|Menneskerettigheder




https://www.dr.dk/sporten/fodbold/england/engelsk-kvindefodbold-indtog-etihad-og-forlod-det-med-en-ny-tilskuerrekord

EnglandEngelsk kvindefodbold indtog Etihad og forlod det med en ny tilskuerrekordI dag satte Manchester City og Manchester Uniteds kvindehold tilskuerrekord i den engelske liga på Etihad Stadium.
Manchester City vandt 1-0 over lokalrivalerne fra Manchester United foran 31.
213 tilskuere.
Af Emil Halkier07.
sep.
2019 kl.
20.
37Bemærk: artiklen er mere end 30 dage gammelLæs opRekorder er til for at blive slået.
Det var mantraet, da den engelske kvindefodboldliga (Womens's Super League, red.
) i dag rykkede ind på den store scene og indtog Premier League-stadionet Etihad Stadium i Manchester.
Og det initiativ gav ophavmændene- og -kvinderne bag idéen 31.
213 grunde til at gøre det igen.
Så mange var nemlig stimlet sammen på lægterne, da derbyet mellem Manchester City og Manchester United løb af stablen.
Det er ny rekord i engelsk kvindefodbold.
Den hidtidige rekord blev sat i sidste sæson, da lidt over 25.
000 tilskuere overværede den mesterskabsafgørende kamp mellem Brighton og Arsenal.
Cheftræner for Manchester Uniteds Premier League-mandskab, Ole Gunnar Solskjaer, var på plads, da klubbens kvindehold var med til at sætte tilskuerrekord i den engelske Super League.
 Manchester City's Caroline Weir jubler efter sit langskudsmål.
1 / 2Cheftræner for Manchester Uniteds Premier League-mandskab, Ole Gunnar Solskjaer, var på plads, da klubbens kvindehold var med til at sætte tilskuerrekord i den engelske Super League.
1 / 2Manchester City's Caroline Weir jubler efter sit langskudsmål.
2 / 2Blandt de over 30.
000 tilskuere var Manchester United-cheftræner Ole Gunnar Solskjær, hvis 16-årige datter, Karna Solskjær, spiller på Uniteds andethold.
Herfra kunne nordmanden se hjemmeholdet fra City vinde Manchester-derbyet 1-0.
Det var ellers det rødklædte United-hold, som fik den bedste start på kampen.
Gæsterne havde flere store chancer før pausen, men så tog skotske Caroline Weir sagen i egen hånd.
United-spillerne leverede en dårlig clearing, der dumpede ned for fødderne af Weir 25 meter fra målet.
Herfra lagde den 24-årige City-spiller bolden an foran venstrefoden og sendte et langskudsmissil direkte op i krogen, og det afgjorde Manchester-derbyet efter 48 minutter.
I den anden kamp i den engelske kvindeliga overværede over 5.
000 tilskuere opgøret mellem Bristol City og Brighton, hvor danske Mathilde Lundorf Skovsen var med for sidstnævnte.
Rekorden er sat, men blækket når næppe at tørre i bøgerne, før den slås på ny.
I morgen ramler Chelsea og Tottenham sammen på Stamford Bridge, og der meldes udsolgt, hvilket i så fald vil betyde over 40.
000 tilskuere og endnu et rekordstort publikum i engelsk kvindefodbold.
FacebookTwitterKopier linkEmner:England|Ole Gunnar Solskjær (fodboldspiller)|Manchester United FC|Fodbold|Manchester City FC




https://www.dr.dk/sporten/fodbold/kvindeligaen/thisted-fc-maa-noejes-med-uafgjort-efter-fc-nordsjaellands-udligning-i

KvindeligaenThisted FC må nøjes med uafgjort efter FC Nordsjællands udligning i overtidenThisted FC var ikke mange sekunder fra en sejr, men i de sidste sekunder af overtiden udlignede FC Nordsjælland.
Thisted FC spiller 2-2 mod FC Nordsjælland.
Se alle målene i videoen her.
Af Rikke Smed Iversen07.
sep.
2019 kl.
18.
04Bemærk: artiklen er mere end 30 dage gammelLæs opDet var lige ved og næsten for Thisted FC, der indtil det femte minut af overtiden kunne kravle op på en andenplads i tabellen.
FC Nordsjælland ville det bare anderledes, og i de sidste sekunder af kampen udlignede Linnea Borbye til 2-2.
Det betyder, at Thisted FC beholder deres fjerdeplads efter denne spillerunde, mens FC Nordsjælland ligger på tredjepladsen.
Læs også:Fortuna Hjørring generobrer førstepladsen med sejrDet var FC Nordsjælland, der kom bedst fra start i Super Matchen med en scoring kort før pausen til 1-0 af Amalie Vangsgaard.
Føringen holdt ikke mange minutter, for i anden halvleg var det Thisted FC, der hurtigt fik indstillet sigtekornet.
Først med en scoring til 1-1 af Matilde Kjeldgaard, der syv minutter senere også scorede til 2-1 på straffespark.
Stillingen i Gjensidige Kvindeliga efter 6.
spillerunde1.
Brøndby (12 point)2.
Fortuna Hjørring (11 point)3.
FC Nordsjælland (11 point)4.
Thisted FC (9 point)5.
KoldingQ (8 point)6.
VSK Aarhus (7 point)7.
Odense Q (6 point)8.
BSV (2 point)Et-måls-føringen varede helt indtil det femte minut i overtiden, og derfor var det også et skuffet Thisted FC-mandskab, der gik fra banen med uafgjort mod FC Nordsjælland.
Fortuna Hjørring mister førstepladsenKampen mellem Fortuna Hjørring og Odense Q blevet rundens mest målrige.
Med en 3-2 sejr til Odense Q fik de sæsonens anden sejr.
Det betyder, at de har seks point og dermed stadigvæk befinder sig i nedrykningsgruppen på en syvendeplads.
Sjette spillerunde blev samtidig runden, hvor Fortuna Hjørring fik sit første nederlag i denne sæson.
To mål var nemlig ikke nok mod Odense Q, så de rykker væk fra førstepladsen og én plads ned i tabellen med 11 point.
Brøndby vinder sikkert over KoldingQKoldingQ startede sæsonen godt med to sejre og lagde sig lynhurtigt i spidsen af Gjensidige Kvindeligaen.
Men de er uden sejre i de seneste fire runder, og med nederlaget til Brøndby i dag befinder de sig stadigvæk i midten af tabellen på en 5.
plads.
De forsvarende mestre fra Brøndby fulgte derimod den indbyrdes statistik og vandt for sjette gang i streg ligaopgøret over KoldingQ.
Derfor indtager de førstepladsen med 12 point.
Det blev en sejr på 3-0 med mål af Nicoline Sørensen (9’), Louise Winter (65’) og Nanna Christiansen (90+3’).
VSK Aarhus fik sin første hjemmebanesejrFør sjette spillerunde havde BSF stadig deres første sejr i sæsonen til gode.
Modstanderen var VSK Aarhus, der samtidig jagtede sæsonens første hjemmebane-sejr.
Missionen lykkedes for VSK Aarhus med en 3-0 sejr over BSF, der modsat må kigge længere efter deres første sejr.
Læs også:Den bedste kvindelige fodboldliga indgår ny aftaleI sidste sæson blev det til en tredjeplads og dermed bronzemedaljer til VSK Aarhus, men denne sæson er ikke startet, som den sidste sluttede.
Derfor var det også en vigtig sejr for VSK Aarhus, der nu kan rykke lidt længere væk fra bundpositionen.
Kampen endte 4-0, hvor to spillere fandt vejen til nettet ; Sofie Bloch Jørgensen (26’ og 90+2’) og Olivia Holdt (65’ og 74’).
FacebookTwitterKopier linkEmner:FC Nordsjælland|Thisted FC|Aarhus|Brøndby|Fodbold




https://www.dr.dk/nyheder/indland/giftig-storbrand-i-frederiksvaerk-slukket-efter-mange-timer

IndlandGiftig storbrand i Frederiksværk slukket efter mange timerBrand i metalskrot, der begyndte i går, er i eftermiddag blevet slukket.
Slukningsarbejdet har været omfattende.
Alene fra Frederiksborg Brand og Redning deltog 50 mand i aftes.
(Arkivfoto) 07.
sep.
2019 kl.
17.
53Bemærk: artiklen er mere end 30 dage gammelLæs opI eftermiddag er branden i en stor bunke metalskrot ved stålvalseværket i Frederiksværk blevet slukket.
Der foregår dog stadig efterslukning.
Det skriver Lars Høg Schou, operativ chef i Beredskabsstyrelsen, på Twitter.
Branden fik i går politiet til at udsende en beredskabsmeddelelse, som rådede folk til at gå indendøre i området, og varslingssirenerne blev tændt for at advare folk.
Lidt før midnat blev varslet afblæst, men i morges var branden stadig i gang.
Den var dog under kontrol, og røgudviklingen påvirkede ikke længere byen.
Dermed er branden ikke kommet i vejen for en planlagt festival i Frederiksværk i dag, hvor 300-året for byens kanal fejres.
Slukningsarbejdet har været omfattende.
Alene fra Frederiksborg Brand og Redning deltog 50 mand i aftes.
Derudover hjalp naboberedskaberne Beredskab Øst og Hovedstadens Beredskab med materiel af forskellig art, blandt andet en drone, så man kunne se branden fra luften.
Ud over selve slukningsarbejdet har brandvæsnet i samarbejde med virksomheden arbejdet på at få fjernet så meget metalaffald fra stedet som muligt.
/ritzau/FacebookTwitterKopier linkEmner:Brande|Frederiksværk|Redningsvirksomhed|Beredskabsstyrelsen|Hovedstadens Beredskab




https://www.dr.dk/sporten/golf/golfdansker-holder-trit-med-toppen-i-tyskland

GolfGolfdansker holder trit med toppen i TysklandJeff Winther er på en delt syvendeplads inden sidste runde i European Tour-turneringen i HamburgJeff Winther går ind til finalerunden ved European Tour-turneringen i Hamborg på en delt syvendeplads.
(Arkivfoto) 07.
sep.
2019 kl.
17.
36Bemærk: artiklen er mere end 30 dage gammelLæs opJeff Winther leverede endnu en flot indsats, da han indledte finaleweekenden i European Tour-turneringen i Hamburg.
Den danske golfspiller gik turneringens tredje runde i to slag under par og ligger samlet på en delt syvendeplads med fem slag under par inden søndagens fjerde og sidste runde.
Winther fik en god start på runden med to birdies på de to første huller, inden det gik helt galt på fjerde hul, hvor han lavede en double bogey.
Med yderligere tre birdies og en enkelt bogey fik han dog rettet op på resultatet.
Finaleweekendens anden dansker, Lasse Jensen, gik runden i et slag over par og dalede syv pladser tilbage til en delt 32.
-plads.
Otte danskere stillede til start ved European Tour-turneringen i Hamborg, men det var kun Jeff Winther og Lasse Jensen (billedet), der klarede cuttet og går ud på søndagens finalerunde.
Turneringen føres af skotten Robert MacIntyre og tyskeren Bernd Ritthammer, der deler førstepladsen med samlet ni slag under par.
Ingen af de resterende danskere i turneringen, Thomas Bjørn, Nicolai Højgaard, Søren Kjeldsen, Lucas Bjerregaard, Joachim B.
Hansen eller Nicolai Tinning, klarede i går cuttet til finalerunderne.
Den samlede præmiesum i Porsche European Open er på to millioner euro svarende til 15 millioner kroner.
/ritzau/FacebookTwitterKopier linkEmner:Golf|Hamborg|Porsche|Tyskland|Lucas Bjerregaard (golfspiller)




https://www.dr.dk/sporten/fodbold/landsholdet/lang-rejse-er-ingen-undskyldning-landsholdet-skal-vise-sig-georgisk

LandsholdetLang rejse er ingen undskyldning: Landsholdet skal vise sig georgisk opgave voksenLandstræner Jon Dahl Tomasson kan vælge og vrage blandt friske spillere til søndagens EM-kvalifikationskamp mod Georgien.
Ass.
træner Jon Dahl Tomasson, Simon Kjær og Thomas Delaney under pressemødet i Tiblisi.
Af Emil Halkier og Interview: Andreas Kraul07.
sep.
2019 kl.
17.
36Bemærk: artiklen er mere end 30 dage gammelLæs opDer er ingen grund til at gøre det mere odiøst end som så.
At rejse er en del af livet, når man gør sig i knoppet fodtøj og læderkugle på højeste niveau.
Ingen grund til bekymringer over, at fodboldlandsholdet torsdag aften gabte over Gibraltar, siden har rejst i omegnen af 6.
000 kilometer til Tbilisi for i morgen at møde Georgien i EM-kvalifikationen.
Det er de, spillerne, vant til, siger landstræner Jon Dahl Tomasson.
- De skal nok være klar til i morgen, det er jeg slet ikke i tvivl om.
Alle er kommet godt ud af kampen i torsdags, hele gruppen er frisk, så jeg kan vælge og vrage.
Det er skønt, siger han.
Jon Dahl Tomasson, der har overtaget cheftrænerroret i Åge Hareides fravær, ser ikke den lange rejse som et problem.
Det er spillerne vant til.
 Kasper Dolberg scorede to gange, da Danmark seneste mødte Georgien.
1 / 2Jon Dahl Tomasson, der har overtaget cheftrænerroret i Åge Hareides fravær, ser ikke den lange rejse som et problem.
Det er spillerne vant til.
1 / 2Kasper Dolberg scorede to gange, da Danmark seneste mødte Georgien.
2 / 2Senest Danmark stod over for georgierne var i Parken i juni, hvor de rød-hvide sikkert, komfortabelt og kontrolleret tog en 5-1 sejr, holdets første i kvalifikationen til europamesterskabet i 2020.
Dengang med Kasper Dolberg som dobbelt målscorer.
OGC Nice-spilleren tilbragte samtlige 90 minutter i Gibraltar på bænken, men kunne måske være den kanin, Jon Dahl Tomasson hiver op af hatten.
Ændringer kommer der i hvert fald i startopstillingen, lyder det.
- Jeg kigger på opstillingen og på at bringe energi ind i holdet.
Så ser jeg på kommende modstandere ud fra de muligheder, der nu er, og så vælger jeg holdet.
Og der kommer til at være udskiftninger, siger landstræneren.
Det handler om indstillingSelvom fodboldlandsholdet med 6-0 sejren i bagagen havde medvind samtlige 6.
000 kilometer fra Gibraltar til Georgien og samtidig har gode minder fra seneste georgiske møde, må det ikke blive den sovepude, som kan være så rar at hvile hovedet på, understreger anfører Simon Kjær.
Der skal nulstilles - ny kamp, ny opgave.
- Vi skal prøve at glemme 5-1 kampen i forhold til det, der venter os i morgen.
De kommer med en helt anden energi og tro på tingene.
Så er der også et helt stadion, der vil bakke dem op, siger Simon Kjær.
Thomas Delaney, Pierre Emile Højbjerg, Henrik Dalsgaard og Daniel Wass under lørdagens træning forud for EM-kvalifikationskampen mod Georgien på søndag.
 Anfører Simon Kjær har set andre modstandere have det svært i Tbilisi.
Derfor er det vigtigt, at Danmark ikke undervurderer opgaven, siger han.
1 / 2Thomas Delaney, Pierre Emile Højbjerg, Henrik Dalsgaard og Daniel Wass under lørdagens træning forud for EM-kvalifikationskampen mod Georgien på søndag.
1 / 2Anfører Simon Kjær har set andre modstandere have det svært i Tbilisi.
Derfor er det vigtigt, at Danmark ikke undervurderer opgaven, siger han.
2 / 2Georgien på ude- og hjemmebane er to vidt forskellige størrelser, mener forsvarsspilleren.
- Så vi skal være klar fra start og være opgaven voksen.
Vi skal gå ind med den rigtige indstilling og spille vores spil.
Hvis vi gør det, har vi også de kvaliteter og den tro på det, som skal til for at få tre point.
Midtbanedynamoen Thomas Delaney er enig med sin anfører.
For ja, Danmark gjorde meget rigtigt i de to holds første møde i kvalifikationen, men man får intet foræret i Tbilisi.
- De kommer helt sikkert med en form for respekt for os, men det vigtigste er, at vi ikke kigger på det her hold, som et 5-1 hold, vi kan slå hver gang.
Så tror jeg, at vi bliver udfordret, siger Delaney.
Danmark møder Georgien søndag aften klokken 18.
Du kan følge kampen direkte i LIGA på P3.
FacebookTwitterKopier linkEmner:Kasper Dolberg (fodboldspiller)|Simon Kjær (fodboldspiller)|Georgien|Fodbold|Parken (stadion)




https://www.dr.dk/nyheder/indland/berlinmuren-tager-paa-danmarksturne

IndlandBerlinmuren tager på DanmarksturnéEt 3,6 meter højt og 2,5 tons tungt stykke verdenshistorie begynder sin tur rundt i Danmark med et visit til hovedstaden.
Det turnerende stykke Berlinmur er i øjeblikket at finde midt i København, men kommer rundt i hele landet på sin mini-turné.
(© PR)Af Jens Andersen07.
sep.
2019 kl.
16.
04Bemærk: artiklen er mere end 30 dage gammelLæs opDet bliver et af de tungeste indslag i dansk kulturliv, når Koldkrigsmuseum Langelandsforts stykke af verdenshistorien i dag indleder sin Danmarksturné med et besøg i København.
Et 3,6 meter højt og 2,5 tons tungt stykke af Berlinmuren er fragtet hele vejen fra Bagenkop på det sydlige Langeland til København som et af hovedindslagene på Golden Days Festival, der i år markerer 30-året for murens fald.
Murens Danmarksturné:7.
sep – 22.
sep: Ved Blox, København23.
sep – 6.
okt: Brandts Torv, Odense7.
okt – 20.
okt: Bispetorvet, Aarhus21.
okt – 3.
nov: Gammeltorv, Aalborg4.
nov – 7.
nov: Café Europa, København8.
nov – 1.
mar: Nationalmuseet, København1.
april: Langelandsfort, Bagenkop- Vi laver en kulturhistorisk festival over næste tre uger, hvor temaet i år er 1989 – 30-året for Murens fald.
Og hvordan undersøger man så bedst 1989?
Det gør man blandt andet ved at gøre historien konkret – ved at splitte en plads i to med et stykke verdenshistorie, siger kommunikationsansvarlig for Golden Days Festival, Eva Laksø.
- Det er en voldsom oplevelse at se en del af en by, man kender indgående, pludseligt bliver brudt op af et kæmpe stykke beton.
Det er et stykke verdenshistorie i øjenhøjde, siger hun.
De næste uger vil københavnerne kunne opleve et stykke af Berlinmuren, der fra 1961 til 1989 adskilte østtyskerne fra deres vesttyske naboer i Berlin.
Den 23.
september tager Berlinmuren videre på sin Danmarksturné, inden den vender tilbage til hovedstaden i begyndelsen af november.
Det udlånte stykke af muren var en del af muren på Potsdamer Platz i den centrale Berlin.
- Man får mulighed for at komme helt tæt på en mur, som for østtyskerne var komplet utilgængelig.
Muren blev senere genstand for en slags modkultur, som blandt andet kom til udtryk i form af graffiti, hvilket man også får mulighed for at opleve helt tæt på, siger Eva Laksø.
Koldkrigsmuseum Langelandsfort modtog i 2011 i forbindelse med 50-året for Berlinmurens opførelse sektionen af den berømte mur som en gave fra Senatet i Berlin.
Langelandsfortet blev anlagt i 1953 som et værn mod fjendtlige skibes passage gennem Langelandsbæltet i tilfælde af krig.
Under Den kolde krig stod Langelandsfortet for overvågningen af Østersøområdet.
Fortet blev nedlagt i 1993 og er i dag en afdeling af Langelands Museum.
FacebookTwitterKopier linkEmner:Berlin|København|Langelands Museum|Twitter|Historie




https://www.dr.dk/nyheder/regionale/hovedstadsomraadet/koebenhavnsk-halvmaraton-optaget-i-serie-af-superloeb

KøbenhavnKøbenhavnsk halvmaraton optaget i serie af ’superløb’CHP Halfmarathon bliver del af løbsserie i Lissabon, Prag, Valencia og Cardiff.
Særligt ruten i København er afgørende for, at løbet bliver en del af 'Superhalfs', mener arrangøren af halvmaratonet.
Af Ann Sophie Lier Rasmussen07.
sep.
2019 kl.
15.
31 | opdateret 09.
sep.
2019 kl.
08.
34Bemærk: artiklen er mere end 30 dage gammelLæs opNår omkring 25.
000 løbere næste efterår begiver sig ud på ruten til CPH Halfmarathon i København, bliver det under faner med påskriften: 'Superhalfs'.
'Superhalfs' er en ny løbsserie, som består af halvmaratonruter i Lissabon, Prag, Valencia, Cardiff i Wales og nu også København.
Med den nye serie håber Dorte Vibjerg, der er direktør i løbe- og atletikforeningen Sparta, som står bag CPH Halfmaraton at tage løbet til et nyt niveau.
Fakta: Superhalfs og CPH HalfSuperhalfs er en ny løbsserie, der samler allerede eksisterende halvmaraton i forskellige europæiske byer.
Løbene i Valencia, Lissabon, København, Cardiff og Prag udgør Superhalfs.
Superhalfs skal, udover at sætte fokus på løb, også sætte fokus på bæredygtighed og turisme.
Første løb løber af stablen i Lissabon i marts 2020.
CPH Half arrangeres af løbe- og atletikforeningen Sparta og Dansk Atletik Forbund.
Kilde: Superhalfs- Det er ruter, der er flotte at løbe, og så ligger de i byer, der er fantastiske at tage til, siger hun og fortsætter:- Det (at være en del af Superhalfs, red.
) skal sikre, at CPH Halfmarathon bliver ved med at være et prestigefyldt, internationalt maraton, som både udlændinge og danskere kommer for at løbe, siger hun.
Begejstring hos Wonderful CopenhagenDet nye højkvalitetsmaraton vækker begejstring hos Wonderful Copenhagen.
Optagelsen i 'Superhalfs' kan nemlig være med til at sætte fokus på København som en klimavenlig og ren by, vurderer Tine Kastrup Misir, Kommunikations- og Markedsføringsdirektør i Wonderful Copenhagen.
- Det kan blive udslagsgivende for, at København gentagende gange bliver vurderet som en af verdens 10 bedste sportevent-byer, siger hun.
Samtidigt er ruten og tidspunktet for halvmaratonet ideelt, siger Tine Kastrup Misir.
- Det er et løb, der ligger uden for Københavns højsæson, og samtidigt er ruten med til at vise byen frem for de internationale aktører, som kommer til at opleve det, siger hun.
København bliver officielt en del af 'Superhalf' ved efterårsløbet til næste år.
FacebookTwitterKopier linkEmner:København|Wonderful Copenhagen|Cardiff|Dansk Atletik Forbund|Atletik




https://www.dr.dk/sporten/cykling/irer-finder-sprintergearet-og-vinder-endnu-en-vuelta-etape

CyklingIrer finder sprintergearet og vinder endnu en Vuelta-etapeSam Bennett var suveræn i afslutningen på 14.
etape, der blev præget af et massestyrt.
Team Bora-ryttren Sam Bennett tog sin anden etapesejr i årets Vuelta.
07.
sep.
2019 kl.
17.
51Bemærk: artiklen er mere end 30 dage gammelLæs opFå ryttere i det professionelle felt kan stille noget op, når Sam Bennett (Bora) sætter fart i cyklen på de sidste meter af et cykelløb.
Ireren demonstrerede endnu engang sine evner som afslutter, da han vandt 14.
etape af Vuelta a España i suveræn stil og kørte alene over målstregen med rivalerne halsende flere meter efter sig.
Afslutningen blev skæmmet af et massestyrt, der rev adskillige ryttere ned i asfalten og bremsede endnu flere.
Styrtet skete blot en kilometer før mål og ændrer derfor ikke noget i toppen af den samlede stilling, hvor sloveneren Primoz Roglic har et komfortabelt forspring på 2 minutter og 25 sekunder ned til nærmeste forfølger, den spanske verdensmester Alejandro Valverde.
Udbrud fik kort snorDen 188 kilometer lange etape til Oviedo var kuperet, men rummede ikke de voldsomme stigninger.
Det lignede på forhånd en klassisk udbryderetape, og en håndfuld ryttere slap da også hurtigt fri.
Men selv om ingen af udbryderne spillede nogen rolle i klassementet, var hovedfeltet ikke indstillet på at lade dem slippe væk.
Derfor lå frontgruppen konstant med et forspring på mellem halvandet og to minutter til et hovedfelt, der så ud til at have tingene fuldstændig under kontrol.
Verdensmesteren Alejandro Valverde (Movistar) indtager løbets andenplads.
Spanieren er to minutter og 25 sekunder efter slovenske Primoz Roglic i Vueltaens røde førertrøje.
Fem kilometer før mål var der samling på tropperne, og forude ventede en besværlig afslutning med en kort stigning, der gjorde det svært for de tungeste sprintere at gøre sig gældende.
Men Bennett klarede stigningen, og mens et væld af konkurrenter røg på halen, arbejdede ireren sig frem i front.
Lotto Soudals Tosh van der Sande slog ellers et hul i opløbet, men Bennett havde styr på situationen og havde ingen problemer med at tage sejren med Maximiliano Richeze (Quick-Step) som nærmeste konkurrent.
/ritzau/FacebookTwitterKopier linkEmner:Alejandro Valverde (cykelrytter)|Primoz Roglic (cykelrytter)|Quick-Step Team|Cykelsport|Spanien




https://www.dr.dk/nyheder/regionale/trekanten/provsti-vil-have-de-doede-tilbage-paa-kirkegaarden-goer-begravelse

TrekantområdetProvsti vil have de døde tilbage på kirkegården: Gør begravelse gratisVejle Provsti er bange for at blive valgt fra til fordel for skovbegravelser og askespredning til søs.
Vejle Provsti afsætter 1,5 millioner kroner om året for at gøre begravelserne på kirkegården gratis.
Af Jeppe Ligaard og Rasmus Dyrberg Hansen07.
sep.
2019 kl.
14.
38Bemærk: artiklen er mere end 30 dage gammelLæs opFra 1.
januar 2020 vil Vejle Provsti afsætte 1,5 millioner kroner om året til at gøre gravstederne på kirkegårdene gratis.
Det sker, fordi man i provstiet såvel som i resten af landet oplever en stigende interesse for andre former for begravelser og afskedsceremonier.
Især er skovbegravelser og askespredning på vandet blevet populært.
Hvis det er over havet, har man ikke et sted at komme hen og mindes, og det er min erfaring som provst, at der er mange, der fortryder detDorte Volck Paulsen, provst, Vejle Provsti.
Og det kan godt bekymre provsten.
- Jeg vil helst have folk ind på kirkegården.
Det er en del af vores danske kirkegårdskultur, at vi har de her smukke kirkegårde, og derfor er jeg ked af, hvis folk ikke vil begraves på kirkegården, siger provst Dorte Volck Paulsen.
Det fortæller byens historieProvsten bakkes op af kirkegårdsleder på Vejle Kirkegårde Jens Zorn Thorsen.
- Vi ser i høj grad, at vores kunder vælger en anonym begravelse eller i en fælles plæne.
Det går ud over resten af kirkegården, der bliver mere park-præget.
Vi har behov for at vide, hvem der er begravet, for det fortæller byens historie, siger Jens Zorn Thorsen.
Men det er ikke kun for at bevare kirkegårdenes udseende, at Vejle Provsti vælger at bruge halvanden million kroner årligt på at tilbyde gratis gravsted og første fredningsperiode.
Provsten og kirkegårdslederen mener begge, at kirkegårdsmiljøet er værd at værne om.
Det er også fordi, at man har erfaring med, at folk fortryder, at de ikke har en gravplads, siger provst Dorte Volck Paulsen.
- Hvis asken spredes ud over havet, har man ikke et sted at komme hen og mindes, og det er min erfaring som provst, at der er mange, der fortryder det.
Jeg ønsker, at folk selv skal vælge, men at de er bevidste om, hvilke valgmuligheder, der er, siger hun.
Flere askespredningerNetop askespredningerne over havet er i stigende popularitet.
Ifølge en opgørelse fra Danske Krematoriers Landsforening skete der sidste år cirka 4.
300 askespredninger.
I 1988, som var det første år med statistik på området, var der 80 tilfælde.
Fra 2009 slap man for at indhente tilladelse fra Kirkeministeriet til at sprede sin aske i havet, og siden er tallet blot steget og steget.
Ifølge Danske Krematoriers landsforening var det i 2018 ni procent af samtlige landets kremationer, der endte i askespredninger, mens det tilsvarende tal for 2017 var syv procent og i 2016 fem procent.
Projektet i Vejle Provsti hedder ’Frit Gravsted’, og det er håbet, at ingen skal fravælge kirkegården på grund af økonomi.
- Vi har frygtelig meget lyst til at få så mange mennesker ind på kirkegården som muligt og særligt i situationer, hvor der lige er sket et dødsfald.
Vi vil gerne gøre kunderne mere bevidste om det valg, der skal træffes, siger Jens Zorn Thorsen.
- Jeg håber, at folk får lyst til ikke kun at være individualiserede i livet, men også vil gøre noget ud af deres gravsteder.
Jeg sover godt, hvis jeg ved, at folk kender til de forskellige muligheder, inden de vælger.
At gøre det gratis er netop for, at den gamle mormor ikke skal sige, at en kiste er for dyr, siger Dorte Volck Paulsen.
Der skal stadig betales for bedemand og krematorie, men ellers gælder tilbuddet som udgangspunkt alle folkekirkens medlemmer.
FacebookTwitterKopier linkEmner:Vejle|Kirkeforhold|Kirkeministeriet|Ligestillings- og Kirkeministeriet




https://www.dr.dk/nyheder/udland/britisk-minister-traekker-sig-det-her-goer-det-endnu-mere-kaotisk-boris-johnson

BrexitSe temaUdlandBritisk minister trækker sig: 'Det her gør det endnu mere kaotisk for Boris Johnson'Det skaber indtryk af en regering, der er ved at falde fra hinanden, siger Kim Bildsøe Lassen.
Amber Rudd trækker sig blandt andet også, fordi loyale partifæller er blevet smidt ud af partiet.
Af Cecilie Rosenkvist Dam07.
sep.
2019 kl.
22.
39 | opdateret 07.
sep.
2019 kl.
22.
46Bemærk: artiklen er mere end 30 dage gammelLæs opDen britiske minister for arbejde og pension, konservative Amber Rudd, trækker sig.
I et brev, hun har delt på Twitter, skriver hun blandt andet, at hun ikke længere tror på, at regeringens formål var at forlade EU med en aftale.
Hun mener, at der er blevet brugt mere energi på at forberede en no deal-aftale end på at gå i dialog med EU.
- Det skaber endnu mere indtrykket af, at her er en regering, der er ved at falde fra hinanden, siger DR's korrespondent i Storbritannien, Kim Bildsøe Lassen.
- Det her gør det endnu mere kaotisk, og det gør det heller ikke nemmere for Boris Johnson at få noget gennem parlamentet.
Han er efterhånden i så stort mindretal, at han slet ikke er i kontrol over noget som helst.
Kan ikke acceptere fyringer af kollegaerI brevet fortæller Amber Rudd, at det har været en svær beslutning, men at hun ikke kan se til, mens loyale partifæller bortvises.
I tirsdags smed Boris Johnson 21 medlemmer ud af parlamentsgruppen, fordi de havde stemt imod partilinjen ved en afstemning.
Disse fyringer beskriver Amber Rudd som 'en fornærmelse mod anstændighed og demokrati'.
Læs også:OVERBLIK Ugen der gik i britisk politik - og hvad sker der nu?
I fredags trak Boris Johnsons bror, Jo Johnson, sig som viceminister og medlem af det britiske parlament på grund af en 'uløselig konflikt'.
Dramatisk uge i venteKim Bildsøe Lassen vurderer, at det svækker den britiske premierminister Boris Johnson, når endnu en moderat konservativ trækker sig fra hans parti.
- Når man ser frem mod et kommende parlamentsvalg, for det kommer indenfor de næste måneder, så er der næsten ingen moderate stemmer tilbage i Det Konservative Parti, og spørgsmålet er, hvordan vælgerne vil reagere på det.
Og det bliver en begivenhedsrig uge, som Boris Johnson går ind i.
- Det her understreger, at Det Konservative Parti er ved at blive et brexit-parti.
Det kan bære en styrke, men det kan også blive en stor svaghed, siger Kim Bildsøe Lassen.
FacebookTwitterKopier linkEmner:Boris Johnson (politiker)|Storbritannien|Theresa May (politiker)|EU|Valg og folkeafstemninger




https://www.dr.dk/sporten/tennis/lempelig-integration-og-millionsatsning-er-hemmeligheden-bag-canadisk-tenniseventyr

TennisLempelig integration og millionsatsning er hemmeligheden bag canadisk tenniseventyrI aften kan Canadas tennissatsning kulminere, når Bianca Andreescu spiller i US Open finalen.
© ScanpixAf Kristian Pedersen07.
sep.
2019 kl.
15.
10Læs opCanada er måske verdens største ishockeyland.
Men i de seneste år er sportsbarerne også begyndt at vise tennis på storskærmene.
En bølge af seværdige unge canadiere har slået sig ind i nærheden af verdenseliten i tennis.
Både på herrer- og kvindesiden har et canadisk kuld stille, men sikkert sneget sig frem på verdensranglisterne.
I aften står Bianca Andreescu over for Serena Williams i sin første grand slam-finale.
Bianca Andreescu vandt Indian Weels i marts og er før US Open nummer 15 i verden.
Undervejs i turneringen slog hun Caroline Wozniacki i to sæt, og danskeren har tre gange i år lidt nederlag til den canadiske komet.
Canadiske profiler med rødder i Europa og Afrika© ScanpixCanadiske spillere i top 100KvinderBianca Andreescu, nummer 15HerrerFelix Auger-Aliassime, nummer 19Milos Raonic, nummer 22Denis Shapovalov, nummer 33Tennishistorien i Canada handler (også) om integration.
Verdens arealmæssigt næststørste land med de 10 provinser tager åbent imod, og hovedparten af Canadas stærke spillere har rødder i Europa og Afrika.
- Folk har altid tænkt på Canada som et hockeyland, men vi er blevet et tennisland, og det er fantastisk, sagde Denis Shapovalov til The Guardian under årets Wimbledon.
Han er med sine 20 år en af de spirende talenter på Canadas tennisscene og nummer 33 på herrernes ATP-liste.
Shapovalovs forældre flygtede fra Sovjetunionen og bosatte sig i Ontario.
Hans mor, der stadig er hans træner, spillede i sin tid for Sovjet, og førte sønnen ind i den canadiske tennissatsning fra juniorrækkerne.
Denis Shapovalov og Felix Auger-Aliassime mødtes tidligere i US Open.
Men der er flere eksempler på tennis-immigranter.
Milos Raonic’ forældre kom til som ingeniører fra Serbien og Vasek Pospisils forældre flygtede fra Tjekkoslovakiet.
Folk har altid tænkt på Canada som et hockeyland, men vi er blevet et tennisland, og det er fantastiskDenis ShapovalovFelix Auger-Aliassime har rødder i Togo.
Trods sine blot 18 år er han allerede nummer 19 i verden.
Som 17-årige brød han som den yngste nogensinde ind i verdens top 100 og tog den rekord fra Rafael Nadal.
Auger-Alliassime har tidligere fortalt, hvordan han og Shapovalov har nydt godt af et canadisk system, hvor race og religion betyder mindre end syd for grænsen.
- De giver dig ikke bare tennisundervisning, de giver dig livslektioner.
Jeg er sikker på, at det er det samme for Denis og hans mor.
Pointsystem prioriterer indvandringenSiden 1960’erne har Canada modtaget et stort antal indvandrere, og det er stadig et af de lande i den vestlige verden, hvor en på mange måder lempelig integrationspolitik har bredest opbakning i befolkningen.
En af forklaringerne er et pointsystem, der sikrer, at indvandrere til Canada i høj grad udvælges efter motivation og indstilling.
Dertil kommer, at premierminister Justin Trudeau og hans embedsmænd især prioriterer hele familier og altså ingen unge og enlige mænd.
Bianca Andreescus forældre er ingeniører fra Rumænien, og kom til Canada for at arbejde.
Her begyndte Andreescus tenniskarriere som syvårig, og den tog fart, da hun som 11-årig blev en del af det nationale træningscenter.
'Vi skal være verdens førende tennisnation'Bianca Andreescu har vundet to WTA-titler i år.
US Open er hendes første grand slam-finale.
En anden forklaring på Canadas pludselig indtog på den internationale tennisscene ligger i en voldsomme nationale satsning Tennis Canada.
Ambitionen er ikke til at tage fejl af.
Canada har en udtalt vision om at blive verdens førende tennisnation.
Da Michael Downey i 2014 blev ansat som direktør i Tennis Canada, var Maureen Drake den højest rangerede som verdens nummer 147.
I dag har Canada tre herrer og en kvinde blandt verdens 100 bedste, og deres formkurver er opadgående.
Armbevægelser og ambitioner var store, da Tennis Canada første gang blev lanceret i 2007.
De kopierede straks det bedste fra tennisprogrammerne i USA og Frankrig og byggede et nyt stort træningscenter i Montreal.
Louis Borfiga blev hentet ind som træner for blandt andet at ruske op i den canadiske mentalitet.
- Bortset fra hockey har der hidtil været en 'fedt at være med'- holdning, blandt mange sportsfolk.
Der er behov for et vinderinstinkt, udtalte han kort efter ansættelsen.
Samtidig blev der kastet uhyggelige summer i projektet.
Godt hjulpet på vej af Rogers Cup, der er ejet af Tennis Canada.
I stedet for at være tvunget til udlandet i jagten på en karriere samles de bedste juniorspillere nu på det nationale tenniscenter.
De største talenter får alt betalt.
Talenter på vej mod tennistoppenHistorien fra Canada, lyder nærmest balkansk, som da Serbien på kort tid udviklede de tre verdensettere Novak Djokovic, Ana Ivanovic og Jelena Jankovic, der alle er født inden for tre år.
Hun har alt, hvad det kræver for at blive nummer et.
Både når jeg ser på det fysiske, det atletiske og det mentale, ser hun meget selvsikker ud.
Serena Williams' træner om Bianca AndreescuNår Bianca Andreescu i aften står over for Serena Williams, har amerikanernes lejr på forhånd talt om canadieren som en kommende verdensetter.
- Hun har alt, hvad det kræver for at blive nummer et.
Jeg har meget respekt for hende.
Hun har mange værktøjer i sit meget komplette spil.
Både når jeg ser på det fysiske, det atletiske og det mentale, ser hun meget selvsikker ud, siger Williams' træner Patrick Mouratoglou på et pressemøde før finalen.
Selvom Serena Williams ved US Open spiller sin 23.
grand slam-finale, og Bianca Andreescu debuterer som finalist, lader canadieren sig ikke skræmme, garanterer hendes træner Sylvain Bruneau.
- Det bliver en hård opgave, og sikkert den hårdeste i hendes korte karriere, men hun er en kriger og en gadekæmper, siger træneren.
US Open finalen kan blive stedet, hvor Andreescu understreger, at canadierne har noget at have deres tårnhøje ambitioner i.
Stedet, hvor de endegyldigt høster frugterne af flere års satsning.
Kilder: The Guardian, Walrus, ATP og WTA.
FacebookTwitterKopier linkEmner:Canada|Justin Trudeau (politiker)|Novak Djokovic (tennisspiller)|Tennis|USA




https://www.dr.dk/nyheder/indland/danskere-er-klar-til-forbud-mod-roundup-i-haven-ministeren-er-ikke

IndlandDanskere er klar til forbud mod Roundup i haven - ministeren er ikke53 procent af danskerne mener ikke, at Roundup hører hjemme i haven, viser rundspørge.
Tyskland forbyder brugen af det udbredte sprøjtemiddel Roundup og Danmark bør følge efter.
mener blandt andet regeringens støttepartier.
Af Sally Frydenlund Larsen07.
sep.
2019 kl.
13.
07Bemærk: artiklen er mere end 30 dage gammelLæs opMange danske haveejere har en række fælles fjender: Mælkebøtterne, tidslerne og skvalderkålen.
Og når ukrudtet skal bekæmpes, er det af og til med sprøjtemidler i hånden.
Det oplever de i hvert fald på Karise Haveaffaldsplads.
Affaldspladsen har været lukket siden mandag, hvor målinger viste, at pesticider har spredt sig fra bunkerne af haveaffald til det vand, som ledes væk fra pladsen.
Det forurenede vand er sivet direkte ned i jorden og kan i sidste ende finde vej ind i grundvandet.
- Vi har fundet glyfosat, og så har vi fundet andre sprøjterester.
Glyfosat er blandt andet i Roundup, men vi har også fundet noget, der kommer fra plænerens, siger Allan Johansen.
Han er chef for genbrug og udvikling hos AffaldPlus, som har ansvaret for genbrugspladser i seks kommuner, heriblandt Faxe - og dermed Karise haveaffaldsplads.
Han fortæller også, at der i prøverne blev fundet rester fra sprøjtemidler, der allerede er forbudt.
Allan Johansen viser haveaffaldspladsens bassin.
Det er her, det forurenede vand siver ned i jorden.
Danskere vil af med Roundup, minister 'ikke klar'Selv om resterne kommer fra haveaffald fra private haver, tyder det på, at danskerne er åbne over for at skulle gribe havehandskerne og skuffejernet frem for sprøjteflasken fremover.
I en undersøgelse, som Epinion har lavet for DR, svarer 53 procent af de adspurgte danskere, at de er helt eller delvist enige i, at ukrudtsmidlet bør forbydes i private haver.
Samtidig har 29.
000 skrevet under på et borgerforslag om at forbyde brug af de giftige midler i haver og på offentlige, grønne områder.
I Tyskland vedtog man i denne uge et forbud mod glyfosat, som er det aktive stof i Roundup.
Roundup er verdens mest brugte ukrudtsmiddel, og er i blandt andet USA blevet sat i forbindelse med kræft.
Alligevel er miljøminister Lea Wermelin (S) ikke klar til at forbyde midlet herhjemme.
- Det er lidt for tidligt at sige, når vi ikke rigtigt kender indholdet af det tyske forbud.
Men det er klart, at det sender et signal om, at der skal til at ske noget, siger Lea Wermelin til Ritzau.
Hun fortæller også, at hun har bedt Miljø- og Fødevareministeriet om at tage kontakt til de tyske myndigheder for at høre mere om, hvordan det tyske forbud præcis skal skrues sammen.
Støttepartier presserMen ministeren har ikke al tid i verden til at blive klar til et forbud.
Sådan lyder det fra støttepartierne SF, Enhedslisten og Radikale Venstre.
SF's miljøordfører, Carl Valentin, har rejst et spørgsmål til miljøministeren om, hvor stort et problem nedsivning af vand med pesticider fra haveaffald er.
- Vi hælder gift ud i vores haver, og det holder ikke – det er enormt skadeligt både for os selv, naturen og drikkevandet, og derfor synes vi, det skal forbydes.
Selv om både Østrig og Tyskland har varslet forbud mod sprøjtemidlet Roundup, er det for tidligt at sige, om det betyder, at Danmark skal følge trop, mener miljøministeren.
Hans kollega hos Radikale Venstre, miljøordfører Zenia Stampe, er glad for, at over halvdelen af danskerne mener, at Roundup skal forbydes.
- Når nu der ikke er anden grund til at bruge det i private haver end æstetiske hensyn og besværet ved at fjerne ukrudt på mere mekanisk vis, så synes vi ikke, der er argumenter nok, der taler for at tillade de her meget skadelige stoffer, siger hun.
Hun tror nu ikke, der går så lang tid, før der kommer politisk handling på området.
- Det er noget, vi beskæftiger os med, og ret hurtigt vil vi se noget i folketingssalen.
Og indtil da, kommer Allan Johansen fra haveaffaldspladsen i Karise med en opfordring til haveejerne:- Stop med at bruge de her pesticider, indtil vi ved mere.
FacebookTwitterKopier linkEmner:Lea Wermelin (politiker)|Miljø- og Fødevareministeriet|Radikale Venstre|Havebrug|Tyskland




https://www.dr.dk/nyheder/kultur/film/oscar-favorit-og-brad-pitt-i-storform-her-er-5-film-du-skal-glaede-dig-til-fra

Film og serierOscar-favorit og Brad Pitt i storform: Her er 5 film, du skal glæde dig til fra hypet filmfestivalFilmfestivalen i Venedig har haft verdenspremiere på et hav af film.
DR's filmekspert udpeger de fem bedste.
Af Per Juul Carlsen07.
sep.
2019 kl.
15.
01Bemærk: artiklen er mere end 30 dage gammelLæs opFilmfestivalen i Venedig er kendt for at være et udstillingsvindue for efterårets mest interessante filmpremierer – eller i hvert fald nogle af dem.
Venedig filmfestivalFilmfestivalen i Venedig slutter 7.
september.
Det er 76.
gang, at filmfestivalen finder sted i den italienske kanalby.
Sidste år fik Netflix-filmen 'Roma' hovedprisen Den gyldne løve.
I 2017 var det 'The Shape of Water', der fik hovedprisen.
De seneste mange år har festivalen også været ferm til at spotte kommende års Oscar-vindere.
Festivalen slutter i dag, lørdag, hvor den fine Guldløve uddeles, men allerede nu udpeger filmanmelder og vært på 'Filmland' på P1, Per Juul Carlsen, de fem film, du skal glæde dig mest til at se i danske biografer eller på streamingtjenesterne den kommende tid.
1'J'accuse'Roman Polanski har blandt andet instrueret 'Rosemary's Baby', 'Chinatown' og 'The Pianist'.
Der har været en hulens masse bøvl om den 86-årige polak Roman Polanski og hans deltagelse på årets festival.
Balladen skyldtes især, at Polanski stak af fra en sag om voldtægt af en 13-årig fotomodel i USA i 1977, og at andre kvinder kom med lignende anklager om overgreb i kølvandet på MeToo.
Men det ændrer ikke ved, at 'J'accuse', Polanskis nye film, er hans bedste i mange, mange år - en effektiv politisk thriller om den skandaløse Dreyfus-affære, hvor en jødisk officer blev uskyldigt dømt for spionage i Frankrig i 1890'erne.
Skuespil, tidsbillede og ikke mindst beskrivelsen af datidens efterretningstjeneste sidder lige i skabet.
Instruktør: Roman Polanski.
Premiere: Ukendt.
2'The Marriage Story''The Marriage Story' har Scarlett Johansson, Adam Driver, Laura Dern, Alan Alda og Ray Liotta i de bærende roller.
To mennesker beslutter sig for at gå fra hinanden oven på mange års ægteskab.
Det skal ske stille og roligt, aftaler de, men eftersom de har en fælles søn, skal der advokater ind over skilsmissen.
Og så bliver det hele pludselig brutalt.
Noam Baumbachs Netflix-film om to mennesker, hvis endnu ulmende kærlighed rives og flås i stykker, er rørende fra start til slut.
Scarlett Johansson og Adam Driver yder noget af karrierernes bedste.
Og Noam Baumbachs manuskript er fyldt med tankevækkende og morsomme betragtninger om ægteskabers og skilsmissers anatomi.
En oplevelse af de store.
Instruktør: Noam Baumbach.
Premiere: Kan ses på Netflix fra den 6.
december.
3'Joker'Joker-figuren er tidligere blevet spillet af Jack Nicholson og Heath Ledger.
I Todd Philips' film, 'Joker', er det Joaquin Phoenix, der bider skeer med rollen.
Superheltefilm er ikke noget almindeligt syn på internationale kunstfilmfestivaler, men 'Joker' er heller ikke nogen almindelig superheltefilm.
Faktisk handler den om en af tegneserieuniversets mest berømte superskurke, Batmans hovedfjende, Jokeren.
Stilen lægger sig op ad mørke systemkritiske 1970'er-thrillere som 'Taxi Driver', og Joaquin Phoenix fik kritikerne helt op på de højeste toner for sin præstation som den grinende skurk, der begynder tilværelsen som udstødt.
Læs også:Er han allerede årets Oscar-favorit?
Hollywood-stjerne hyldes for 'ekstremt betagende og vild præstation'Et tiltrængt skridt i en ny retning for det amerikanske superhelteunivers.
Instruktør: Todd Phillips.
Kan ses i biografen fra den 3.
oktober.
4'Om det oändliga'Roy Andersson har blandt andet lavet 'En kærlighedshistorie' og 'Sange fra anden sal'.
Den 76-årige svensker Roy Andersson er en af filmverdenens helt store originaler.
Hans film har ingen handling, men består af en række tableauer, der både filosofisk og humoristisk beskriver menneskets plads på kloden – især i Sverige.
'Det er allerede september', konkluderer en dame efter at have stirret tavst ud over Stockholm i et par minutter.
I en anden scene opsøger en ulykkelig præst sin læge, fordi han ikke længere tror på Gud – men lægen har ikke tid, han skal nå en bus.
Hos Anderssons figurer er glasset altid halvtomt.
Andersson, derimod, er altid klar til at se livsglæden, komikken eller håbet i enhver situation.
Instruktør: Roy Andersson.
Premiere: Ukendt.
5'Ad Astra'Brad Pitt debuterede i slutfirserne og fik sit gennembrud med sin medvirken i 'Thelma & Louise' fra 1991.
Rumrejser er på mode i amerikansk film, som vi har set det i 'Gravity', 'Interstellar', 'First Man' og nu 'Ad Astra'.
Brad Pitt spiller en astronaut på jagt efter sin legendariske far, der forsvandt i rummet mange år tidligere.
De amerikanske myndigheder vil have fingre i faderen, fordi han muligvis er skyld i elektroniske storme, der truer vores jordklode.
Og Pitt selv vi gerne tale med faderen, der bare lod sin lille søn i stikken og fes ud på rumeventyr.
Halvt faderopgør, halv rumfilm – 'Ad Astra' er et poetisk bud på, hvordan mennesket vil udforske vores solsystem i en ikke så fjern fremtid.
Instruktør: James Gray.
Biografpremiere: 19.
september.
Læs også:Marie overvandt sin psykose - nu har hun lavet sin første film: 'Jeg føler virkelig, jeg har sejret'FacebookTwitterKopier linkEmner:Brad Pitt (skuespiller)|Roman Polanski (filminstruktør)|Netflix|Polen|Humor




https://www.dr.dk/nyheder/udland/se-billederne-zimbabwe-mindes-mugabe-paa-godt-og-ondt

UdlandSe billederne: Zimbabwe mindes Mugabe på godt og ondtRobert Mugabe blev 95 år.
Han var leder i 37 år og deler vandene i Zimbabwe.
Af Sofie Dyjak07.
sep.
2019 kl.
14.
09Bemærk: artiklen er mere end 30 dage gammelLæs opAvisforsiderne i Zimbabwes hovedstad Harare vækker i den grad interesse i dag.
For på forsiden af dem er Robert Mugabe.
Manden, der nu er død, men som i tre årtier stod i spidsen landet.
Og historien om Mugabes død præger i den grad de lokale aviser her dagen derpå.
Se billeder fra Zimbabwe her Robert Mugabe beskrives på den her avisforside som først en helt og senere en skurk.
Han var Zimbabwes leder i 37 år og døde i går i en alder af 95 år.
 Dagens avisforsider er her sat op på et hegn i Harare.
De viser, at der var delte meninger om Mugabe i Zimbabwe.
Præsident  Emmerson Mnangagwa har erklæret landesorg, indtil Mugabe skal begraves.
 Avisforsiderne vækker i den grad interesse i Zimbabwe i dag.
 En avissælger står her med flere lokale aviser.
Mugabe pryder forsiderne.
 I Harare har en mand i dag iført sig en trøje, hvor der står "Mugabe" på.
1 / 5Robert Mugabe beskrives på den her avisforside som først en helt og senere en skurk.
Han var Zimbabwes leder i 37 år og døde i går i en alder af 95 år.
1 / 5Dagens avisforsider er her sat op på et hegn i Harare.
De viser, at der var delte meninger om Mugabe i Zimbabwe.
Præsident  Emmerson Mnangagwa har erklæret landesorg, indtil Mugabe skal begraves.
2 / 5Avisforsiderne vækker i den grad interesse i Zimbabwe i dag.
3 / 5En avissælger står her med flere lokale aviser.
Mugabe pryder forsiderne.
4 / 5I Harare har en mand i dag iført sig en trøje, hvor der står "Mugabe" på.
5 / 5Aviserne er ligesom befolkningen enige om, at Mugabe deler vandene.
"Blandende reaktioner på Mugabes død", står der på en forside, mens en anden avis skriver "Fra helt til skurk" i overskriften.
Læs også:'Jeg er stadig vor tids Hitler': Otte markante citater fra MugabeZimbabwes præsident Emmerson Mnangagwa har erklæret landesorg i Zimbabwe frem til, at Mugabe skal begraves.
Det skriver New Zimbabwe.
Mugabes dødsårsag er endnu ukendt.
Han døde i går på et hospital i Singapore.
I Singapore har flere været forbi det sted, hvor Mugabes kiste lige nu befinder sig.
Han har efter sigende modtaget lægehjælp i Singapore i en længere periode.
 Robert Mugabes død har fået flere til mindes ham ved at tage forbi det sted, hvor hans kiste befinder sig i Singapore.
 Mugabes kiste er i Singapore, hvor han døde i går.
Besøgende er her på vej til at se den og mindes ham.
1 / 3I Singapore har flere været forbi det sted, hvor Mugabes kiste lige nu befinder sig.
Han har efter sigende modtaget lægehjælp i Singapore i en længere periode.
1 / 3Robert Mugabes død har fået flere til mindes ham ved at tage forbi det sted, hvor hans kiste befinder sig i Singapore.
2 / 3Mugabes kiste er i Singapore, hvor han døde i går.
Besøgende er her på vej til at se den og mindes ham.
3 / 3Frihedshelt eller despot?
Fra Matabeleland til Rhodesia til ZimbabweI 1830'erne flygtede Ndbele-folket til fra det nuværende Sydafrika og slog sig ned i det område, der fik navnet Matabeleland.
Fra 1830-1890 begyndte europæiske jagere, handelsmænd og missionærer at udforske området, heriblandt briten Cecil John Rhodes.
I 1890 får Rhodes britisk mandat til at kolonisere området, som bliver til Rhodesia.
1930-1960 vokser modstanden mod det britiske overherredømme.
I 1960'erne og op igennem 1970'erne vokser modstanden til reel væbnet kamp.
I 1979 når man frem til en fredsaftale.
I 1980 vinder Robert Mugabe, leder af partiet Zanu (Zimbabwe African National Union), en uafhængighedsafstemning og præsidentposten.
Landet skifter navn til Zimbabwe.
Kilde: BBCNogen hylder Mugabe for at være en frihedshelt, fordi han gjorde Zimbabwe til en selvstændig, frugtbar økonomi med et stærkt sundheds-og uddannelsessystem.
Andre fordømmer ham for at undertrykke landets hvide mindretal og for at køre landets økonomi fuldstændig i sænk.
Læs også:Afrika-korrespondent: Zimbabwes unge vil huske Mugabe som en despot, der ødelagde deres fremtidDen ældre generation i Zimbabwe vil formentlig huske Mugabe som det enorme symbol, han var for kampen mod den hvide overherre i det sydlige Afrika, fortæller DR's Afrika-korrespondent, Søren Bendixen.
- De unge vil huske ham som en despot, som manden, der har smadret deres fremtid totalt.
Det eneste, der kan formilde det, er, at hans efterfølger, Emmerson Mnangagwa, måske er endnu værre, siger han og tilføjer, at økonomien i Zimbabwe i dag er endnu værre, end den var under Mugabe.
Mugabe blev tvunget fra magten i Zimbabwe i 2017.
FacebookTwitterKopier linkEmner:Robert Mugabe (politiker)|Zimbabwe|Afrika|Harare|Singapore




https://www.dr.dk/nyheder/udland/iran-bryder-atomaftalen-igen-med-forhojet-kapacitet

UdlandIran bryder atomaftalen igen med forhøjet kapacitetAvancerede centrifuger bringer Iran tættere på at kunne berige uran til niveau, der kan bruges til kernevåben.
Behrouz Kamalvandi, talsmand for Irans atomagentur, meddelte Irans seneste tiltag ved et pressemøde lørdag.
)07.
sep.
2019 kl.
13.
58Bemærk: artiklen er mere end 30 dage gammelLæs opIran har taget en række avancerede centrifuger i brug til berigelse af uran og bryder dermed igen med atomaftalen fra 2015.
En talsmand for Irans atomagentur, Behrouz Kamalvandi, offentliggjorde landets seneste tiltag på et pressemøde lørdag.
Her lød det samtidig, at iranerne kun giver Europa begrænset tid til at komme med et forslag, der kan redde atomaftalen.
Det er en advarsel, som Iran også tidligere har annonceret.
Atomaftalen med IranAtomaftalen med Iran blev indgået i sommeren 2015.
Formålet med aftalen var at forlænge den tid, det ville tage Iran at udvikle en atombombe.
På daværende tidspunkt var landet blot to til tre måneder fra at have et fuldt udviklet atomvåben.
Aftalen betød, at Iran skulle afvikle sit atomprogram i bytte for, at omverdenen løftede de omfattende sanktioner, der var mod landet.
Som følge af aftalen skulle Iran blandt andet reducere antallet af aktive centrifuger, der kan berige uran, fra 19.
000 til 6.
104.
Iran skulle også reducere sine lagre af beriget uran fra 10.
000 kilo til 300 kilo.
Iran forpligtede sig samtidig til at lade FN foretage inspektioner af de iranske atomanlæg, herunder også militære atomanlæg, med 24 dages varsel.
Iran siger lørdag, at det nu er i stand til at berige uran til over 20 procent.
Årsagen er, at det igen har taget nogle mere avancerede centrifuger i brug.
Aktiveringen af dem er et brud på aftalen.
I atomaftalen lyder det desuden, at Iran må have beriget uran på maksimalt 3,67 procent U-235.
Det kan benyttes som brændsel i kernereaktorer.
Kan hurtigt gå fra 20 til 90 procentI juli kom landet op på omkring 4,5 procent og brød dermed atomaftalen.
En stigning til over 20 procent vil betyde, at Iran er tættere på et niveau, hvor det berigede uran potentielt kan benyttes til kernevåben.
Læs også:Trods konflikt med Iran: Lande vil kæmpe for at redde atomaftalenDet kræver beriget uran på omkring 90 procent.
Det er dog en væsentlig hurtigere proces at gå fra 20 procent til 90 procent i forhold til fra eksempelvis 3,67 procent til 20 procent.
Irans præsident, Hassan Rouhani, beordrede onsdag alle begrænsninger på Irans atomforskning og -udvikling ophævet.
Indgået i 2015 med FN's SikkerhedsrådAtomaftalen blev indgået i 2015 mellem Iran og de fem permanente medlemmer af FN's Sikkerhedsråd - USA, Rusland, Kina, Storbritannien og Frankrig - samt Tyskland.
Læs også:USA: Iran 'leger med ilden' med brud på atomaftaleAftalen indebærer blandt andet, at Iran skulle afvikle centrale dele af sit atomprogram.
Til gengæld ville omverdenen udfase en række omfattende økonomiske sanktioner mod Iran.
USA's præsident, Donald Trump, trak i maj sidste år USA ud af atomaftalen og har siden udvidet sanktionerne mod Iran.
/ritzau/FacebookTwitterKopier linkEmner:Donald Trump (politiker)|Iran|Forenede Nationer|Sikkerhedspolitik|USA




https://www.dr.dk/sporten/fodbold/fodboldspillere-oplever-stigende-racismeproblemer

FodboldFodboldspillere oplever stigende racismeproblemerIfølge Marcus Rashford er problemerne med racistiske udfald mod fodboldspillere tiltagende.
Marcus Rashford er en af flere spillere, der har mærket stigende racismeproblemer i Premier League.
07.
sep.
2019 kl.
15.
08Bemærk: artiklen er mere end 30 dage gammelLæs opDet Internationale Fodboldforbund (Fifa) skærpede op til sæsonstart sit disciplinære regelsæt med markant hårdere straffe for racisme, og spillere og klubber står i kø for at tage afstand fra de hadefulde ytringer.
Men til trods for de mange tiltag og kampagner går det den gale vej, mener den engelske landsholdsangriber Marcus Rashford.
Læs også:Chelsea udelukker fan på livstid for racismeFor nylig var Rashfords holdkammerat i Manchester United Paul Pogba udsat for racistiske kommentarer på sociale medier, og også Chelsea-spillerne Tammy Abraham og Kurt Zouma er blevet mødt med racistiske skældsord på nettet.
- Det er selvfølgelig skuffende.
Fra mit synspunkt virker det, som om det er gået tilbage og ikke fremad, siger han ifølge AFP.
- Når man kigger rundt i verden, står alle sammen, og jeg tror, det er det eneste, man kan gøre.
- Vi må bare have tillid til, at kampagner og alt det virker, for vores stemme har kun en vis gennemslagskraft, siger Rashford.
Læs også:Fifa vil straffe fodboldracisme hårdereLukaku udsat for abelyde i ItalienOgså Rashfords tidligere angrebskollega Romelu Lukaku har været offer for racisme på det seneste.
Under en kamp mellem Cagliari og belgierens nye klub, Inter, råbte tilskuerne abelyde efter ham.
Efterfølgende hævdede en gruppe Inter-fans i et opslag på Twitter, at lydene ikke var ment racistiske.
- Vi forstår, at det kan have virket racistisk for dig, men sådan er det ikke.
- I Italien bruger vi nogle metoder kun for at hjælpe vores hold og forsøge at gøre modstanderne nervøse.
Ikke for at være racistiske, men for at forstyrre dem, skrev gruppen blandt andet.
Demba Ba droppede Italiensk klub af frygt for racisme.
Opslaget fik angriberen Demba Ba til tasterne på Twitter, hvor han omtalte racisme som et udbredt problem i Italien.
- Det her er årsagen til, at jeg besluttede ikke at spille der (i Italien, red.
), da jeg havde muligheden for det.
- Jeg håber, at alle sorte spillere kommer væk fra ligaen.
Det stopper selvfølgelig ikke deres idioti og had, men i det mindste rammer det ikke andre racer, skrev Demba Ba.
/ritzau/FacebookTwitterKopier linkEmner:FIFA|Marcus Rashford (fodboldspiller)|Paul Pogba (fodboldspiller)|Italien|Ligebehandling




https://www.dr.dk/nyheder/viden/teknologi/mand-kloner-kat-kaeledyrs-kopier-vinder-frem-i-kina

TeknologiMand kloner kat: Kæledyrs-kopier vinder frem i KinaKloning af kæledyr er efterhånden en industri i Kina.
Nyeste skud på stammen er en kat til 235.
000 kroner.
Katten Dasuan (på dansk: hvidløg) er en klon af en afdød kat ved samme navn.
Men selvom den nulevende og afdøde kat er genetisk ens, ligner de ikke hinanden 100 procent.
Af Maria Lise Behrendt07.
sep.
2019 kl.
14.
58Bemærk: artiklen er mere end 30 dage gammelLæs opDet er uden tvivl hårdt for de fleste at miste et kæledyr.
Men nogle tager det lidt tungere end andre.
Tag for eksempel kinesiske Huang Yu.
Da hans kat, Dasuan (på dansk: hvidløg), døde, besluttede Huang Yu sig for at forsøge at få dyret klonet.
Og den slags er der råd for i Kina.
Her slår flere virksomheder sig nemlig op på at kopiere dit kæledyr.
Huang Yu kontaktede virksomheden Sinogene, der ifølge egen hjemmeside er verdens førende inden for disciplinen kæledyrskloning.
Omkring syv måneder og 235.
000 kroner senere stod han med en kat af racen British Shorthair, som umiskendeligt lignede den for længst afdøde Dasuan, i armene.
Det skriver The New York Times.
Dasuan med sin rugemor, som var en af fire katte, der blev befrugtet i forsøget på at frembringe en klon af Dasuan den 1.
Hudceller skaber katte-kopiDet er efter sigende første gang, at en kat bliver klonet i Kina, hvor forskere og virksomheder tidligere har haft succes med at klone både politihunde, makak-aber, ‘pashmina’-geder og en gen-redigeret Beagle.
Kloningen af ‘Dasuan’ er foregået ved, at forskere har taget hudceller fra den afdøde kat, indsat dem i æg fra ‘donor’-katte og herefter indsat 40 embryoner (forstadier til et foster) i fire katte-rugemødre.
Metoden kaldes kernetransplantation.
© ScanpixSådan foregår kernetransplantationTeknikken kræver, at man tømmer en moden ægcelle for DNA.
Det gør man ved at fjerne cellekernen.
Herefter indsætter man en ny cellekerne i ægcellen fra det individ, man ønsker at lave en klon (altså en genetisk kopi) af.
Det kan for eksempel være kernen fra en hudcelle.
I løbet af nogle dage udvikler ægcellen sig til en blastocyst - et tidligt fosterstadie, som kan indsættes i en rugemor, hvor det kan udvikle sig til en genetisk kopi af det dyr, som ægcellens nye kerne kom fra.
Kilde: Etisk Råd.
- Det er den samme type af teknik, som blev brugt til at skabe fåret Dolly (det første klonede pattedyr, der blev kendt i offentligheden, red) i 1996.
Teknikken har selvfølgelig udviklet sig siden, og der er forskellige justeringer af den alt efter, hvilken dyreart man kloner, men basalt set er det den samme, fortæller Henrik Callesen, der er professor ved Institut for Husdyrvidenskab på Aarhus Universitet.
De 40 embryoner udviklede sig til tre drægtigheder.
To endte i en abort, mens den tredje frembragte Dasuans klon, som har fået samme navn.
Kattene er langt fra ensEjeren Huang Yu fortæller dog til The New York Times, at han blev en anelse skuffet, da han første gang så sin 235.
000 kroner dyre katte-kopi.
Selvom dna’et ifølge Sinogene-forskerne matcher, ligner den nulevende kat nemlig ikke helt den afdøde.
Rent fysisk mangler den en mørk aftegning på hagen, og selvom den altså er en kopi, bliver den aldrig magen til den første kat.
Og det er der flere grunde til, forklarer Henrik Callesen.
- De æg, som man overfører hudcelle-kernerne til, vil oftest komme fra forskellige katte.
Desuden gennemføres drægtigheden i flere rugemødre, og de vil alle være forskellige fra den oprindelige kats mor, så derfor bliver de også påvirket forskelligt i drægtighedsperioden - af både moren og hendes omgivelser, siger han og fortsætter:- Vi er alle et resultat af arv og miljø.
Arven er ikke 100 procent den samme for de her katte, og miljøet er slet ikke i forhold til det, den oprindelige kat havde.
Så du kan godt få en kat, der ligner den første, men ikke 100 procent.
Da de to makak-aber Zhong Zhong og Hua Hua kom til verden sidste år, var det første gang, at det var lykkes for forskere at klone primater.
Kæledyr er en guldgrube i KinaSinogene har ikke udgivet en videnskabelig artikel, hvori de beskriver, hvordan de har frembragt Dasuan version 2.
0.
Men virksomhedens ledende forsker, Lai Liangxue, der tidligere har arbejdet som forsker på flere universiteter, har fået sin forskning i kloning og andre genteknologier udgivet i anerkendte videnskabelige tidsskrifter som Nature.
Tidligere har Sinogene da også klonet flere hunde, som både er blevet brugt som kæledyr og i forskningsøjemed.
Når virksomheden nu har kastet sig over katte (og i fremtiden også vil klone heste), skyldes det blandt andet, at kæledyrs-industrien i Kina er eksploderet.
Ifølge analysefirmaet China Pet Market er antallet af kæledyr i Kina vokset fra 389 millioner til 2013 til 755 millioner i 2017.
Og markedet bliver ved at vokse.
Så med en pris på cirka 235.
000 kroner for en katte-kopi og 360.
000 per klonede hund er der virksomheder, som har øjnet en guldgrube.
Tre år siden sidste kloning i DanmarkHenrik Callesen understreger, at han ikke kender til regler og regulering af kloning i Kina.
Grisene her var klonet med Alzheimers-gen.
De kom til verden på forsøgscenter Foulum ved Viborg i 2007.
- Men jeg har da indtrykket af, at det foregår, som man har lyst til, siger han.
Sådan er det ikke i Danmark, hvor der i 2005 kom en lov om kloning og genmodificering af dyr.
Blandt andet specificerer loven, at der altid skal søges tilladelse, og at teknologierne kun må bruges til grundforskning, forskning rettet mod at forbedre sundhed og miljø, til undervisning på universiteter og højere læreanstalter eller til fremstilling og avl af dyr, der producerer stoffer af væsentlig gavn for sundhed og miljø.
Ifølge Henrik Callesen kan det give mening at bruge kloning både i forskning og i avlssammenhæng, hvor man har et dyr, der er særligt værdifuldt.
I USA og Canada har man blandt andet brugt teknikken til at kopiere de bedste avlstyre.
I Japan bruger man den til særlige kødkvægsracer og i Mellemøsten til særlige uld-producerende geder, fortæller han.
Den sidste kloning, der blevet foretaget i Danmark, var for snart tre år siden.
FacebookTwitterKopier linkEmner:Kæledyr|Kina|Videnskab|New York Times|Aarhus Universitet




https://www.dr.dk/sporten/formel1/magnussen-slutter-nummer-12-i-italiensk-kvalifikation

Formel1Magnussen slutter nummer 12 i italiensk kvalifikationKevin Magnussen sluttede som nummer 12 i kvalifikationen til søndagens Formel 1-grandprix i Italien.
Danske Kevin Magnussen endte som nummer 12 i kvalifikationen forud for søndagens Formel 1-grandprix i Italien.
07.
sep.
2019 kl.
16.
15 | opdateret 07.
sep.
2019 kl.
16.
39Bemærk: artiklen er mere end 30 dage gammelLæs opNår der i morgen køres Formel 1-grandprix i det nordlige Italien, starter Kevin Magnussen nogenlunde midt i det hele.
Den danske racerkører satte ved lørdagens kvalifikation 12.
-bedste tid af de 20 racere, da han kørte omgangen på Monza-banen i tiden 1 minut og 20,616 sekunder.
Dermed forbedrede danskeren tiden fra de to træninger i går samt dagens formiddagstræning, og indsatsen blev også godkendt af Haas-mandskabet.
- Godt kørt, lød det over teamradioen, da Magnussen krydsede målstregen i kvalifikationens anden runde Q2 og ikke nåede med videre blandt de ti hurtigste.
Ferrari-køreren Charles Leclerc starter for andet Formel 1-grandprix i træk i pole position.
 Den forsvarende Formel 1-mester Lewis Hamilton starter nummer to i søndagens grandprix i Italien.
1 / 2Ferrari-køreren Charles Leclerc starter for andet Formel 1-grandprix i træk i pole position.
1 / 2Den forsvarende Formel 1-mester Lewis Hamilton starter nummer to i søndagens grandprix i Italien.
2 / 2Ferraris Charles Leclerc satte hurtigste tid i kvalifikationen og starter forrest i søndagens grandprix foran de to Mercedes-racere med Lewis Hamilton og Valtteri Bottas.
Det skete efter et Q3, der endte i et stort virvar.
Da tiden blev sat i gang igen efter et rødt flag med godt seks et halvt minut tilbage, ville ingen af racerne være først på banen.
Det resulterede i, at de resterende ti biler kørte på banen sent, og kun to af dem nåede at krydse målstregen for at køre ud på en timet omgang, inden tiden løb ud.
Dermed sluttede hele kvalifikationen i en stor fadæse.
Hurtigere end holdkammeratMagnussens teamkollega, Romain Grosjean, fandt ikke den samme fart i sin Haas-racer og sluttede kvalifikationen på en 16.
-plads.
Han rykker dog to pladser frem til nummer 14, når der i morgen køres grandprix.
Det skyldes, at Lando Norris (McLaren), Max Verstappen (Red Bull) og Pierre Gasly (Toro Rosso) alle har fået udskiftet dele i motoren og derfor starter bagest i feltet.
Verstappen fik motorproblemer i kvalifikationen, inden han fik sat en tid, mens både Norris og Gasly sluttede foran franskmanden i kvalifikationen.
De to Renault-racere fik for alvor meldt sig ind i kampen, da de snuppede femte- og sjettepladsen i kvalifikationen, og Nico Hülkenberg lykkedes i første kvalifikationsrunde med satte den næstbedste tid af alle.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Motorsport|Italien|Ferrari




https://www.dr.dk/nyheder/politik/pia-kjaersgaard-hvor-er-lars-loekke

PolitikPia Kjærsgaard: Hvor er Lars Løkke?
Det er ikke meget, man har hørt fra den tidligere Venstre-formand, siger Pia Kjærsgaard.
Af Emil Winckler07.
sep.
2019 kl.
12.
42Bemærk: artiklen er mere end 30 dage gammelLæs opLars Løkke Rasmussen har ikke givet megen lyd fra sig, siden han i lørdags trak sig som formand for Venstre.
Udover et par opslag på de sociale medier har offentligheden ikke hørt noget fra den tidligere V-formand.
Og dét undrer Pia Kjærsgaard (DF).
Det fortalte hun i torsdagens udgave af Det Politiske Talkshow på DR1:- Han har gjort alle så usikre.
Netop den der tavshed.
Hvor er han henne og hvordan har han det, spørger Pia Kjærsgaard.
Er du bekymret for ham?
- Ja, det er jeg da.
Jeg er jo lidt en mor-type, så det kan jeg da godt en gang i mellem være.
Jeg synes også, at det er lidt synd, når folk går helt bagom dansen, og det tyder det jo lidt på, siger hun.
Pia Kjærsgaard mener, at Lars Løkke Rasmussen skal træde frem og sige noget.
Læs også:Lars Løkke Rasmussen trækker sig som formand for Venstre- Jeg synes, at han skylder både sig selv og Venstre - men faktisk også alle andre, fordi han var statsminister - en forklaring på, hvad der skete, og hvorfor han bare smækkede med døren, fortæller Pia Kjærsgaard.
Kollegaerne på Christiansborg har fulgt dramaet i Venstre, og situationen har gjort et stort indtryk på de Konservatives formand, Søren Pape Poulsen.
- Det gør jo ondt helt ned i maven, siger han og uddyber:- Han lider jo ikke i stilhed.
Det dér må bare have været helt forfærdeligt.
Hvorfor han ikke vælger at komme frem og sige noget, det må guderne vide, siger Søren Pape Poulsen.
FacebookTwitterKopier linkEmner:Dansk Folkeparti|Lars Løkke Rasmussen (politiker)|Pia Kjærsgaard (politiker)|Søren Pape Poulsen (politiker)|Venstre




https://www.dr.dk/nyheder/politik/fodevareminister-ordning-med-dyrevelfaerdsmaerke-skal-udvides

PolitikFødevareminister: Ordning med dyrevelfærdsmærke skal udvidesHvis alt går vel, kan man fra tidligt i 2020 købe mælkeprodukter samt okse- og kalvekød med dyrevelfærdsmærke.
Dyrevelfærdsmærket bliver udvidet, så det fremover også kommer til at omfatte blandt andet oksekød.
07.
sep.
2019 kl.
13.
16Bemærk: artiklen er mere end 30 dage gammelLæs opDet findes allerede på grisekød og kyllingekød, og fra næste år kan danskerne se frem til at finde det statskontrollerede dyrevelfærdsmærke på andre madprodukter.
Fødevareminister Mogens Jensen (S) siger lørdag, at ordningen bliver udvidet.
Hvis alt går vel, kan man fra begyndelsen af 2020 få sat dyrevelfærdsmærket på mælkeprodukter som smør, mælk og yoghurt samt okse- og kalvekød.
- Vi ved fra undersøgelser, at mere end syv ud af ti forbrugere ønsker statskontrolleret dyrevelfærd.
Lige præcis det leverer Dyrevelfærdsmærket.
- Ved at udvide mærkningsordningen bliver det muligt at bidrage til, at også køerne får bedre dyrevelfærd, når forbrugerne vil betale lidt mere for varerne.
- Initiativet sikrer blandt andet, at dyrene får mere plads, og at køerne får mere tid sammen med deres kalve, siger Mogens Jensen i en pressemeddelelse.
Introduceret i 2017 på grisekødDyrevelfærdsmærket blev introduceret i 2017, hvor det blev sat på grisekød.
Sidste år kom ordningen så også til at omfatte kyllingekød.
Mærket indeholder et, to eller tre grønne hjerter, afhængig af hvor meget dyrevelfærd landmændene har lagt oven i de regler, der er på området for dyrevelfærd.
Et hjerte står for "bedre dyrevelfærd", to hjerter er "endnu bedre dyrevelfærd", mens "meget bedre dyrevelfærd" udløser tre grønne hjerter.
Hjerternes størrelse bliver for grise blandt andet uddelt efter, hvor meget halm og plads grisene har, og om de har udearealer.
Dyrevelfærdsmærket er et samarbejde mellem Miljø- og Fødevareministeriet, landmænd, fødevarevirksomheder, brancheorganisationer, dyreværnsorganisationer og detailhandlen.
Fødevareministeren har modtaget høringssvar fra flere parter, og de bakker ifølge pressemeddelelsen op om udvidelsen af ordningen.
/ritzau/FacebookTwitterKopier linkEmner:Miljø- og Fødevareministeriet|Mogens Jensen (politiker)|Socialdemokraterne|Dyr|Fødevarer




https://www.dr.dk/nyheder/indland/flere-saarbare-faar-hjaelp-i-eget-hjem-men-kvaliteten-daler-vi-fraroever-dem-et

IndlandFlere sårbare får hjælp i eget hjem, men kvaliteten daler: Vi frarøver dem et værdigt livOrganisationer og fagforbund slår alarm, fordi kommunal spareiver går ud over fysisk og psykisk handicappede.
Flere organisationer advarer mod, at dalende kvalitet af hjælpen, der gives i eget hjem, blandt andet kan udløse depression og genindlæggelser (Modelfoto).
Af Mads Korsager Nielsen og Louise Damløv07.
sep.
2019 kl.
13.
00Bemærk: artiklen er mere end 30 dage gammelLæs opFlere fysisk og psykisk handicappede får hjælp til at købe ind, lave mad eller komme i bad derhjemme.
Men i takt med stigningen er kvaliteten blevet forringet, lyder det fra flere forskellige organisationer, der nu advarer om voldsomme konsekvenser, hvis udviklingen fortsætter.
For mens borgerne måske får et par timers støtte til at svinge en støvsuger eller tage et brusebad hver uge, så har nogle af dem i stedet brug for pleje døgnet rundt på et botilbud, lyder det fra blandt andet Sind - Landsforeningen for psykisk sundhed.
- Når hjælpen bliver ringere, betyder det, at man ikke får gjort rent, eller måske står maden i køleskabet og bliver muggen.
Konsekvensen er dårlig livskvalitet, dårlige liv, der bliver levet, siger Knud Kristensen, der er formand for Sind.
Knap en tredjedel på tre årPå tre år - fra 2015 til 2018 - er antallet af handicappede og udsatte borgere, der får hjælp i hjemmet, steget.
Tal fra Danmarks Statistik, der har data fra 38 kommuner på området, viser at stigningen i de kommuner har været på 27 procent i den periode.
Stigningen skyldes blandt andet, at flere borgere får en diagnose.
Samtidig med det oplever både patientorganisationer og socialpædagoger, at kvaliteten af hjælpen daler, og kommunerne vælger de billigste løsninger.
- Bevillingerne følger desværre ikke med, og derfor er der en tendens til, at man flytter indsatsen over til noget, der er billigere.
Indsatsen i eget hjem er billigere end botilbud, så det er hovedforklaringen, siger Knud Kristensen fra Sind - Landsforeningen for psykisk sundhed.
Han møder opbakning fra Socialpædagogernes Landsforbund, hvis medlemmer oplever, at den faglige støtte til trængende borgere nu "skraber bunden".
- De bliver socialt isoleret, lever i ensomhed, udvikler nye problemer som depression eller andre psykiske lidelser.
Det er jo mennesker, som du frarøver et værdigt liv og livsmuligheder, siger formand Benny Andersen, der har en oplevelse af, at den enkelte kommunes økonomi går forud for borgerens behov.
Kommunerne gør vel, hvad de kan, inden for de rammer, de har?
- Jeg vil ikke hænge nogen kommuner ud, men jeg siger bare, at regionerne, kommunerne og andre må sikre økonomien, så velfærdssamfundet kan tage sig af de borgere, der har allermest brug for det, siger Benny Andersen, Socialpædagogernes Landsforbund.
Udviklingshæmmede: Sker over hele landetHos Landsforeningen LEV, der arbejder for at forbedre livsbetingelserne for mennesker med udviklingshæmning og pårørende, mærker man udviklingen over hele landet.
- Det virker, som om at kommunerne i deres spareiver glemmer, hvad de også er sat i verden for.
Nemlig at beskytte sårbare borgere og sørge for, at de også får deres drømme opfyldt og behov tilgodeset, siger Anni Sørensen.
Patientforeningerne og Socialpædagogernes Landsforbund advarer samstemmende mod, at spareiveren i sidste ende kan udløse en endnu større regning.
- En konsekvens kan være, at sygdommen bliver forværret, og mange får brug for at blive genindlagt.
Vi ser en stor stigning i antallet af genindlæggelser på de psykiatriske hospitaler, siger Knud Kristensen fra Sind.
Flere klager over hjælp til sårbareUdviklingen bliver afspejlet i statistikken over klager over kommunernes støtte til sårbare borgere.
I 2015 modtog Ankestyrelsen 188 klager over støtten i eget hjem - i 2018 var tallet steget til 327.
I næsten halvdelen af sagerne sidste år enten ændrede eller ophævede Ankestyrelsen kommunens afgørelse eller sendte sagen tilbage på grund af fejl eller mangler i sagsbehandlingen.
Hos Kommunernes Landsforening vil formand Jacob Bundsgaard (S) ikke love, at hjælpen i eget hjem bliver bedre, end den er i dag, eller at flere mennesker kommer på botilbud i stedet for at få støtte i eget hjem.
- Det er altid en konkret og individuel vurdering.
For mange er der livskvalitet i at bo selv, og hvis man har brug for støtte, så er der mulighed for at trække på den, og det er nogle af de løsninger, man kigger på, siger han.
Læs også:KL-formand på pengejagt: Flere voksne får stillet en diagnose2,2 milliarder mere til kommunerneEfter to ugers forhandlinger mellem regeringen og kommunerne er aftalen om kommunernes økonomi næste år netop faldet på plads.
Kommunerne får 2,2 milliarder kroner mere.
Kommunerne vil nu sammen med regeringen se på handicapområdet, lyder det fra Jacob Bundsgaard - dog uden at love flere penge til de handicappede.
- Det er en stor udfordring at følge med på det specialiseret socialområde, og vi oplever, at kommunerne har svært ved at holde budgetterne, og derfor har vi i aftalen også en forståelse med regeringen, om at vi skal have sat et arbejde i gang for at se, hvad der er på spil, og hvad der driver den her udvikling, siger han.
- Det arbejde, tror jeg, er ret vigtigt for at finde nye løsningsmodeller på det her område, tilføjer han.
FacebookTwitterKopier linkEmner:Benny Andersen (fagforeningsleder)|Jacob Bundsgaard (politiker)|Socialdemokraterne|Handicaps|Ankestyrelsen




https://www.dr.dk/nyheder/kultur/boeger/sarah-frygtede-reaktionerne-paa-sin-debut-maa-man-godt-skrive-om-herning-paa

Med andres ordSe temaBøgerSarah frygtede reaktionerne på sin debut: 'Må man godt skrive om Herning på den måde?
'Sarah Skyt Perssons første roman handler om en ung, mislykket kvinde fra Herning.
© Betina GarciaAf Michelle From Hoxer og Foto: Betina Garcia07.
sep.
2019 kl.
13.
00Læs opEr du Maria?
Har du også knaldet med din chef på en rød bil i Aabenraa?
Det var et par af de spørgsmål, som Sarah Skyt Persson forestillede sig, at hun ville blive mødt med, når hendes debutroman 'Sku' det være en anden gang' udkom.
Et klart nej er hendes svar på begge spørgsmål.
Men hendes frygt for lige netop den slags spørgsmål bundede i, at hovedpersonen i bogen, der udkom i august, er en ung kvinde, der bor i Herning og arbejder i den lokale Sydbank-filial - ligesom Sarah Skyt Persson selv har gjort det.
Men Sarah er ikke Maria, selvom de to har flere ting til fælles.
- Jeg arbejdede på en anden roman i nogle år, som jeg simpelthen ikke kunne få til at leve.
Den foregik i København.
Men så begyndte jeg at skrive noter til den her historie om Maria, fortæller hun, da vi mødes på en cafe midt på gågaden i den midtjyske købstad.
- I starten handlede den bare om en kvinde, som var lidt det samme sted i livet som mig selv, men så placerede jeg hende i Herning og flyttede hende ned i Sydbank, og pludselig kom det hele væltende.
- Hvis jeg skal stille det skarpt op, så er mange af hendes tanker mine, og hendes handlinger er noget, jeg har fundet på.
Så jeg kan genkende meget af det, hun tænker for sig selv og ikke tør sige højt.
Men så har hun nogle måder at reagere, som er anderledes.
Har fået både støtte og kritikI dag bor 33-årige Sarah Skyt Persson i København, hvor hun også har læst på universitetet, men fra hun var 15 år gammel og syv år frem, arbejdede hun selv i Sydbank.
Først som piccoline efter skole og senere som kasserer på fuld tid.
Bøgernes DanmarkskortHvordan ser Danmark ud i bøgernes verden?
Det spørgsmål har vi stillet en række danske forfattere, som skriver om vidt forskellige steder i landet - fra Herning til Avedøre.
Du kan også tilføje dine yndlingscitater på 'Bøgernes Danmarkskort', som DR har udviklet i samarbejdet med Bibliotekerne.
- Da jeg satte hende ned i Sydbank, kunne jeg bare navigere rundt med lukkede øjne.
Jeg vidste, hvordan der duftede, hvad de talte om over frokosten, og at der findes noget, der hedder en sydbankdag, hvor man tager afsted i bus og drikker Kleiner Feigling (vodkashot med frugtsmag, red.
) på vejen, fortæller hun.
Den slags ting har hun sørget for at få med i bogen, som også har tragikomiske og andre sjove situationer, man kan grine ad.
Og det håber hun, at hendes læsere vil gøre - også dem fra Herning.
Sarah Skyt Persson har fået opbakning fra mange lokale, men der har også været folk, som har stillet spørgsmålstegn ved, om hun kan tillade sig at skrive om byen på den måde, hun gør det.
- Når man bare ser, at nogen har skrevet en humoristisk bog om Herning, så kan det jo være en bog, hvor man peger fingre ad et sted, man er rejst fra - eller det kan være en bog, hvor man er solidarisk med det sted.
Og jeg har selvfølgelig gerne villet lave det sidste, siger hun.
- Herning er et virkelig godt sted at vokse op.
Lille nok til, at her er meget trygt og stor nok til, at der sker ting.
Samtidig er det en by, hvor man lige skal finde fodfæste, hvis man er lidt anderledes eller gerne vil noget andet.
Hun har besluttet sig for at stole på, at det skinner tydeligt nok igennem, når man har læst bogen, at den er skrevet på den måde:- Jeg har en stor kærlighed til det sted, jeg kommer fra, og jeg føler, jeg har meget stærke rødder her.
Og ligesom det kan være befriende at trække på smilebåndet af sig selv som menneske, så kan det jo også være befriende som bysborger.
Sådan håber jeg, at folk har det.
Behøver ikke være et glansbilledeÉn ting er, om hun kan tillade sig at skrive om Herning – noget andet er, om det er okay at skrive om et specifikt sted som en lokal bank.
Det spørgsmål er også blevet stillet, fortæller Sarah Skyt Persson, som har hørt, at der er delte meninger om bogen blandt de ansatte i Sydbank:- Det, de er misfornøjede over, er nok mest det her med, om jeg må.
Må jeg bare skrive om Sydbank?
Kan jeg være det bekendt over for banken?
Og det synes jeg godt, jeg kan.
Man får et glimt af bankverdenen, men det er livet på en arbejdsplads som sådan, jeg gerne har villet indfange.
Hun understreger, at alle personer og de ting, der sker i 'Sku' det være en anden gang', er ren fiktion.
I bogen bor Maria i centrum af Herning, og for folk, der kender byen, vil der være mange velkendte steder med som for eksempel baren Fox and Hounds.
At karaktererne i bogen er helt almindelige, fejlbarlige mennesker er på ingen måde en kritik af hverken byen eller banken.
Og gode romaner behøver ikke være 'glansbilleder', mener Sarah Skytt Persson.
- Jeg var vild med at være bankdame og med mine kollegaer.
Hvis det ikke var tilfældet, så kunne jeg slet ikke have skrevet den her bog.
- Men litteratur foregår - medmindre det er fantasy - meget sjældent i Narnia.
Det foregår jo på Rødby-Puttgarden-færgen eller på Københavns Politigård.
Jeg tror måske bare, at folk skal vænne sig til, at noget også godt må udspille sig her i Herning og i Sydbank, siger hun.
En kvinde uden succesAt Sarah Skyt Persson på forhånd kendte banken og byen var ikke den eneste grund til, at historien nærmest skrev sig selv.
Det fungerede også for hende, fordi Maria var en type, som ikke havde opnået de ting, hun drømte om – og egentlig slet ikke kunne finde ud af at sætte sig mål.
- Der var noget sjovt ved at placere hende i Herning.
Kvinden uden succes i en by, hvor det virkelig er en del af selvforståelsen, at her har man succes.
Her er man ambitiøs, her udretter man ting, og her sigter man efter stjernerne, siger hun og forklarer, at den særlige Herning-mentalitet hænger sammen med byens historie.
- Jeg så ret tidligt mig selv som en, der ikke ville blive i Herning.
Jeg vidste, at jeg skulle hen et sted, hvor der var nogle flere ligesom mig, der interesserede sig for nogle af de samme ting.
Da Herning opstod i 1800-tallet, var den jyske hede et fattigt område, hvor jorden var svær at dyrke.
For at tjene penge begyndte flere at spinde uld og strikke strømper, som de solgte til hele landet.
Ud af det voksede 'tekstileventyret' og det succesfulde erhvervsliv, som byen er kendt for i dag, fortæller Sarah Skyt Persson.
- Den der 'lave vand om til vin'-mentalitet og det her med at smøge ærmerne op, det er meget herningensisk - og det, synes jeg, var en fed historie at fortælle, siger hun og tilføjer, at byen har en 'helt eventyrlig lokalpatriotisk stolthed' og meget lidt jantelov sammenlignet med andre jyske byer.
Sarah Skyt Persson har dedikeret sin bog til 'alle dem fra Herning', fordi hun er stolt af byen og den særlige selvforståelse, der hersker her – også selvom hun er flyttet væk, og ikke selv ved, om hun nogensinde flytter tilbage til byen.
Derfor var det også vigtigt for hende at vise et andet billede af en dansk provinsby end det, der ellers findes i mange bøger.
- Jeg synes, at meget litteratur fra provinsen handler om folk, der flygter derfra, fordi de har oplevet nogle frygtelige ting.
Og jeg kunne godt tænke mig at skrive om det almindelige liv i provinsen og også om et sted, hvor man faktisk er helt vildt stolte af det sted, man kommer fra, siger hun.
- Jeg kunne godt forestille mig at flytte væk fra København, men om det lige bliver Herning, ved jeg ikke.
Det hænger også sammen med, at jeg ikke tror, jeg er færdig med at skrive om Herning.
Og jeg synes, det er nemmere at skrive om noget, når man ikke har det lige op i smasken.
Sarah Skyt Persson•Født i 1985.
•Uddannet cand.
mag i dansk og filosofi.
•'Sku' det være en anden gang' er hendes debutroman.
FacebookTwitterKopier linkEmner:Herning|Sydbank|Litteratur|København|Humor




https://www.dr.dk/nyheder/indland/skrotbrand-fortsaetter-i-frederiksvaerk

IndlandSkrotbrand fortsætter i FrederiksværkOver et halvt hundrede mand har været i gang med at bekæmpe storbrand i affaldsoplag ved stålvalseværk.
Der er stadig ild i branden i en skrotbunke ved stålvalseværket i Frederiksværk.
(© Lars Høg Schou på Twitter)07.
sep.
2019 kl.
10.
01Bemærk: artiklen er mere end 30 dage gammelLæs opDet brænder lørdag morgen fortsat i en stor bunke metalskrot ved stålvalseværket i Frederiksværk.
Branden er under kontrol, men der kommer ifølge brandvæsnets indsatsleder til at gå lang tid, før den er slukket.
- Hvor lang tid der går, er svært at sige, men jeg kan ikke forestille mig, at vi er færdige til frokost, siger Jesper Marcussen, der er indsatsleder hos Frederiksborg Brand og Redning.
Branden fik fredag aften politiet til at udsende en beredskabsmeddelelse, som rådede folk til at gå inden døre i området.
Varslingssirenerne i området blev tændt for at advare folk.
Varslet afblæstLidt før midnat blev varslet afblæst, og Jesper Marcussen fortæller lørdag morgen, at branden - og ikke mindst røgudviklingen - ikke længere påvirker byen.
- Vi har haft hjælp fra Kemisk Beredskab, som har været ude i byen og målt røgens giftighed.
Og selv om man måske godt kan lugte noget, så er det ikke giftigt, fortæller Jesper Marcussen.
Lørdag er der i Frederiksværk planlagt en festival for at fejre, at byens kanal fylder 300 år.
Og intet tyder altså på, at den bliver påvirket af branden.
Jesper Marcussen fortæller, at slukningsarbejdet har været ganske omfattende.
Alene fra Frederiksborg Brand og Redning deltog 50 mand lørdag aften.
Derudover hjalp naboberedskaberne Beredskab Øst og Hovedstadens Beredskab med materiel af forskellig art, blandt andet en drone, så man kunne se branden fra luften.
14 mand og 5 køretøjerLørdag morgen er også Beredskabsstyrelsen til stede for at assistere med slukningsarbejdet.
På Twitter oplyser operativ chef Lars Høg Schou, at man er til stede med 14 mand og 5 køretøjer.
Ud over selve slukningsarbejdet har brandvæsnet i samarbejde med virksomheden arbejdet på at få fjernet så meget metalaffald fra stedet som muligt.
- Det ligger ud til en havnekant, så vi har været udfordret med hensyn til pladsen, fortæller Jesper Marcussen.
/ritzau/FacebookTwitterKopier linkEmner:Brande|Frederiksværk|Twitter|Redningsvirksomhed|Beredskabsstyrelsen




https://www.dr.dk/sporten/motorsport/talentpraedikat-har-siddet-fast-laenge-nok-nu-vil-speedwaykoerer-etablere-sig-i

MotorsportTalentprædikat har siddet fast længe nok - Nu vil speedwaykører etablere sig i verdenstoppenMikkel Michelsen har fået et wildcard til lørdagens VM-grandprix i Vojens.
Speedwaykøreren Mikkel Michelsen stiller lørdag til start ved VM-grandprixet i Vojens på et wildcard.
Af Emil Halkier07.
sep.
2019 kl.
07.
55Bemærk: artiklen er mere end 30 dage gammelLæs opAt blive udråbt til et stort talent kan være lidt som at træde i et stykke tyggegummi - svært at få af skosålen igen.
Sådan har det været længe for speedwaykøreren Mikkel Michelsen, ja vel næsten siden han som 14-årig vandt junior-VM.
Forventninger og pres hældt direkte ned i tanken på cyklen.
Der er altid delte meninger om, hvem der får wildcards.
Så jeg vil helst kvalificere mig selv, og jeg ser også mig selv i VM-serien indenfor to år.
Mikkel Michelsen, speedwaykørerDet har den nu 25-årige falstring lært at leve med.
Han 'har det helt cool med det', faktisk.
Hvis man jagter at blive verdens bedste speedwaykører og klemme sig ind i verdenseliten, så har folk en holdning til ens gøren og laden.
- Man skal kunne forholde sig til, at folk har forventninger.
Der er mange folk, der står i kø og er hurtige til at træde lidt på en, hvis man ikke præsterer.
Der er omvendt også mange, der står i kø til at give et klap på skulderen, når det går godt, siger Mikkel Michelsen.
- Det generer mig ikke.
Hvis det overhovedet gør noget, giver det mig en smule mere motivation, at folk forventer noget af mig.
Startplads i Vojens er kæmpestortMikkel Michelsen er der ikke helt endnu - i verdenstoppen.
Han kører på nuværende tidspunkt i EM-serien, det næsthøjeste niveau, men i dag får Michelsen lejlighed til at måle dæk med de store drenge, når han i kraft af et wildcard stiller til start ved VM-grandprixet i Vojens.
Michelsens andet wildcard i år.
- Det er noget af det største, man kan få lov at være med til i Danmark.
En ting er, at jeg har prøvet at køre i VM-serien før, men nu er det trods alt i Vojens på vores mest traditionsrige speedwayanlæg, siger Mikkel Michelsen.
Mikkel Michelsen (gul hjelm) under challenge-grandprixet i august, hvor danskeren missede en plads i næste års VM-serie.
 Mikkel Michelsen og speedwaylandstræner Hans Nielsen.
1 / 2Mikkel Michelsen (gul hjelm) under challenge-grandprixet i august, hvor danskeren missede en plads i næste års VM-serie.
1 / 2Mikkel Michelsen og speedwaylandstræner Hans Nielsen.
2 / 2Wildcard-danskeren vandt for en lille måned siden en afdeling af EM-serien i netop Vojens, men modsat det løb kan Michelsen i dag køre helt frit.
- Min rolle er forholdsvis lille.
Jeg kan ikke slås med om noget som helst andet end at komme på podiet, så der er ikke noget pres på.
Jeg kører for mig selv og skal ud, gøre en god figur og forhåbentlig komme med i en finale, siger han.
Jagter kvalifikation til VM-serienDanskeren ligger nummer tre i EM-serien og har kørt som professionel siden 2013.
Blikket er stift rettet mod en fast plads i VM-serien, men efter en misset kvalifikation for to uger siden må Michelsen skubbe den drøm længere ud i fremtiden.
- Jeg spildte min chance for at kvalificerer mig i 2020.
Nu er der kun wildcards at gøre godt med.
Dem er han også rigtig glad for på nuværende tidspunkt.
Ingen tvivl om det, lyder det.
- Jeg ser dog helst, at jeg kvalificerer mig direkte til VM-serien.
Gør man det, er man berettiget til sin plads, hvorimod wildcards er lidt en glidebane.
Der er altid delte meninger om, hvem der får dem.
Så jeg vil helst kvalificere mig selv, og jeg ser også mig selv i grandprix-serien indenfor to år.
Læs også:Magien, larmen og speedway som i gamle dage: VM-serien er tilbage i VojensLykkes det, kan tyggegummiet, fortællingen om det store speedwaytalent, måske endelig slippe fodsålen.
Det håber han.
- Talent er et af de ord, der er gået meget igen om mig.
Der er ikke noget i vejen med at blive kaldt et talent, men jeg vil gerne arbejde mig hen mod at blive betragtet som en etableret topkører.
For at få den fine titel, er jeg nødt til at køre i VM-serien, siger Mikkel Michelsen.
- Talent rækker kun en vis del ad vejen.
Resten er hårdt arbejde.
FacebookTwitterKopier linkEmner:Vojens|Speedway




https://www.dr.dk/nyheder/regionale/sjaelland/forsker-planlagte-legeaftaler-begraenser-boerns-kreativitet

SjællandForsker: Planlagte legeaftaler begrænser børns kreativitetNy legefestival har planer om at få børn og voksne i hele landet til at lege mere.
En ny legefestival skal få børn til at lege mere på tværs af alder, køn, social og kulturel baggrund.
Af Dorte Krogsgaard og Julie Würtz07.
sep.
2019 kl.
10.
33Bemærk: artiklen er mere end 30 dage gammelLæs opEn brugsanvisning til et Lego-samlesæt og en legeaftale med Magnus fra parallelklassen fra klokken 14-16 er ikke vejen frem, når børns kreativitet skal udvikles.
Det slår Lars Geer Hammershøj fast.
Han er legeforsker på DPU - Danmarks Institut for Pædagogik og Uddannelse under Aarhus Universitet.
- Vi har en tendens til at ville planlægge og strukturere vores børns tid.
I dag skal børn jo nærmest have en legeaftale for at få lov at lege med nogen i et bestemt tidsrum, siger han.
Vi har en tendens til at ville planlægge og strukturere vores børns tid.
I dag skal børn jo nærmest have en legeaftale for at få lov at lege med nogen i et bestemt tidsrum.
Lars Geer Hammershøj, legeforsker på Danmarks institut for Pædagogik og UddannelseLars Geer Hammershøj peger også på, at børns legetøj i dag i langt højere grad end tidligere er struktureret og designet.
- I gamle dage var Lego-klodser meget simple.
Du fik nogle klodser, som du så kunne skabe dit eget univers med.
I dag får man en brugsanvisning til, hvordan man gør, og hvad det skal ligne til sidst, siger han.
I stedet må legen gerne være mere åben og fri, fordi leg er essensen af børns dannelse og kreativitet, fortæller legeforskeren.
- Børn må gerne se på en pude og sige, at det ligner en tømmerflåde eller en hval, siger Lars Geer Hammershøj.
Den manglende frie leg bekymrer, ifølge Lars Geer Hammershøj, også legeforskere verden over.
- Vi er bekymrede for, at det gode ved legen forsvinder, når børn bliver instrueret i, hvordan de skal lege, siger han.
Legefestival byder op til mere legDet vil projektet ’Leg for livet’ imidlertid gøre noget ved.
Lørdag inviterer Gerlev Legepark i Slagelse for første gang til gratis Legefestival for alle.
Ambitionen er, at en årlig legefestival i løbet af de kommende fem år skal udbredes til at dække mindst halvdelen af landets kommuner.
- Familier er pressede, børn og unge mistrives og bevæger sig ikke nok.
Legen skaber glæde og nærvær, siger Tania Dethlefsen, forstander på Gerlev Idrætshøjskole.
’Leg for livet’ er opstået i et samarbejde mellem Gerlev Center for Leg og Bevægelse og den boligsociale helhedsplan i Slagelse ’En fælles indsats’.
- I år har vi særligt fokus på de udsatte boligområder i Slagelse, hvor de har brug for leg, grin og fællesskab.
Men det har alle andre også brug for, så derfor er vores ambition at brede ’Leg for livet’ ud til hele landet, siger hun.
Leg er også for voksneLeg spiller en afgørende rolle for gode og stærke fællesskaber på tværs af alder, køn, social og kulturel baggrund, fortæller Legefestivalens projektleder Mette Stryhn Hansen.
- Når vi leger sammen, kommer vi til at grine sammen.
Du mærker glæden boble frem indefra.
En klappeleg er så sjov og fjollet, at alle i løbet af få minutter åbner sig og griner sammen, siger hun.
På legefestivalen kan alle være med – både børn og voksne.
Der vil være fangelege, kamplege, parkour, gøgleri, eller man kan udfordre sin far i et brætspil.
Leg spiller en afgørende rolle for gode og stærke fællesskaber på tværs af alder, køn, social og kulturel baggrund, mener projektleder Mette Stryhn Hansen.
- For vi behøver jo ikke stoppe med at lege, fordi vi bliver voksne, siger legeforsker Lars Geer Hammershøj, som oplever, at flere voksne holder sig tilbage, når det gælder leg.
- Man udleverer jo sig selv, så man er nødt til at være åben og turde sætte sig selv på spil, siger han.
Men Lars Geer Hammershøj understreger, at voksne også leger på deres egen måde.
- Voksne er ikke så fysisk aktive i deres leg, men i stedet leger de med sproget gennem humor, når de er sammen med deres venner, som også kan være et udtryk for kreativitet, siger han.
’Med leg skal land bygges’Legeforskeren Jørn Møller var iværksætteren og filosoffen bag Gerlev Legepark.
Fra ham stammer citatet ”Med leg skal land bygges”.
- Det er et fint citat, det er enormt smukt, stærkt og rigtigt, siger Mette Stryhn Hansen.
Vi skal bygge landet op igennem fællesskaber - og det kan leg bruges til, siger hun.
FacebookTwitterKopier linkEmner:Lego Group|Slagelse|Aarhus Universitet|Bolig|Uddannelse




https://www.dr.dk/sporten/atletik/alm-misser-vm-men-ol-droemmen-er-intakt-man-skal-turde-jagte-store-maal-i-elitesport

AtletikAlm misser VM, men OL-drømmen er intakt: 'Man skal turde at jagte store mål i elitesport' Den tidligere orienteringsløber Maja Alm satte fredag personlig rekord, men var mere end 13 sekunder fra at indfri VM-kravet i 5.
000 meter løb.
Maja Alm satte igen personlig rekord ved stævnet fredag aften.
Af Kristian Pedersen07.
sep.
2019 kl.
11.
52Bemærk: artiklen er mere end 30 dage gammelLæs opOrienteringsløberen Maja Alm missede fredag sit sidste forsøg på at kvalificere sig til det kommende atletik-VM i Doha.
Den 31-årige dansker har længe forsøgt at kvalificere sig i 5.
000 meter løb, og fredag var sidste chance for at nå under kravtiden på 15 minutter og 22 sekunder.
Alm satte godt nok personlig rekord ved et stævne i spanske Andujar i tiden 15 minutter og 35,81 sekunder, men det var alligevel et godt stykke fra at række til en VM-plads.
- Jeg disponerede forkert og var uopmærksom, da feltet blev splittet.
Det kostede mange sekunder.
Jeg endte med at løbe et sololøb, og det er virkelig ærgerligt, siger Maja Alm.
Det giver mig rigtig meget forhåbning, at jeg praktisk talt kan løbe alene rundt på stadion og blot være 13 sekunder fra.
Maja AlmDanskeren blev nummer fire - 18 sekunder efter den japanske vinder Nozomi Tanaka.
- Jeg synes, kroppen var til mere, og jeg måske spildte min chance lidt, siger hun.
Den ultimative OL-drømme lever videreFrem til 2018 blev Maja Alm fire gange i træk verdensmester i orienteringsløb på sprintdistancen.
Men da orienteringsløb ikke er på OL-programmet, har hun valgt at skifte til 3.
000 og 5.
000 meter løb på atletikbanen.
- Det giver mig rigtig meget forhåbning, at jeg praktisk talt kan løbe alene rundt på stadion og blot være 13 sekunder fra.
Det giver virkelig blod på tanden, men det bliver vigtigt for mig, at løbe mange løb til foråret, hvor jeg også kan træne taktiske ting, siger Maja Alm.
Maja Alm (tv) har fejret de største triumfer som orienteringsløber, men tror stadig på en fremtid i atletik.
Sidste år fik Maja Alm en donation på 240.
000 kroner af Salling Fondene til sit forsøg på at realisere OL-drømmen.
Trods det missede VM siger Alm, at hun stadig har atletikforbundets opbakning.
- Sportschefen sagde det allerede, inden jeg tog afsted.
Man skal turde gå efter nogle store mål i elitesport, og den opbakning har jeg stadig.
I næste weekend løber Maja Alm sit første halvmaraton ved DM i København.
FacebookTwitterKopier linkEmner:Maja Alm (atlet)|Orienteringsløb|Sallingfondene|København|De Olympiske Lege




https://www.dr.dk/nyheder/udland/dorian-i-usa-oedelagte-huse-og-kajak-i-gaderne

UdlandDorian i USA: Ødelagte huse og kajak i gaderneOrkanen har nu forladt North og South Carolina, men den har i den grad sat sit aftryk.
Dorian har ramt North og South Carolina i USA.
Orkanen har oversvømmet store områder og ødelagt huse.
Af Sofie Dyjak07.
sep.
2019 kl.
12.
06Bemærk: artiklen er mere end 30 dage gammelLæs opCirka 350.
000 private hjem og virksomheder har oplevet strømafbrud, mange har været nødt til at lade sig evakuere, og store boligområder er ødelagt.
Sådan er status i de amerikanske delstater North og South Carolina, efter at orkanen Dorian, fredag gik i land.
Orkanen blæste ind over delstaterne som en kategori 1 orkan, hvilket betyder, at den havde en lav vindstyrke, men alligevel førte den til stormflod i gaderne flere steder og enorme mængder regn.
- Endelig har orkanen forladt North Carolina, og vi skal nu se nærmere på de ødelæggelser, den har medført.
Orkanen har efterladt store ødelæggelser og oversvømmelser på øen Ocracoke.
Lige nu har øen ikke nogen strøm, og mange bygninger ligger under vand, sagde Roy Cooper guvernør i North Carolina natten til lørdag dansk tid.
Dorian har medført oversvømmelser i byen Charleston i South Carolina.
 Orkanen har medført ødelæggelser og massiv regn i North og South Carolina.
 Orkanen har sat aftryk på broer, boliger og veje.
Den har forladt både North og South Carolina.
 Oprydningsarbejdet skal nu i gang.
Her er det en tankstation, der er blevet ødelagt.
1 / 4Dorian har medført oversvømmelser i byen Charleston i South Carolina.
1 / 4Orkanen har medført ødelæggelser og massiv regn i North og South Carolina.
2 / 4Orkanen har sat aftryk på broer, boliger og veje.
Den har forladt både North og South Carolina.
3 / 4Oprydningsarbejdet skal nu i gang.
Her er det en tankstation, der er blevet ødelagt.
4 / 4Videomateriale viser, at omfanget af ødelæggelserne er store.
Huse er ødelagt, tage er blæst af, og biler - og mennesker - kæmper sig gennem oversvømmede gader.
Uvejret ventes at påvirke USA og Canadas østkyst i flere døgn, hvorefter det i stadigt mere svækket form vil nå Grønland.
Det skriver Ritzau.
Værst for BahamasVærst har orkanen ramt østaten Bahamas.
Der har mindst 43 mistet livet, og myndighederne forventer, at dødstallet vil stige "betragteligt".
Det skriver nyhedsbureauet AFP.
Da orkanen søndag ramte de nordlige øer Grand Bahama og Abaco i Bahamas, var det med vindstød på over 260 kilometer i timen, og orkanen var den kraftigste, der nogensinde har ramt Bahamas.
Orkanen Dorian har medført store ødelæggelser på øen Abaco i Bahamas.
Orkanen var den kraftigste, der nogensinde har ramt Bahamas.
Ifølge FN har mere end 70.
000 mennesker - svarende til hele befolkningen på de to øer - brug for nødhjælp.
Læs også:Mikael Jarnvig om orkanen Dorian: Værre end vi kan forestille osFacebookTwitterKopier linkEmner:USA|Bahamas|Orkaner|Vejret|Forenede Nationer




https://www.dr.dk/sporten/cykling/udmattet-wurtz-afskriver-vm-i-cykling

CyklingUdmattet Würtz afskriver VM i cykling Mads Würtz Schmidt føler sig for træt til at forberede sig til VM.
Mads Würtz Schmidt i spidsen for et af flere udbrud under årets Tour de France.
07.
sep.
2019 kl.
09.
43Bemærk: artiklen er mere end 30 dage gammelLæs opLandstræner Anders Lund skal ikke regne med Mads Würtz Schmidt ved VM i cykling senere på måneden.
Katusha-rytteren, der markerede sig som en del af flere udbrud i sommerens Tour de France, føler sig for træt og udkørt til at forberede sig på mesterskabet.
Læs også:Den danske Tour-debutant jagtede prikker: ’Jeg ville ærgre mig, hvis jeg ikke prøvede’- Jeg kan ikke holde fokus derhjemme, og jeg har ikke rigtig motivation til at komme ud at træne længere.
Jeg er bare træt hele tiden, så jeg trænger snart til at slutte sæsonen af og holde noget fri.
- Det er også derfor, at jeg ikke vil tage pladsen fra en anden til VM, for der er nogle, der kommer til at sidde med meget mere motivation, og som bare generelt er mere friske end mig, siger Würtz til TV2 Sport.
Mads Würtz Schmidt tanker op under Post Nord Danmark Rundt, men ellers er tanken tom.
Planlagt pause aflystI slutningen af august deltog han i det største danske etapeløb, PostNord Danmark Rundt, hvor han blandt andet blev nummer tre på enkeltstarten og kørte i løbets førertrøje.
Han forklarer over for TV2 Sport, at han skulle have haft pause efter løbet.
Men på grund af mangel på ryttere sendte Katusha ham videre til endagsløbet Bretagne Classic, og danskeren fik derfor ikke en tiltrængt pause.
Lørdag er han til start i etapeløbet Tour of Britain, som løber frem til næste lørdag, men så kan citronen heller ikke presses mere.
- Jeg kommer i hvert fald selv til at presse lidt på for, at vi siger, at det var det for i år, og så allerede nu begynde at fokusere på næste år, siger Würtz.
/ritzau/FacebookTwitterKopier linkEmner:Cykelsport|Team Katusha Alpecin|TV 2 Sport|Frankrig|PostNord




https://www.dr.dk/sporten/formel1/formel-1-jagten-paa-det-perfekte-daek

Formel1Formel 1: Jagten på det perfekte dækNår racerkørerne blæser over asfalten, er dækkene afgørende for resultatet.
Men hvorfor spiller dækkene så stor en rolle i Formel 1?
Der bliver holdt godt øje med dækkene i Formel 1-feltet.
Af Morten Mølby, Maria Volthers og Jens Albæk Aarup07.
sep.
2019 kl.
11.
23Bemærk: artiklen er mere end 30 dage gammelLæs opKevin Magnussen sidder i sin Haas-racer på Spa-banen i Belgien.
Det er søndag eftermiddag for en uge siden, og den ene konkurrent efter den anden drøner forbi danskeren, hver gang de når langsiden.
Årsagen til Magnussens manglende fart findes under ham i de i fire dæk, som er eneste kontakt mellem den 1.
000 hestekræfter stærke Formel 1-racer og asfalten.
Men hvorfor kørte Magnussen så meget langsommere end konkurrenterne i Belgien?
og hvad er det egentlig med de dæk?
Hvorfor er de altid ’talk of the town’, når Formel 1-feltet rammer en ny Grand Prix-weekend?
Vi tager en tur rundt om de højtavancerede dæk og de overvejelser, Formel-1 holdene står overfor Grand Prix efter Grand PrixDæktyperneTil hvert Formel 1-grandprix kan kørerne vælge mellem et blødt, medium og hårdt dæk.
Her ses desuden det grønne og det blå regnvejrsdæk.
Inden vi dykker ned i, hvorfor dækkene er så vigtige, tager vi lige et kig på de forskellige dæktyper, som holdene har at vælge mellem.
I denne sæson findes der fem forskellige dæktyper, som alle har hver sin hårdhed.
I reglen kan man sige, at jo hårdere et dæk er, jo langsommere er det.
Til gengæld er det mere robust og holder dermed længere.
Sådan fungerer kvalifikationen til et Formel 1 Grand PrixKvalifikationen til et Formel-1 Grand Prix fungerer lidt som et slags udskilningsløb.
Der køres tre afdelinger - Q1, Q2 og Q3 - og i hver afdeling bliver de langsomste sorteret fra.
Q1: De 15 hurtigste går videreQ2: De 10 hurtigste går videre(De dæk man kommer videre på her, er de dæk man skal begynde Grand Prix'et på dagen efter)Q3: Her afgøres startrækkefølgen bladt de 10 hurtigste.
Hurtigste mand starter forrest - det der kaldes 'Pole Position'.
Det er den italienske dækfabrikant Pirelli, som siden 2011 har leveret det sorte gummi til Formel 1-feltet.
Til hvert løb udvælger Pirelli tre af de fem dæktyper, som holdene kan vælge mellem.
Dækkene har farverne hvid, gul og rød, som visuelt gør det muligt for tilskuerne og konkurrenterne at se, hvilke dæk de forskellige hold kører på.
Hver kører vælger 13 dæksæt til en Grand Prix-Weekend.
Altså har man 13 sæt til at køre træning, kvalifikation og løb.
Sammensætningen af dækkene hælder mod den blødere del, da det er dem, kørerne bruger flest af, fortæller Peter Nygaard, B.
T.
's Formel 1-korrespondent.
- Udgangspunktet er, at man kører på de bløde dæk i kvalifikationen, da de er hurtigst.
Derfor skal man have så mange bløde dæk blandt de 13 dæksæt som muligt, da kvalifikationen afvikles i tre afdelinger, og hver typisk kræver to sæt.
Som et ekstra lille benspænd er reglen også den, at slutter man anden kvalifikationsrunde i top-10, skal man starte selve løbet dagen efter på de dæk, man kvalificerede sig på.
Dette kan få betydning for løbsstrategien, men det vender vi tilbage til.
’Vinduet’ – Den perfekte temperaturDækkene holdes varme før løbet, så kørerne hurtigere kan ramme 'Vinduet'.
Ifølge reglerne må fordækkene opvarmes til 100 grader, mens bagdækkene må opvarmes til 80 grader.
Som nævnt ovenfor findes der fem forskellige dæktyper.
Hver dæktype præsterer optimalt ved forskellige temperaturer.
Hvis dækket er for koldt eller for varmt, er vejgrebet ikke optimalt.
Når dækket har den perfekte temperatur, så er den i det, man kalder ’vinduet’.
Det er her, dækket præsterer bedst.
Et af problemerne for Kevin Magnussen og Haas-holdet i denne sæson har ifølge Peter Nygaard netop været at ramme dette ’vindue’, og det skyldes især, at Haas-holdet ikke er i nærheden af at have samme antal folk til at analysere på dækkene som mange af de andre hold.
- Dækkene er yderst komplekse og kræver mange ressourcer at analysere, og dem mangler Haas-holdet, Lyder det fra Peter Nygaard- Det er ganske få grader, som afgør, om dækket fungerer optimalt, eller om det er helt ude af vinduet.
Og har du de forkerte dæk, så kan du ikke vinde racerløb.
Ifølge Peter Nygaard er det dog køreren ude på banen, som har ansvaret for at få dækkene ind i ’vinduet’.
Det er blandt andet derfor, man ofte ser kørerne slingre meget på opvarmningsomgangen, eller når de kører langsomt ved eksempelvis uheld på banen.
Simpelthen for at holde gang i dækkene, så de holder sig inde i ’vinduet’.
Downforce - Et had/kærlighedsforhold Kevin Magnussen på Spa-banen i Belgien.
Her ses tydeligt forskellen på et sæk helt nye dæk, og dæk, som har kørt flere omgange.
 Kevin Magnussen på Spa-banen i Belgien.
Her ses tydeligt forskellen på et sæk helt nye dæk, og dæk, som har kørt flere omgange.
1 / 2Kevin Magnussen på Spa-banen i Belgien.
Her ses tydeligt forskellen på et sæk helt nye dæk, og dæk, som har kørt flere omgange.
1 / 2Kevin Magnussen på Spa-banen i Belgien.
Her ses tydeligt forskellen på et sæk helt nye dæk, og dæk, som har kørt flere omgange.
2 / 2Hvis man tager sine hænder og gnider dem mod hinanden og samtidig trykker dem hårdere og hårdere sammen, vil man opleve, at de bliver varmere og varmere.
Det er lidt samme princip, der gør sig gældende, når et Formel 1-dæk bliver trykket ned mod asfalten.
Trykket kommer fra racerens downforce, som er det fænomen, der opstår, når vinden blæser henover bilen.
Jo hurtigere raceren kører, jo mere bliver den trykket ned.
Derudover kan holdene indstille flere dele på bilen, så trykket bliver mere eller mindre.
Mest benyttet er det at vinkle vingerne, så luftmodstanden enten øges eller mindskes.
Og her kommer had/kærlighedsforholdet ind.
For jo mere downforce, jo bedre står bilen fast i svingene.
Til gengæld kører den langsommere på langsiderne.
Omvendt kører bilen hurtigere på langsiderne med mindre downforce, men står dårligere fast i svingene, hvilket medfører mere slid på dækkene.
Netop racerens downforce spiller en afgørende rolle i forhold til dækkene.
Og så er vi tilbage ved Kevin Magnussen og de mange overhalinger på Spa-banen i Belgien.
For Kevin Magnussen kæmpede i Belgien med at ramme ’vinduet’.
- Grunden, til at Kevin Magnussen blev overhalet omgang efter omgang i Belgien, var, at for at få dækkene op på den rette temperatur måtte han køre med meget downforce, og det kostede ham fart på langsiderne, vurderer Peter Nygaard.
Strategi – Fart eller holdbarhed Når Formel 1-bilen kører til pitstop, sætter den dyrebare sekunder til på banen.
Derfor er det vigtigt, at mekanikkerne arbejder hurtigt og effektivt.
 Det kan få fatale konsekvenser at vælge de forkerte dæk.
Hvis dækkene bliver overbelastet for meget, risikerer de at eksplodere.
1 / 2Når Formel 1-bilen kører til pitstop, sætter den dyrebare sekunder til på banen.
Derfor er det vigtigt, at mekanikkerne arbejder hurtigt og effektivt.
1 / 2Det kan få fatale konsekvenser at vælge de forkerte dæk.
Hvis dækkene bliver overbelastet for meget, risikerer de at eksplodere.
2 / 2Og hvorfor så al den snak om dæk, ’vindue’, slitage og downforce?
Jo, det er ret simpelt.
Det spiller en kæmpestor rolle i valg af løbsstrategi.
Som nævnt tidligere, så skal top-10 starte løbet på de dæk, de kvalificerede sig på i anden kvalifikationsrunde.
For de fleste kørere betyder det de bløde dæk.
Samtidig skal kørerne bruge to dæktyper i løbet, hvilket tvinger dem til minimum et pitstop.
De bløde dæk holder ikke så længe, så de kørere, som begynder på dem, skal forholdsvis hurtigt have et pitstop.
Oftest skifter de så over til mediumdækkene, da de har en bedre fordeling af fart og holdbarhed.
Men, tilføjer Peter Nygaard, nogle hold er så overlegne, at de kan indtænke dækstrategi allerede i kvalifikationen.
- Mercedes, Ferrari og til dels Red Bull er så langt foran de andre hold, at de faktisk kan kvalificere sig på mediumdækkene.
Det giver dem en kæmpe fordel i selve løbet, da de så kan køre længere, inden de skal have et pitstop.
Selvom alle Formel 1-hold gør alt, hvad de kan for at analysere på dækkene, så er det faktisk oftest en mere lavpraktisk løsning, som kan ændre dækvalget under selve løbet.
Top-10 i kampen om verdensmesterskabet1.
Lewis Hamilton, 268 point (Mercedes)2.
Valtteri Bottas, 203 point (Mercedes)3.
Max Verstappen, 181 point (Red Bull)4.
Sebastian Vettel, 169 point (Ferrari)5.
Charles Leclerc, 157 point (Ferrari)6.
Pierre Gasly, 65 point (Torro Rosso)7.
Carlos Sainz, 58 point (McLaren)8.
Daniil Kvyat, 33 point (Toro Rosso)9.
Kimi Räikkönnen, 31 point, (Alfa Romeo Racing)10.
Alexander Albon, 26 point (Red Bull)---16.
Kevin Magnussen, 18 point (Haas)17.
Romain Grosjean, 8 point (Haas)- Der hvor analytikerne spiller en stor rolle i dækstrategien er, at de kan se, hvilke dæk de andre kører med, og hvor hurtig de kører.
Og hvis de kan se, at konkurrenterne bare drøner derudad på en anden dæktype, så kan de kalde køreren ind og skifte dæk, fortæller Peter Nygaard.
I denne weekend rammer Kevin Magnussen og resten af Formel 1-feltet Monza i Italien, som er en af de hurtigste Formel 1-baner med mange lange, hurtige sving, som belaster dækkene voldsomt.
Læs også:Historisk fart over feltet: Rekordmange Formel 1-løb i 2020- På Monza kører man sædvanligvis med lav downforce, da det er vigtigere at køre hurtigt ligeud fremfor i de relativt få sving.
- Nogle vælger dog at give afkald på noget af farten ved at øge downforcen til gengæld for mere vejgreb i svingene og dermed længere levetid på dækkene, lyder det fra Peter Nygaard.
Hvilken strategi Kevin Magnussen og Haas-holdet analyserer sig frem til i denne weekend på Monza-banen bliver spændende at se.
En ting er dog sikkert.
Det højtavancerede gummi, som adskiller Formel 1-raceren fra asfalten, vil altid blive analyseret i jagten på det perfekte dæk.
FacebookTwitterKopier linkEmner:Belgien|Kevin Magnussen (racerkører)|Formel 1|Motorsport|Ferrari




https://www.dr.dk/nyheder/udland/modi-efter-mislykket-maanelanding-vi-kom-meget-taet-paa

UdlandModi efter mislykket månelanding: 'Vi kom meget tæt på'Kontrolcentret mistede forbindelsen til fartøjet få sekunder før, det skulle lande på månen.
Premierminister Modi opmuntrer direktøren for det indiske rumagentur ISRO, K.
Sivan.
Af Sally Frydenlund Larsen07.
sep.
2019 kl.
07.
43Bemærk: artiklen er mere end 30 dage gammelLæs opDet er efter alt at dømme ikke lykkedes Indien at blive den fjerde nation, der når månen.
Det indiske landingsfartøj Vikram var kun få sekunder fra at lande på månen, da kontrolcentret mistede kontakten med fartøjet.
Det indiske rumagentur ISRO er stadig ved at analysere de data, som rumfartøjet nåede at sende hjem, inden kontakten blev tabt, og man ved endnu ikke, om det rent faktisk lykkedes fartøjet at lande på månen efter planen, eller om det er styrtet ned.
Læs også:Indien mister forbindelse til rumfartøj under månelandingMen noget kunne tyde på, at Vikrams skæbne forbliver ukendt.
I nat dansk tid talte Indiens premierminister Narendra Modi til rumforskerne i kontrolcentret.
- I dag er vores vilje til at lande på månen blevet endnu stærkere.
Vi kom meget tæt på, men vi må gøre flere fremskridt i tiden, der kommer, sagde han ifølge Times of India.
Premierminister Modi fulgte spændt med i missionen - ligesom hele den indiske presse også gjorde.
'Indien er med jer'Det var en tydeligt berørt stab, som Modi talte til, efter det stod klart, at kontakten til Vikram var blevet tabt.
- Venner, jeg kunne mærke, hvad I gik igennem for få timer siden, jeres øjne afslørede det hele.
I lever for Indiens ære, og jeg hylder jer.
Efter planen skulle fartøjet været landet på månens sydpol, som ifølge den indiske rumorganisation stadig er fuldstændig uudforsket.
I sin tale gav Modi udtryk for, at han er optimistisk på Indiens vegne.
- Vi er fulde af tillid til, at når det kommer til vores rumprogram, så har vi det bedste til gode.
Der er adskillige steder at opdage og tage til.
Premierminister Modi trøster en skuffet Kailasavadivoo Sivan, der er direktør for ISRO:Premierministeren roste også de skuffede medarbejdere.
- Til vores videnskabsfolk vil jeg sige: Indien er med jer.
- I er fantastiske fagfolk.
I har altid gjort jeres bedste.
Vi vil give jer mange flere muligheder for at smile.
Der vil komme flere chancer for fejring og stolthed, sagde premierministeren ifølge Times of India.
Indien havde håbet at blive den fjerde nation, der besøger månen.
Kun USA, Rusland og Kina har med succes tidligere landet fartøjer på månen.
FacebookTwitterKopier linkEmner:Indien|Narendra Modi (politiker)|Kina|Rusland|USA




https://www.dr.dk/sporten/tennis/russiske-medvedev-i-foerste-grand-slam-finale-nadal-i-finale-nummer-27

TennisRussiske Medvedev i første grand slam-finale - Nadal i finale nummer 27US Open finalen i tennis står mellem Rafael Nadal og Daniil Medvedev.
Daniil Medvedevs første grand slam finale bliver mod Rafael Nadal, der har vundet 18 titler tidligere.
Af Kristian Pedersen07.
sep.
2019 kl.
09.
28Bemærk: artiklen er mere end 30 dage gammelLæs opDen russiske tennisspiller Daniil Medvedev har for første gang sikret sig en plads i en grand slam-finale.
Det sker med cifrene 7-6, 6-4, 6-3 i US Open-semifinalen over den useedede bulgarer Grigor Dimitrov.
© ScanpixVerdensranglisten i tennisNovak Djokovic, SerbienRafael Nadal, SpanienRoger Federer, SchweizDominic Thiem, ØstrigDaniil Medvedev, RuslandEfter et tæt første sæt så sejren aldrig ud til for alvor at være i fare for Medvedev, som fortsatte sin ualmindeligt gode form fra de seneste uger.
Med en stor serv og køligt overblik lykkedes det Medvedev at nedkæmpe bulgareren, der med sit formfuldendte spil ellers flere gange er blevet sammenlignet med Roger Federer.
Læs også:Federer lider overraskende nederlag til useedet bulgarerMen nu gik den ikke længere for Dimitrov, som har været en af turneringens helt store overraskelser.
Ganske symptomatisk for kampen var det med tre stærke server, at femteseedede Medvedev kunne sikre sig sejren.
Nadal er finaleklar med sikker sejrI finalen venter Rafael Nadal, der tidligt lørdag morgen spillede sig i finalen med en sikker sejr over den 24-årige italiener Matteo Berrettini.
Det skete med cifrene 7-6, 6-4, 6-1 i en kamp, hvor spanieren bevarede kontrollen.
Nadal kom bagud fra start, men kæmpede sig tilbage og vandt første sæt i tiebreak, hvilket tippede kampen i spanierens favør.
Grand slam-finalen bliver Nadals 27.
af slagsen.
Nadal rykkede med semifinalesejren et skridt nærmere en fjerde US Open-titel, der i så fald vil blive hans 19.
grand slam-titel - kun en enkelt fra Roger Federers rekord på 20.
Rafael Nadal efter sejren i semifinalen.
Spanieren havde dog især i første sæt også brug for en god del held mod Berrettini, fortæller han.
- Man har ikke lyst til at spille en tiebreak mod en spiller som Matteo.
Jeg var en smule heldig, siger Nadal efter kampen ifølge nyhedsbureauet AP.
- Jeg overlevede i det øjeblik, og derefter ændrede kampen sig.
Og det gjorde den tydeligvis.
Nadal brød Berrettini en enkelt gang i andet sæt og tre gange i tredje, mens han aldrig selv nåede at have en breakbold imod sig i kampen.
Det var altså mere end nok til at sikre sig en kamp mod Medvedev, der - selv om han blot er i sin første grand slam-finale - kan blive en stor udfordring for Nadal.
Medvedev har vist storform de seneste uger samt evnen til at afgøre de vigtige dueller til sin egen fordel.
- Han er en af de mere sikre spillere på touren, siger Nadal ifølge AP.
- Han tager et nyt skridt frem hver eneste uge.
Russisk stenansigt trods fod- og dobbeltfejlSemifinalen mellem Medvedev og Dimitrov varede godt to og en halv time.
Første sæt var helt tæt, og her blev russerens mentale styrke afgørende.
Medvedev spillede ikke prangende, og Dimitrov forsøgte sig i offensiven.
Russeren lavede flere dobbeltfejl og fodfejl, men fortrak ikke en mine, når det skete.
Til gengæld sørgede han for at vinde de afgørende bolde og vandt sættet i en tiebreak.
De følgende sæt fortsatte kampbilledet.
Ganske vist blev Medvedev brudt i første parti af andet sæt, men han brød straks tilbage og holdt fast i overtaget over Dimitrov.
De dybe russiske slag fremtvang flere fejl hos Dimitrov.
Og Medvedev fortsatte tendensen fra første sæt med at vinde de vigtige point.
Trods en til tider tæt kamp var det således en overbevisende Medvedev, der efter tre sæt kunne hæve armene i vejret og fejre en plads i sin første grand slam-finale nogensinde.
Herrernes US Open finale spilles søndag aften dansk tid.
Kvinderne spiller lørdag.
FacebookTwitterKopier linkEmner:Rafael Nadal (tennisspiller)|Roger Federer (tennisspiller)|Tennis|USA|Rusland




https://www.dr.dk/nyheder/indland/tysk-roundup-forbud-presser-den-danske-regering

IndlandTysk Roundup-forbud presser den danske regeringRegeringen skal gå i hjulsporet efter Tyskland med forbud mod omdiskuteret Roundup, mener støttepartier.
Roundup har i mange år været anset som et mirakelmiddel, der slog ukrudt effektivt ihjel uden at skade natur, mennesker eller drikkevand.
07.
sep.
2019 kl.
07.
06 | opdateret 11.
sep.
2019 kl.
14.
22Bemærk: artiklen er mere end 30 dage gammelLæs opEt forbud mod sprøjtemidlet Roundup vil være et kæmpe tilbageskridt for dansk landbrug uden brugbare alternativer.
Sådan lyder det fra formanden for Landbrug & Fødevarer, Martin Merrild, efter at Tyskland overraskende vil forbyde verdens mest udbredte ukrudtsmiddel.
Roundup er verdens mest brugte sprøjtemiddelDen tyske regering vil ligesom Østrig forbyde glyfosat, der er det aktive stof i verdens mest brugte sprøjtemiddel, Roundup.
Det laves af Monsanto, som sidste år blev opkøbt af den tyske kemigigant Bayer.
Glyfosat må bruges mod ukrudt samt til nedvisning/tvangsmodning af korn og raps.
Det bruges også på offentlige arealer og private haver.
I 2014 blev 464.
000 hektar danske afgrøder nedvisnet med glyfosat ifølge bekæmpelsesmiddelstatistikken.
Sprøjtede afgrøder må ikke bruges til menneskeføde som brødkorn, men kan benyttes til dyrefoder eller som maltbyg til øl.
I USA er der tilkendt erstatninger for kræft udløst af omgang med glyfosat.
WHO's internationale agentur for kræftforskning, IARC, klassificerede i 2015 glyfosat som "sandsynligvis kræftfremkaldende for mennesker" i en fare-vurdering (en proces, der ligger før risikovurdering).
En egentlig risikovurdering af glyfosat - og andre pesticider - foretager WHO i samarbejde med FN's landsbrugs- og fødevareorganisation, FAO, under de såkaldte JMPR-evalutioner.
Den seneste er fra 2016, hvori WHO og FAO vurderer, at "glyfosat sandsynligvis ikke udgør en kræftfremkaldende risiko for mennesker gennem kosten.
"EU's fødevareagentur, Efsa, konkluderer i sin seneste risikovurdering, at "der ikke er beviser, der kobler glyfosat til kræft hos mennesker - på baggrund af den nuværede information".
Ikke alle data, Efsa byggede sin konklusion på, var dog offentligt tilgængelige.
Det blev Efsa pålagt at gøre af EU-Domstolen i marts i år.
Kilder: Danmarks Naturfredningsforening, Miljøstyrelsen, Ingeniøren, efsa, WHO og iarc.
/ritzau/ - redigeret af DR.
- Det er for mig helt uforståeligt, at Tyskland kan træffe beslutninger på så løst og udokumenteret grundlag, som kun baserer sig på følelser, siger han.
- Konsekvenserne for det moderne landbrug er uoverskuelige og vil trække i den modsatte retning af et grønnere, mere bæredygtigt landbrug.
Vi har i årevis arbejdet på af hensyn til regnorme og insekter at bearbejde og pløje jorden mindre.
Danske landmænd bruger glyfosat til nedvisning af korn, raps og ærter for at sikre en ensartet høst samt mod ukrudt.
Forbud fra 2023Tysklands forbud fra 2023 kommer, efter at Østrig har valgt at gå samme vej.
Der sker efter års internationale diskussioner om risikoen for drikkevand, mennesker og insekter ved brug af glyfosat.
Men selv om den danske miljøminister Lea Wermelin (S) kalder det tyske forbud for en "interessant melding", er et dansk forbud ikke lige på trapperne.
I stedet vil Wermelin drøfte forbuddet med sine tyske kolleger.
Maria Reumert Gjerding, præsident i Danmarks Naturfredningsforening, er ikke i tvivl.
- Vi har en regering med et historisk grønt mandat, og hvor støttepartierne alle har forpligtet sig på at arbejde for en udfasning af sprøjtegifte, siger hun og forventer det bliver et vigtigt spørgsmål ved finanslovsforhandlingerne.
Danva ønsker hurtigt indgrebRegeringens støttepartier SF og Enhedslisten bakker også det tyske forbud op.
Hos vandværkernes forening, Danva, mener direktør Carl-Emil Larsen, at det er oplagt at skride hurtigt ind mod den private og offentlige anvendelse.
- Det har vi drøftet i mange år, så det vil som minimum være min opfordring til miljøministeren, siger han.
EU forlængede i 2017 godkendelsen af glyfosat i fem år.
Inden havde EU-Kommissionen opgivet at få forlænget godkendelsen i op mod 15 år, fordi lande som Frankrig, Tyskland, Italien og Sverige ikke ville være med.
/ritzau/Rettelse: Artiklens faktaboks er opdateret.
Tidligere fremgik det, at WHO og efsa var lodret uenige om risikovurderingen af glyfosat.
Dette er ikke korrekt.
FacebookTwitterKopier linkEmner:Lea Wermelin (politiker)|Maria Gjerding (politiker)|Socialdemokraterne|Tyskland|Landbrug




https://www.dr.dk/nyheder/udland/laenge-ventet-og-afgoerende-skridt-ukraine-og-rusland-i-stor-fangeudveksling

Udland'Længe ventet og afgørende skridt': Ukraine og Rusland i stor fangeudvekslingDet er første gang, Rusland og Ukraine har udvekslet så stort et antal fanger, siden krigen brød ud i det østlige Ukraine.
En fangeudveksling har sikret, at 35 ukrainere er vendt hjem og ankommet i dag til Boryspil Lufthavn i Kiev.
Af Louise Brodthagen Jensen - Moskva07.
sep.
2019 kl.
11.
33Bemærk: artiklen er mere end 30 dage gammelLæs opBusser med tonede ruder og politiekskorte er her til morgen kørt afsted til lufthavne i både Kiev og Moskva, alt imens familiemedlemmer, pårørende og ikke mindst statsoverhoveder rundt om i Europa formentlig nøje har fulgt med.
For første gang, siden krigen brød ud i det østlige Ukraine i 2014, har Rusland og Ukraine indgået en aftale om og gennemført en omfattende fangeudveksling.
Der er tale om 35 fanger fra begge sider, og løsladelsen og udvekslingen anses som et led i forhandlingerne om en løsning af krigen, der har kostet mindst 13.
000 mennesker livet.
Det er ligeledes forventet, at den såkaldte Normandiet-kvartet med Rusland, Ukraine, Tyskland og Frankrig skal mødes og diskutere en fredsaftale i løbet af september.
- Det vil være et godt skridt på vejen mod en normalisering af forholdet, lød det torsdag fra den russiske præsident, Vladimir Putin.
Ukrainske aktivister har i løbet af ugen protesteret mod løsladelsen af Volodymyr Tsemakh Kommentaren fra Ruslands præsident faldt efter nyheden om, at en domstol i Kiev mod kaution havde løsladt Volodymyr Tsemakh, en af de mænd som er mistænkt for at have været involveret i nedskydningen af Malaysia Airlines passagerfly MH17 over Ukraine i 2014.
Det formodes, at Tsemakh er blandt de russiske fanger, men det er stadig uklart, hvem og hvor mange russiske statsborgere der er tale om.
Ombord på flyet fra Moskva til Kiev er blandt andet de 24 ukrainske sømænd, der har siddet fængslet siden november.
De blev tilbageholdt og fængslet, da Rusland sidste år beskød og beslaglagde tre ukrainske skibe ved Kertj-strædet.
Den russiske aggression førte i februar til, at EU indførte yderligere sanktioner mod Rusland og i maj afgjorde et tribunal i FN, at fangerne øjeblikkeligt skulle løslades.
Et krav, Rusland indtil nu har valgt ikke at efterkomme.
- Det her er et længe ventet og altafgørende skridt mod at finde en varig løsning på krigen i Østukraine.
I sin sejrstale på valgnatten tilbage i april sagde Volodymyr Zelenskij, at det her var det vigtigste for ham og for Ukraine.
I dag - fire måneder efter han trådte til - leverer han på det løfte, siger fra DR's Rusland- og Ukraine-korrespondent, Matilde Kimer.
Har forhandlet i månedsvisRusland og Ukraine har forhandlet i månedsvis om fangeudvekslingen, og de seneste to måneder har Zelenskij drøftet situationen i flere telefonsamtaler med Vladimir Putin.
Den ukrainske præsident, Volodymyr Zelenskij, har efter fire måneder på posten leveret et af sine valgløfter.
(Foto: Handout .
© Scanpix)Og Zelenskij har stået i en form for dilemma, forklarer Matilde Kimer.
- Han har haft sine vestlige støtter, som har gjort det klart, at de ville have ham til at beholde en af de fanger, Rusland har haft på listen; Tsemakh.
Det er formodet, at det netop har været den knast, der i sidste uge fik det til at gå i vasken, siger korrespondenten og fortsætter:- Men hans prioritering har været sine egne statsborgere og det indenrigspolitiske hensyn.
Selvom man i Ukraine formentlig også er rasende over at måtte slippe Tsemakh, der er en nøgleperson i MH17-nedskydningen og også andre, der har ukrainske liv på samvittigheden, tror jeg alligevel, at flertallet bakker op om prioriteringen.
Ukrainsk filmskaber vender hjemRygterne om, at den længe ventede fangeudveksling var nært forestående, tog for alvor til i løbet af sidste uge.
Efter forvirring på grund af flere medierapporter, om at den allerede havde fundet sted, afviste det ukrainske præsidentkontor dog, at det var tilfældet.
- Nu kan vi sige, at den vigtigste dialog mellem de to landes præsidenter har ført til, at vi kan løse det problem, man ikke har kunnet løse de seneste 20 måneder.
Resultatet er benådninger.
Volodymyr Zelenskij har benådet 16 personer, heraf tre kvinder.
Den russiske præsident har benådet 11 personer, og herudover er de 24 ukrainske sømænd på vej hjem sammen med de 11 benådede, blandt dem Oleg Sentsov, siger vicepræsidenten for det Europæiske Ombudsmandsintitut, Nina Karpatjeva, til nyhedsbureauet Interfax Ukraine.
Den ukrainske filminstruktør, Oleg Sentsov, forventes at være en af de ukrainere, der efter fem års fængsel i dag vender hjem.
Det var blandt andet overflytning af netop filminstruktøren Oleg Sentsov, der satte gang i rygterne i sidste uge.
Han blev flyttet til et fængsel i Moskva fra sin celle knap 2.
000 kilometer nordøst for hovedstaden.
På Twitter bekræfter også advokaten, Mark Feygin, der har repræsenteret Sentsov og flere andre, at filmskaberen er blandt de løsladte fanger.
Oleg Sentsov blev i 2014 anholdt under en demonstration mod Ruslands annektering af Krim og i 2015 idømt 20 års fængsel for at have “planlagt en terrorhandling”.
Han har nægtet sig skyldig i anklagerne, og retssagen mod ham er blevet fordømt af menneskerettighedsorganisationer og det internationale samfund og anklaget for at være politisk motiveret.
Efter at have sultestrejket i 145 dage med krav om løsladelse af alle politiske fanger blev Sentsov sidste år belønnet af Europa-Parlamentet med den såkaldte Sakharov-pris for tankefrihed:- Ved at tildele Oleg Sentsov Sakharov-prisen 2018 udtrykker Europa-Parlamentet sin solidaritet med ham og hans sag.
Vi kræver, at han øjeblikkeligt bliver løsladt.
Hans kamp minder os om vores forpligtelse til at forsvare menneskerettighederne alle steder i verden på en hvilken som helst baggrund, lød det blandt andet fra daværende parlamentsformand Antonio Tajani.
Efter fem års fængsel ser det nu ud til, at Oleg Sentsov sammen med flere andre ukrainere og russere nu kan vende hjem.
Pårørende afventede en række ukrainske fangers hjemkomst i Ukraines hovedstad, Kijev.
FacebookTwitterKopier linkEmner:Antonio Tajani (politiker)|Europa-Parlamentet|Rusland|Ukraine|EU-forhold




https://www.dr.dk/nyheder/udland/dodstallet-efter-dorian-stiger-til-43

UdlandDødstallet efter Dorian stiger til 43Hidtil har antallet af omkomne været 30, men fredag har myndighederne opjusteret tallet.
Der er stadig mange savnede efter orkanen Dorian.
Men det officielle dødstal er nu 43.
07.
sep.
2019 kl.
06.
52Bemærk: artiklen er mere end 30 dage gammelLæs opDødstallet efter orkanen Dorians hærgen i Bahamas er steget til 43.
Det skriver flere amerikanske medier herunder CNN på baggrund af en udtalelse fra Bahamas' sundhedsminister, Duane Sands.
Hidtil har antallet af omkomne været 30.
Samtidig bekræfter østatens myndigheder, at man forventer, at dødstallet vil stige "betragteligt", skriver nyhedsbureauet AFP.
- 43 er det officielle tal, men mange savnes fortsat, og tallet forventes at stige betragteligt, tilføjer Erika Wells Cox, der er talsperson for Bahamas' premierminister, Hubert Minnis, til NBC News.
Da Dorian ramte østatens nordlige øer Grand Bahama og Abaco søndag, var det en kategori 5-orkan, og stormen har efterladt et spor af ødelæggelser.
Ifølge FN har mere end 70.
000 mennesker - svarende til hele befolkningen på de to øer - brug for nødhjælp.
Stormen har blandt andet ødelagt vital infrastruktur og jævnet bygninger med jorden.
Ifølge AFP er der stadig hundreder af savnede.
Isoleret af ødelæggelser og oversvømmelserOplysningerne om det opjusterede dødstal kommer, efter at redningshold har forsøgt at nå ud til mindre samfund på Bahamas, som er blevet isoleret af ødelæggelserne og oversvømmelserne.
Det skriver nyhedsbureauet AP.
Ødelæggelserne blev forårsaget af orkanens hårde vinde.
De nåede hastigheder på knap 300 kilometer i timen og jævnede flere hjem med jorden.
En lang række af række af organisationer, lande og virksomheder har nu organiseret sig for at komme øerne til hjælpe.
I det sydøstlige USA tilskrives mindst fire dødsfald orkanen.
Alle de døde i USA skulle være mænd, som enten er døde som følge af fald eller elektrisk stød i forbindelse med forberedelserne til orkanen, skriver AP.
/ritzau/FacebookTwitterKopier linkEmner:Bahamas|CNN|Forenede Nationer|Sand




https://www.dr.dk/nyheder/viden/kroppen/til-din-naeste-jobsamtale-faar-du-maaske-testet-din-intelligens

KroppenTil din næste jobsamtale får du (måske) testet din intelligensIQ-tests vinder frem herhjemme.
Både i det private og i det offentlige.
Som lagermedarbejder eller bager er der nok ikke risiko for, at du bliver udsat for en IQ-test.
Søger du derimod funktionærarbejde i store private virksomheder eller i kommuner og ministerier, er der stor sandsynlighed for, at du bliver mødt med en test.
Af Jeppe Kyhne Knudsen07.
sep.
2019 kl.
07.
04Bemærk: artiklen er mere end 30 dage gammelLæs opHar du endnu ikke fået dit første fuldtidsjob, så kan du godt forberede dig på, at du får smidt en IQ-test i hovedet, når du går på jobjagt.
Ifølge både Djøf og Videnscenter for Professionel Personvurdering bliver det mere og mere normalt, at danske arbejdsgivere bruger IQ-tests, når de skal ansætte nye folk.
Historien om intelligenstestenDet var den franske psykolog Alfred Binet, der i starten af 1900-tallet opfandt den første intelligenstest.
Han var blevet hyret af den franske stat til at udvikle en måde at identificere, hvilke elever der havde brug for særlig hjælp i skolen.
Han kom frem til den såkaldte Binet-Simon-test ved at stille eleverne en række opgaver, som de ikke lærte i skolen.
Ved at sammenligne elevernes resultater fik han et gennemsnit, som alle blev målt op imod.
Binet troede dog ikke på, at hans test kunne fortælle hele historien om en persons intelligens.
Det gjorde englænderen Charles Spearman derimod.
Han opdagede, at selvom du bad folk tage en række forskellige intelligenstests, så ville dem, der scorede højt i én også klare sig godt i alle de andre.
Derfor mente han, at man kunne udregne en “generel intelligens” eller “g”, som han kaldte det.
Intelligenstests blev siden et værktøj, som man bruger en række steder.
Det danske forsvar tog eksempelvis i 1950’erne deres egen intelligenstest i brug - den såkaldte Børge Priens Prøve (BPP).
En prøve, som alle 18-årige danske mænd stadig udsættes for i dag.
Helene Hoppe Revald, der er erhvervspsykolog og fagligt ansvarlig for udvikling af IQ-tests hos firmaet People Test Systems i København, oplever også, at der er sket en kæmpe udvikling de seneste år.
- Da jeg begyndte at arbejde med tests for 10-15 år siden, diskuterede vi, hvordan vi kunne overbevise folk om, at det ikke er uetisk at bruge en IQ-test.
Nu bliver der brugt flere IQ-tests end personlighedstests.
Og det plejede at være omvendt, siger hun.
Testen kan misbrugesDet lyder måske lidt intimiderende, at du bliver udsat for en IQ-test, når du søger et job.
Og selvom testen er god til at forudsige ting om dig, kan den da også misbruges, forklarer Nanna Bak Skytte, der er psykometriker og udvikler IQ-tests hos People Test Systems.
- Der er masser af farer forbundet ved at bruge IQ-tests.
Den primære fare ligger i at bruge testen forkert.
Eksempelvis anbefaler vi aldrig, at vi virksomhederne bruger IQ-score til at sortere ansøgerne i første omgang.
Der er ingen metoder, der er så stærke, at de kan sortere på den måde, siger hun.
Det er altså forkert at sortere udelukkende på baggrund af et tal, for så misfortolker man resultatet, fortsætter hun.
- Nogle ledere har en forestilling om, at de kun vil have medarbejdere, der scorer over et eller andet bestemt tal på IQ-skalaen.
Men man skal passe på, at man ikke får sat barren så højt, at man får sorteret gode kandidater fra.
Nogle er rigtig dygtige til at kompensere - og her spiller personligheden i høj grad også ind, siger hun.
IQ-skalaenSkalaen er konstrueret sådan, at gennemsnitsmennesket har en IQ på 100, men normalområdet ligger mellem 85 og 115.
Alt under tyder på lav intelligens og alt over på høj.
Her er en oversigt over, hvad de forskellige resultater betyder:0-20 (idiot)20-50 (imbecil)50-70 (debil)70-90 (sinke)90-110 (middelbegavet)110-130 (velbegavet)130-150 (højtbegavet)Over 150 (geni)Kilde: Videnskab.
dkHøj IQ er ikke lig med den rigtige medarbejderI det hele taget har folk som Nanna Bak Skytte og Helene Hoppe Revald en udfordring i at overbevise lederne om, at de ikke skal gå efter den højeste IQ, når de søger en medarbejder.
- Det er en meget normal misforståelse, at jo højere en person scorer på en IQ-test, desto bedre vil han være til jobbet.
Det er helt forkert.
Det kommer an på stillingen, kollegerne og lederen, siger Helene Hoppe Revald og fortsætter:- Man kan godt rekruttere en person med meget høj IQ til en stilling, der ikke kræver så meget, men så vil han typisk begynde at kede sig.
Og der kan opstå konflikter og gnidninger, hvis personen er klogere end alle andre.
For Helene Hoppe Revald er IQ simpelthen ligesom sprog.
Hvis du har en høj IQ, taler du ikke det samme sprog, som folk med en lav.
Og det kan give gnidninger.
- Hvis du ligger i hver ende af skalaen, så taler du ikke helt samme sprog.
Og så ligger der noget stolthed hos lederen.
Vil han arbejde med en, der ligger højere end ham selv?
Han kan let føle sig intimideret, så det handler også om, hvad lederen kan magte, siger hun.
Den sproglige del af en IQ-test vil typisk teste dit ordforråd.
Og dit ordforråd er kulturelt betinget.
Vokser du op i middel- eller overklassen, lærer du nogle helt andre ord, end hvis dine forældre er ufaglærte.
Thomas Teasdale, forsker i intelligens ved Københavns UniversitetKan sortere de forkerte fraEt andet problem ved IQ-tests er, at de kan give et forkert resultat, fordi alle tests tager udgangspunkt i den kultur, som testpersonerne tilhører.
Har personen en anden kulturel baggrund - han kan eksempelvis have indvandrerbaggrund - viser testen måske slet ikke hans sande “intelligens”.
Det forklarer Thomas Teasdale, der i mange år har forsket i IQ-tests på Københavns Universitet.
- Den sproglige del af en IQ-test vil typisk teste dit ordforråd.
Og dit ordforråd er kulturelt betinget.
Vokser du op i middel- eller overklassen, lærer du nogle helt andre ord, end hvis dine forældre er ufaglærte, siger han.
Det problem er Nanna Bak Skytte og Helene Hoppe Revald meget opmærksomme på.
Deres tests er eksempelvis oversat til andre sprog - herunder svensk og engelsk.
Og der er simpelthen sproglige spørgsmål som, hvis de oversættes direkte, ikke har samme sværhedsgrad på tværs af sprogene.
- Et ord som nonsens er et fremmedord på dansk, men et helt almindeligt ord på engelsk.
Så på engelsk bliver spørgsmålet om ordets betydning så nemt, at det ikke har samme vægt som på dansk.
Desuden kan der være spørgsmål, som rammer skævt i forhold til sociale lag og alder.
Eksempelvis kan det være, at de unge aldrig har hørt ordet, siger hun.
IQ-tests er det mest præcise redskabMen så længe man er opmærksom på, at der en række farer ved at bruge en IQ-test, er den faktisk det mest præcise værktøj til rekruttering af nye medarbejdere, forklarer Helene Hoppe Revald.
- Når vi udvikler en test, handler det om at give arbejdsgiveren de bedst mulige forudsætninger for at lære kandidaterne til jobbet at kende på kortest mulig tid.
Så lander medarbejderen i det rigtige job i stedet for i en stilling, som han slet ikke egner sig til, siger hun.
Og IQ-testen er det værktøj, der er bedst til at få placeret folk på den rette hylde, siger Nanna Bak Skytte.
- Skal du kun vælge én metode, så er IQ den bedste.
Den er næsten lige så god til at forudse, hvordan folk arbejder, som hvis du havde dem ansat på prøve i tre måneder.
IQ-tests har simpelthen den største forudsigelseskraft, siger hun.
Anna Vedel, der er postdoc på Aarhus Universitet og forsker i, hvordan personlighedstræk og intelligens spiller ind på eksempelvis akademisk succes, er enig.
- De fleste, der arbejder med intelligens, vil sige, at en IQ-test helt klart har en værdi.
Det er empirisk velunderbygget, at den her generelle intelligens betyder noget for, hvordan vi klarer os i livet, siger hun.
For jurister er IQ-tests særligt udbredte - både i det private og det offentlige.
I det hele taget har det offentlige taget testene til sig i de senere år.
Nanna Bak Skytte, testudvikler hos People Test SystemsBruges kun i nogle brancherInden du sætter dig ned og begynder at tage IQ-tests som en gal for at øve dig, skal du lige være opmærksom på, at testen ikke bliver brugt i alle brancher.
Ifølge Nanna Bak Skytte bruger de kreative fag eksempelvis ikke IQ-tests.
- Arkitekter, journalister og andre fag, hvor du har produkter at vise frem, bruger ikke vores tests i særlig høj grad.
Det samme gælder for fag, hvor du har din egen klinik, såsom fysioterapeuter eller frisører, siger hun.
Sigter du derimod efter at blive ansat i en stor virksomhed eller som embedsmand i kommuner og ministerier, så kan du godt forberede dig på at blive testet, forklarer hun.
- For funktionærer er IQ-tests særligt udbredte - både i det private og det offentlige.
I det hele taget har det offentlige taget testene til sig i de senere år, slutter hun.
FacebookTwitterKopier linkEmner:Københavns Universitet|Sprog|Arbejdsmarked|København|Novo Nordisk




https://www.dr.dk/musik/stormer-frem-paa-den-danske-musikscene-han-toer-udfordre-hvordan-popmusik-skal-lyde

UpcomingSe temaMusikStormer frem på den danske musikscene: 'Han tør udfordre, hvordan popmusik skal lyde'Den danske kunstner Vera står bag et af årets største hits i Danmark.
Af Christian Ellegaard og Allan Hansen (video)07.
sep.
2019 kl.
07.
04Bemærk: artiklen er mere end 30 dage gammelLæs opHar du været i nærheden af hvilken som helst højtaler i løbet af 2019, har du med stor sandsynlighed også hørt Lord Siva og Veras monsterhit 'Paris'.
Men selvom makkerparret har haft årets måske største hit, så bukker Vera ikke under for et forventningspres om at skulle toppe sig selv med det nye nummer 'Oh My God', der også er blevet til i samarbejde med Lord Siva.
- 'Paris' er én ting, og 'Oh My God' giver bare projektet noget andet, lyder det fra produceren, der stormer fremad på den danske musikscene.
Læs også:Deres 'mærkelige sang' er lige nu Danmarks største hit: 'Det er kommet bag på os'Vera er et af tidens største musikalske talenter og har da også arbejdet sammen med navne som Mø, Off Bloom og Soleima.
Og P3's musikchef, Mathias Buch, er ikke bange for at løfte sløret for hemmeligheden bag Veras evner til at skrue et hit sammen.
- Han har først og fremmest et kæmpe og meget melodisk popøre.
Han tør, inden for en ret veldefineret ramme, være skæv og udfordre, hvordan popmusik også kan lyde i 2019.
- Det balancerer helt overlagt ofte på kanten af en lidt corny æstetik, men det stikker ud, har karakter og er – vigtigst af alt – ofte noget, der er godt skrevet og hænger fast, siger Mathias Buch.
Se interviewet med Vera øverst i artiklen og få historien bag hans og Lord Sivas nye hit 'Oh My God'.
Lord Siva & Vera - Oh My GodFacebookTwitterKopier linkEmner:Pop og rock|Off Bloom|Mø (musiker)|Soleima (musiker)




https://www.dr.dk/sporten/fodbold/engelsk-kvindefodbold-rykker-ind-paa-premier-league-arenaer

FodboldEngelsk kvindefodbold rykker ind på Premier League-arenaerPernille Harder kan sagtens se sig selv spille i den engelske Super League, der kickstarter sæsonen med to lokalbrag foran rekordstort publikum.
De forsvarende FA Cup-mestre, Manchester City, åbner lørdag sæsonen med et derby mod Manchester United i den engelske Super League.
Af Peter Elsnab og Tobias Boldt07.
sep.
2019 kl.
10.
04Bemærk: artiklen er mere end 30 dage gammelLæs opManchester City mod Manchester United på Etihad Stadium.
I første spillerunde.
Smid så lige Chelsea mod Tottenham på Stamford Bridge oveni, og så har man alene med de to fodboldkampe en spillerunde med mulighed for en masse interesse.
Kvindefodbold i EnglandFra 1991 og frem til 2010 blev den engelske mester fundet i FA’s Women Premier League National Division med Arsenal som den store titelsluger med 12 mesterskaber i den periode.
Med dannelsen af FA Women’s Super League i 2010 tog ligaen et skridt op, og i dag afgøres mesterskabet mellem de 12 klubber i Super League.
I de otte sæsoner er mesterskabet blevet vundet af Arsenal tre gange, mens Chelsea og Liverpool har vundet to mesterskaber.
Manchester City står for en enkelt af slagsen.
Arsenal og Manchester City deltager i denne sæsons Champions League.
For første gang uddeles der i denne sæson pengepræmier efter placeringen i Super League.
I alt skal en halv million engelske pund fordeles - med 100.
000 pund til mesterholdet.
Otte af de 12 managere i Super League er kvinder.
Det er netop det, den engelske Super League i kvindefodbold forsøger at skabe omkring produktet, når ligaen sparkes i gang i dag – og samtidig rulle videre på bølgen af opmærksomhed, som engelsk kvindefodbold fik under sommerens VM-slutrunde.
Her nåede det engelske landshold med tilnavnet ”The Lionesses” – Løvinderne – frem til semifinalen mod USA.
Det var en kamp, som næsten 12 millioner fulgte med i på tv, og dermed blev det den mest sete udsendelse i britisk tv i 2019.
Den interesse skal udnyttes, og derfor er disse to lokalbrag mellem nogle af de største, mest kendte og mest populære klubber på herresiden placeret i første spillerunde på Premier League-klubbernes kendte stadioner, siger Kelly Simmons, der er direktør for Women’s Super League, der svarer til mændenes Premier League.
- Udfordringen for os alle er, hvordan man kan udnytte interessen for landsholdet og overføre den til klubholdene.
Vi håber, at disse kampe kan sparke en masse interesse i gang, og at der kommer en masse tilskuere, som får en god oplevelse.
Vi forventer, at vi slår tilskuerrekorden på 25.
000 fra sidste sæson.
Harder har øjnene på EnglandNetop Premier League er en vigtig medspiller for den engelske kvindeliga.
Premier League-klubberne investerer måske kun en lille del af eget budget i kvindefodbold, men i kvindefodbold-sammenhæng er det store penge.
Og derfor har ligaen i år kunnet tiltrække en masse stjerner fra de øvrige europæiske ligaer.
Første spillerunde i Super League(I parentes sidste sæsons placering)Manchester City (2) – Manchester United (oprykker)Chelsea (3) – Tottenham (oprykker)Birmingham City (4) – Everton (10)Arsenal (1) – West Ham (7)Bristol City (6) – Brighton (9)Liverpool (8) – Reading (5)I Wolfsburg holder den danske landsholdsstjerne Pernille Harder da også et skarpt øje med udviklingen i England.
- Jeg synes, det er fedt at se alt det, de gør derovre.
Og det er da også attraktivt for mig, næste gang jeg skal vælge klub.
Så vil jeg da se på, hvilke ligaer der udvikler sig mest og er attraktive, og selvfølgelig er den engelske liga meget attraktiv, siger hun til DR Sporten.
I år er den engelske Super League udvidet til 12 klubber og tæller blandt andre mestrene Arsenal, de tidligere mestre Chelsea og Manchester City samt Liverpool og oprykkerne fra Tottenham og Manchester United.
Altså de samme navne, som man i herrefodbolden kalder ’The Big 6’ i Premier League.
Til daglig spiller kvindeholdene på deres egne mindre stadioner, men blandt andre de to lokalbrag i åbningsrunden er rykket ind på Premier League-klubbernes kendte arenaer.
Senere i efteråret vil man også kunne tage til lokalopgøret Tottenham-Arsenal på Tottenhams nye stadion.
I alt er seks kampe allerede flyttet ind på ’herrearenaer’, og der kan følge flere af den slags stadionflytninger.
Pernille Harder, der er på kontrakt i tysk Wolfsburg, mener, at den engelske liga er blevet meget attraktiv.
- Der sker meget.
Der går store sponsorer ind, Manchester United og Tottenham er kommet med, de store Premier League-hold lægger nogle penge i kvindefodbolden, og jeg tror virkelig, den engelske liga kommer til at udvikle sig meget i fremtiden.
De bygger den op stille og roligt, og om nogle år vil den være rigtig, rigtig stærk, vurderer Pernille Harder.
Tilskuerrekord står for faldHidtil har magten ligget i Tyskland og Frankrig, der tilsammen har vundet 15 af 18 Champions League-titler, mens Arsenals titel i 2007 er englændernes hidtil eneste.
I år er Arsenal forsvarende engelsk mester og regnes sammen med Chelsea og Manchester City for favoritterne til årets mesterskab.
Og den spændende dyst om titlen kan følges i tv.
BBC og BT Sport transmitterer fra hver eneste spillerunde, og i åbningsrunden vil tre af de seks kampe kunne ses på en af de to store sportskanaler.
Samtidig er rettighederne til disse kampe blevet solgt til udlandet, og her i Danmark vil man kunne se nogle af disse kampe på Viaplay.
VM-semifinalen mellem USA og England blev den mest sete udsendelse på britisk tv i 2019 - indtil videre.
- Det er altafgørende med tv-seere, og vi SKAL have flere tilskuere ind på stadion.
Vores mål er at fordoble tilskuertallene, og vi håber, vi kan få engageret de yngre fodboldfans mellem 18 og 34 år, for det er dem, der viser interesse.
- Vi har fået en hovedsponsor i Barclays Bank, der har erfaring fra mændenes Premier League, og klubberne oplever i det hele taget øget interesse fra kommercielle partnere, fortæller ligadirektøren Kelly Simmons.
Tilskuerrekorden i sidste sæson på 25.
000 var til den mesterskabsafgørende kamp mellem Brighton og Arsenal.
Men den kommer næppe til at stå længe.
For som man har set det i Italien, Spanien og Frankrig, kan de store klubber godt lokke tilskuere på stadion.
Ifølge Chelseas hjemmeside er alle billetter solgt til søndagens kamp mellem Chelsea og Tottenham, hvilket vil sige, at der potentielt kan dukke flere end 40.
000 tilskuere op til kampen.
Ifølge Manchester Citys hjemmeside er der solgt flere end 22.
000 billetter til lokalopgøret mod Manchester United.
Den danske landsholdsangriber Nadia Nadim har tidligere spillet i Manchester City.
FacebookTwitterKopier linkEmner:England|Fodbold|Pernille Harder (fodboldspiller)|Storbritannien|Tottenham Hotspur FC




https://www.dr.dk/nyheder/udland/dr-i-amazonas-mennesker-slaas-ihjel-i-kampen-om-regnskoven

Skovbrande i AmazonasSe temaUdlandDR i Amazonas: Mennesker slås ihjel i kampen om regnskovenI øjeblikket brænder verdens største regnskov.
Men året rundt raser en kamp på liv og død, hvor mennesker kæmper om Amazonas.
© ScanpixAf Kristian Almblad, Sean Coogan og Mads Køngerskov (foto og video)07.
sep.
2019 kl.
09.
00Læs opDe seneste uger har massive skovbrande hærget Amazonas.
Skovbrandene i regnskoven har i perioder ødelagt skovområder svarende til en fodboldbane i minuttet, og mange af dem er påsat af mennesker, der ønsker at omdanne regnskoven til landbrug eller minedrift.
De enorme brande har fanget verdens opmærksomhed, hvor alt fra præsidenter til astronauter og kendisser har blandet sig i debatten.
Men nede på den brasilianske skovbund foregår et mindst ligeså så stort drama.
Her udspiller der sig en krig mellem dem, som vil bevare regnskoven, og dem der vil udnytte den.
Og det er en kamp på liv og død.
DR Nyheder dykker ned under røgskyerne og ser nærmere på krigen om Amazonas.
Den brasilianske drømDen brasilianske økonomi er gået i stå, og landets præsident, Jair Bolsonaro, vil have bedre udnyttelse af Amazonas' ressourcer.
Det betyder blandt andet, at de, der vil fælde regnskov for at dyrke jorden, skal have lov, og dermed brændes tusind år gammel regnskov af i fremskridtets navn.
En af dem, der hylder præsident Bolsonaro, er Valmir Climaco.
Han er den største jordbesidder i området nær byen Itaituba dybt inde i Amazonas.
Han ved ikke, hvor mange kvæg han ejer, men de skal tælles i tusinder.
Og han vil gerne have mere plads.
Mød Valmir Climaco i videoen her.
Foruden sin rolle som jordbesidder og kvægavler er Valmir Climaco også Itaitubas borgmester.
Og det er en by, der ligesom borgmesteren nyder godt af et større fokus på at udnytte Amazonas' ressourcer.
Byen Itaituba har vokset sig stor i de seneste årtier.
 I dag bor der knap 100.
000 mennesker i byen i Amazonas.
 De er afhængige af minedrift eller landbrug.
1 / 3Byen Itaituba har vokset sig stor i de seneste årtier.
1 / 3I dag bor der knap 100.
000 mennesker i byen i Amazonas.
2 / 3De er afhængige af minedrift eller landbrug.
3 / 3De seneste årtier er byen vokset enormt og har nu knap 100.
000 indbyggere.
De fleste af dem er afhængige af landbrug eller minedrift.
Konflikt fører til drabIvanete tør ikke længere bo i sit hjem.
Over for blandt andre kvægavlerne står modstanderne af udnyttelsen af regnskoven.
På landjorden i Brasilien - langt fra G7-topmøder i franske badebyer eller Hollywoods røde løbere - finder man indianere, efterkommere af afrikanske slaver bosat i regnskoven samt lokale miljøforkæmpere.
De har det til fælles, at de er imod udviklingen, der finder sted i Amazonas.
En af dem, som kender alt til at være i forreste linje i krigen om Amazonas, hedder Ivanete dos Santos Brito.
Hendes mand, Nazildo, var aktivist og kæmpede mod rydning af regnskoven.
For et år siden blev han skudt.
- Det var en konflikt om land.
Ikke andet.
Det handlede kun om land, siger hun.
I det hele taget er Brasilien verdens farligste land at være miljøforkæmper i.
De seneste tal er fra 2017, og de viser, at 57 miljøaktivister det år blev slået ihjel i Brasilien.
Og mange af dem var altså lokale folk, der kæmpede for det oprindelige folks ret til at bevare deres del af regnskoven i Amazonas.
Amazonas er hjem for vidt forskellige mennesker.
  1 / 3Amazonas er hjem for vidt forskellige mennesker.
1 / 32 / 33 / 3Efter mordet på hendes mand er Ivanete gået under jorden og bor nu et andet sted i staten.
- Folk siger, at de også vil slå mig ihjel.
Det er også derfor, at jeg tog væk herfra, fortæller hun.
Gennem en jordreform har den brasilianske stat pålagt Amazonas' største jordejere at afgive en procentdel af deres jord.
Dels til indianersamfund.
Dels til de såkaldte quilombolaer, som er landsbyer bestående af efterkommere af tidligere slaver.
Netop disse områder har i mange tilfælde udgjort krigsskuepladsen i kampen om Amazonas.
For selv om omfordelingen af jord er bestemt af den brasilianske stat, så møder reformen modstand.
Bevæbnet med bue, pil og riffelDe væbnede konflikter er taget til i år, og flere steder har minefolk og skovarbejdere angrebet indianersamfund.
Også her i delstaten Pará få kilometer fra området, hvor Ivanete dos Santos Britos mand, Nazildo, blev slået ihjel, oplever man, at forholdet mellem de lokale indianerstammer og storfarmere er forværret.
- Der har været mange konflikter.
Rigtig mange, siger Lucio Tembe, som tilhører den såkaldte Tembe-stamme.
- Vi har været nødt til at bruge våben.
Med bue og pil.
Vi var også nødt til at bruge skydevåben for at vise dem, at vi bliver her.
Tembe-stammens mænd patruljerer jævnligt deres territorium for at se, om nogle af de lokale landmænd planter afgrøder på deres land.
En af Tembe-stammens yngste mænd hedder Parate.
Han var gode venner med den afdøde Nazildo.
De kæmpede sammen mod de landmænd i området, som ikke respekterede indianernes og quilombolaernes fredede regnskov.
Han siger, at også han er kommet i lyssky bagmænds sigtekorn.
- Der var en pris på vores hoveder.
En pris på vores død.
Der var en pris på 50.
000 kroner på begge vores hoveder - til den, der ville dræbe os.
Hvordan ved du det?
- Det sagde folk.
Ja, faktisk var der lejemordere, der sagde det direkte til mig.
Bolsonaro puster til ildenBrasiliens præsident, Jair Bolsonaro.
Væk fra Amazonas' fugtige skovbund på de bonede gulve udkæmpes der en anden kamp.
Mens enorme brande har raseret Amazonas, har præsident Bolsonaro pustet til ilden og lagt sig ud med blandt andre den franske præsident, Emmanuel Macron.
Den brasilianske præsident er hurtigt blevet stemplet som regnskovens fjende nummer et.
Da han kom til magten i starten af i år, blev ansvaret for det oprindelige folk i Amazonas flyttet fra miljøagenturet til Landbrugsministeriet, hvor landbrugslobbyen har stor indflydelse.
Som noget af det første kritiserede præsidenten på Twitter, at 15 procent af Brasiliens areal angiveligt er afmærket som indiansk territorium, selv om landets oprindelige befolkning kun udgør omkring en million personer.
- Lad os sammen integrere disse borgere og således værdsætte alle brasilianere, lød opfordringen fra præsidenten.
Brasiliens oprindelige befolkning har flere gange demonstreret mod Bolsonaro, som de beskylder for ikke at beskytte deres landområder.
Bolsonaro ønsker altså bedre muligheder for at udvikle Amazonas, der er hjem for over 20 millioner brasilianere.
Men kritikere frygter, at Bolsonaros holdning har opildnet landmænd og skovhugstfirmaer til yderligere afbrænding af regnskoven.
Læs også:Brasiliens præsident: 'NGO'er kan stå bag brande i Amazonas'Mens blandt andre præsident Macron har kritiseret Bolsonaro for sin indstilling til regnskoven, har den brasilianske præsident beskyldt Macron for at opfatte Amazonas som en koloni eller et ingenmandsland.
I skyggen af striden mellem de to præsidenter vedtog et brasiliansk kongresudvalg i slutningen af sidste måned en forfatningsændring, som tillader kommercielt landbrug i de dele af Amazonas, som er reservater for de oprindelige befolkningsgrupper.
I går blev der så afholdt et regionalt topmøde om brandene i Amazonas i Colombia.
Det blev dog uden den brasilianske præsident, som meldte afbud på grund af en forestående operation.
Han har dog lovet at dukke op ved FN's generalforsamling den 24.
september "selv i kørestol" for at forsvare sin Amazonas-politik, beretter BBC.
- Jeg kommer, for jeg vil gerne snakke om Amazonas, siger han.
Du kan se mere om kampen om Amazonas i Horisont på mandag 21.
55 på DR1 eller på DRTV.
FacebookTwitterKopier linkEmner:Emmanuel Macron (politiker)|Jair Bolsonaro (politiker)|Skove|Sydamerika|DR1




https://www.dr.dk/nyheder/indland/nu-starter-hoesten-af-det-hvide-guld

IndlandNu starter høsten af det hvide guldNu er høsten af stivelsesholdige kartofler gået igang, og branchen oplever stor fremgang.
Niels Peder Petersen er ikke kun kartoffelavler, men også svinebonde.
Foto: Jonas Gravgaard.
(Foto: Jonas Gravgaard.
)Af Mickey Kruse07.
sep.
2019 kl.
06.
30Bemærk: artiklen er mere end 30 dage gammelLæs opTror du, at kartoffelmel kun kan bruges til at suge rødvin op fra gulvtæppet, så tro om.
Jeg har en økonomisk attraktiv afgrøde, der passer godt til mine sandede marker.
Niels Peder PetersenNiels Peder Petersen avler nemlig stivelsesholdige kartofler, og stivelsen bliver brugt i en lang række af forskellige fødevarer.
Kartoffelstivelse, det vi kalder kartoffelmel i daglig tale, er en rigtig god forretning i disse år og bruges nu om dage til andet end at suge væske op fra gulvet eller gøre dit bobspil glat.
Niels Peder Petersen er netop nu gået i gang med årets høst af stivelseskartofler, og spørger man til, hvordan det er at være kartoffelbonde i Skjern-området, så er budskabet klart.
- Det er ikke så ringe endda.
Der er nemlig stor efterspørgsel i disse år efter kartoffelstivelse, som bliver brugt i mange sammenhænge som erstatning for animalske produkter.
Den øgede efterspørgsel og de forholdsvis få landmænd gør det særdeles attraktivt.
I Danmark er der fire fabrikker, der producerer kartoffelmel.
AKV Langholt er kartoffelmelsproducent, og de har i år mere travlt end nogensinde.
I Danmark er vi gode til at producere kartoffelmel af høj kvalitet.
Salgsdirektør hos AKV Langholt, Bjarne Larsen.
65 meter kartoffelmelssilo ved AalborgI forbindelse med den øgede efterspørgsel på kartoffelmel har virksomheden i år investeret i, hvad der nu er en af verdens største siloer til kartoffelmel.
Det sker, efter man har øget firamets omsætning fra 177 millioner i 2015 til 228 millioner i 2019.
Se verdens største kartofelmelssilo i videoen her.
Kartoffelstivelse er en holdbar løsningI disse produkter bruger man kartoffelmelKartoffelchipsPlantefarsOstVingummiMayonaiseFrugtgrødMarmeladeLimPapirKartoffelstivelsen bruges blandt andet til kartoffelchips i stedet for skårne kartofler.
Det gør man, fordi man kan sprøjte chipsene op i den form, man ønsker dem, og tilberede dem mere fedtfattigt end traditionelle kartoffelchips, forklarer Lars Esbjerg, der er lektor i detailhandel hos Institut for virksomhedsledelse.
Han giver også et bud på, hvorfor situationen er så gunstig i disse år.
- Udviklingen af nye produkter kombineret med en rigtig god kvalitet har gjort, at Danmark er blevet en af de førende inden for brug af kartoffelstivelse.
Desuden forklarer Lars Esbjerg, at der i kølvandet på et stigende antal veganere er blevet udviklet en lang række fødevarer, der baserer sig på kartoffelstivelse, blandt andet vegansk ’ost.
’Præcisering: Det fremgår i videoen, at siloen er 60 meter høj.
Den er ifølge virksomheden 65 meter høj.
FacebookTwitterKopier linkEmner:Fødevarer|AKV Langholt|Erhverv|Esbjerg|Aalborg




https://www.dr.dk/nyheder/indland/afvarsling-om-brand-i-frederiksvaerk-folk-kan-igen-gaa-udenfor

IndlandAfvarsling om brand i Frederiksværk: Folk kan igen gå udenforBranden i Frederiksværk er nu under kontrol og udvikler ikke længere sundhedsskadelig røg.
07.
sep.
2019 kl.
00.
04Bemærk: artiklen er mere end 30 dage gammelLæs opDette er en beredskabsmeddelelse fra Nordsjællands politi.
Branden på Stålvalseværket i Frederiksværk er nu under kontrol og udvikler ikke længere sundhedsskadelig røg.
Derfor ophæves den tidligere varsling.
Der er udsendt sireneafvarsling.
Personer i det berørte område kan igen gå uden for.
Der opfordres til, hvis det er muligt, at viderebringe denne meddelelse til andre personer i området.
Hvis man har indåndet røg fra branden og bliver dårlig, skal man kontakte lægevagten / nærmeste skadestue for at blive tilset.
Yderligere informationer gives på www.
politi.
dk.
Dette var en beredskabsmeddelelse fra Nordsjællands politi.
FacebookTwitterKopier linkEmner:Frederiksværk|Nordsjællands Politi|Brande|Sjælland|Sundhed og velvære




https://www.dr.dk/nyheder/udland/amerikansk-myndighed-slar-e-cigaretalarm-efter-dodsfald

UdlandAmerikansk myndighed slår e-cigaretalarm efter dødsfaldAmerikansk sundhedsmyndighed opfordrer borgere til at stoppe med at benytte e-cigaretter efter fem dødsfald.
07.
sep.
2019 kl.
03.
21Bemærk: artiklen er mere end 30 dage gammelLæs opEn amerikansk sundhedsmyndighed opfordrer borgere til at stoppe med at benytte e-cigaretter efter fem dødsfald blandt brugere.
Det skriver nyhedsbureauet AP på baggrund af en officiel udtalelse fredag fra USA's center for sygdomskontrol og forebyggelse (CDC).
Myndigheden overvåger samtidig 450 tilfælde af brugere af e-cigaretter, der har været indlagt med alvorlige vejrtrækningsproblemer.
De 450 tilfælde er forekommet i 33 forskellige delstater, og de seneste tre dødsfald er forekommet i Californien, Indiana og Minnesota.
Ifølge en talsmand fra CDC er de mange tilfælde af vejrtrækningsproblemer og dødsfald ikke koblet til ét bestemt produkt.
Mange af de syge eller nu afdøde har dog fortalt til myndighederne, at de er brugere af stoffet THC, det psykoaktive stof i cannabis.
Blandt de påvirkede er mange teenagere.
/ritzau/FacebookTwitterKopier link




