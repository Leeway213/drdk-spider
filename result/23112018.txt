https://www.dr.dk/nyheder/penge/black-friday-fup-hver-tredje-tilbud-er-slet-ikke-et-tilbud

PengeBlack Friday-fup: Hver tredje tilbud er slet ikke et tilbudNye tal viser, at mange danskere nok er blevet taget grundigt ved næsen under Black Friday.
Otte procent af varerne i Pricerunners undersøgelse er sat op i pris og sat ned igen i dagens anledning.
Af Nikoline Vestergaard23.
nov.
2018 kl.
22.
39Bemærk: artiklen er mere end 30 dage gammelLæs opEn tredjedel af de varer, der var på tilbud i dag til Black Friday, kostede det samme eller endda mindre for halvanden måned siden.
Det viser en opgørelse fra prisammenligningstjenesten pricerunner.
dk, der har analyseret priser på over 29.
000 varer siden september.
- Op mod en tredjedel af de varer, som kommer på udsalg her til Black Friday, kan være et sminket fuptilbud, siger Martin Andersen, der er direktør for Pricerunner.
Desuden viser prissammenligningen, at otte procent af varerne er sat op i pris og sat ned igen i dagens anledning.
- Det er ikke fair over for forbrugerne.
Det er fup, siger Martin Andersen.
Folk på gaden: Noget svineri og tarveligtDet falder da heller ikke i god jord hos de danskere, som DR mødte på gaden i Vordingborg.
- Det er noget svineri.
Man skal jo ikke tage røven på hinanden bare for at få nogle penge hjem.
Der skal man være ærlig, men der er jo altid nogle faldgruber, lyder det fra faglærer Jimmi Rasmussen.
Frederikke Jensen, der går i folkeskole, er enig.
Læs også:Webshop dropper Black Friday: Bruger dagen på at samle affald- Det er tarveligt, fordi man håber på, at man kommer ud til nogle gode priser, siger hun.
Flere kunder er dog opmærksomme på, at man ikke automatisk kan regne med, at der er penge at spare.
- Vi var inde og kigge på en jakke, som vi også kiggede på i sidste uge, hvor den var på tilbud til 300 kroner.
I dag er den sat op til 400 kroner med 20 procent rabat.
Det er næsten det samme - så det er lidt øv, siger førtidspensionist Britt Andersen.
Der ER mange tilbudPricerunners undersøgelse viser dog omvendt, at to tredjedele af tilbuddene altså er reelle nok, og at der i gennemsnit er 19 procent at spare.
- Det gælder om at være fornuftig og ikke bare stole på, at når der står 30 procent rabat, så er det 30 procent.
Man skal bruge sin sunde fornuft og sammenligne priserne og tænke efter, om det, man står med, er et godt tilbud, siger Martin Andersen, der understreger, at Black Friday faktisk er den dag på året, hvor der er flest tilbud at finde.
- Det er faktisk, hvor forbrugerne kan gøre en rigtig god handel, siger Martin Andersen.
Sidste år blev der solgt for 2,1 milliarder kroner i Danmark på Black Friday.
FacebookTwitterKopier linkEmner:PriceRunner|Folkeskolen (Danmark)|Prisforhold|Detailhandel|Vordingborg




https://www.dr.dk/nyheder/udland/medier-pakistan-anholder-leder-af-magtfuldt-islamist-parti

UdlandMedier: Pakistan anholder leder af magtfuldt islamist-partiDer er indledt en større kampagne mod TLP, der lammede landet for nylig.
Tilhængere af pariet Tehrik-i-Labaik gik på gaden for tre uger siden.
Af Jakob Busk Olsen23.
nov.
2018 kl.
21.
48Bemærk: artiklen er mere end 30 dage gammelLæs opDe pakistanske myndigheder har tilsyneladende indledt en større kampagne mod lederne af det magtfulde, islamistiske parti Tehreek-i-Labbaik Pakistan (TLP).
Avisen Dawn citerer en række lokale tv-stationer for, at TLP's øverste leder, Khadim Hussain Rizvi, er blevet anholdt sammen en række regionale partiledere.
TLP's tilhængere lammede for nogle uger siden flere byer i Pakistan i protest mod højesterets beslutning om at løslade den kristne kvinde Asia Bibi, som var dødsdømt for blasfemi mod islam.
Læs også:Kvinde benådet fra dødsgangen: Igen i dag går vrede pakistanere på gadenBlasfemi er mærkesagForsvar af Pakistans stramme blasfemilovgivning er TLP's største mærkesag, og det har sikret partiet opbakning fra flere millioner vælgere.
Under den tre dage lange protest agiterede demonstranterne blandt andet for, at højesteretspræsidenten skulle dræbes og opfordrede til et oprør mod Pakistans hærchef.
Slagordene fik den pakistanske premierminister, Imran Khan, til at advare TLP om hårde konsekvenser.
To dage senere landede det islamistiske parti dog en aftale om at afbryde protesterne mod et løfte om, at Asia Bibi ikke ville få lov til at forlade landet.
Det er ikke første gang, at TLP-tilhængere er gået på gaden.
I 2017 lammede de et område i hovedstaden Islamabad i ugevis i en protest, der udviklede sig voldeligt.
FacebookTwitterKopier linkEmner:Pakistan|Islam|Højesteret|Religion|Islamabad




https://www.dr.dk/nyheder/penge/benzinpriserne-falder-under-10-kroner-95-blyfri-flere-steder-i-landet

PengeBenzinpriserne falder: Under 10 kroner for 95 blyfri flere steder i landetOliepriserne falder drastisk, og det har sænket prisen på de danske tankstationers brændstof.
Oliepriserne falder drastisk, og det har sænket prisen  til under 10 kroner for 95 blyfri flere steder i landet.
Af Signe Mai Vilsbøll23.
nov.
2018 kl.
20.
53Bemærk: artiklen er mere end 30 dage gammelLæs opBilister er i dag sluppet noget billigere fra benzinregningen på tankstationer rundt om i landet, hvor prisen på benzin og diesel fortsætter sit fald.
En liter 95 blyfri har på nogle tankstationer været helt nede på 9,79 kroner.
Det har blandt andet været tilfældet hos kæden UnoX.
- Der er en hård priskrig på det danske benzinmarked, og vi følger den lokale konkurrence i markederne, men det er ingen hemmelighed, at listepriserne også er faldet en del den sidste måned, siger Anette Nilausen, der er pris og analysechef hos UnoX Danmark.
Olieprisen er lige nu så lav, at vi skal tilbage til tredje kvartal i 2017 for at finde en billigere pris på olieSøren Kristensen, makroanalytiker hos SydbankIfølge Anette Nilausen er listepriserne faldet med 1,30 kroner siden oktober på benzin og cirka en krone på diesel.
Rekordlav olieprisDe seneste to måneders store sving i priser på benzin og diesel skal ses i sammenhæng med sving i olieprisen, der er faldet med 30 procent siden begyndelsen af oktober.
- Olieprisen er lige nu så lav, at vi skal tilbage til tredje kvartal i 2017 for at finde en billigere pris på olie, mener Søren Kristensen, der er makroanalytiker hos Sydbank.
Mens en tønde olie kostede 85 dollar per tønde i oktober, så koster en tønde af den europæiske referenceolie, brent, i dag under 60 dollar per tønde.
Det er lidt over 10 procent mindre end fredag i sidste uge.
Spændinger mellem USA og Iran påvirker prisernePriserne på olie nåede historisk høje niveauer i oktober, fordi det var uvist, hvorvidt USA's sanktioner mod Iran ville gøre det svært for landet at eksportere olie til verdensmarkedet.
- Markedet reagerede dengang ved at sætte prisen op, men det har vist sig, at nogle lande fortsat har fået lov til at importere den iranske olie, så der er stadig masser af iransk olie på markedet, siger Søren Kristensen og tilføjer:- Det samme er tilfældet med den saudiarabiske olie, og derfor er prisen på olie faldet igen.
Der er altså et noget større udbud, end man måske havde troet for et par uger eller måneder siden, og det har været med til at presse priserne ned, lyder det fra Søren Kristensen.
FacebookTwitterKopier linkEmner:Uno-X|Prisforhold|Sydbank|Samfundsøkonomi|Iran




https://www.dr.dk/sporten/oevrig/fire-paa-stribe-dansk-ju-jitsu-talent-vinder-igen-vm-bronze

Øvrig sportFire på stribe: Dansk ju-jitsu-talent vinder igen VM-bronze 22-årige Rebekka Ziska Dahl vandt fredag bronze ved ju-jitsu VM i Malmø.
Rebekka Ziska Dahl fik bronze ved VM i Malmø.
(© Ju-Jitsu Danmark)Af Kasper Heide Lund23.
nov.
2018 kl.
22.
36 | opdateret 23.
nov.
2018 kl.
22.
39Bemærk: artiklen er mere end 30 dage gammelLæs opFor fjerde år i træk vinder danske Rebekka Ziska Dahl VM-bronze i ju-jitsu.
Fredag sikrede hun i overlegen stil bronzemedaljen i vægtklassen op til 55 kg med en sejr over østrigeren Anna Fuhrmann, der måtte klappe af før tid.
Læs også:Dansk ju-jitsu-talent strangulerer sig til VM-bronze- Selvfølgelig var det ikke bronzen, jeg kom efter, men jeg er alligevel tilfreds med mit resultat, siger Rebekka Ziska Dahl til Ju-Jitsu Danmark.
Et enkelt point fra finalepladsFør VM i Malmø satsede danskeren egentlig på en medalje af guld, men med blot et enkelt point måtte hun se sig slået af hollandske Chabeli Arenberg Peeters i semifinalen.
- Alle er dygtige, og ofte vil det være dem, der kan klare de pressede situationer, som ender øverst på podiet.
Chabeli klarede presset bedre end mig.
Læs også:Efter guld ved World Games: Nu vil ung dansker vinde VM i ju-jitsu- Jeg har tidligere haft svært ved at sætte mig op til den næste kamp, hvis jeg har tabt.
Det trøster jeg mig med, at jeg ikke havde problemer med i dag, siger Rebekka Ziska Dahl.
VM i Ju-Jitsu fortsætter i weekenden, hvor de sidste danskere skal på måtten for at kæmpe om medaljer.
FacebookTwitterKopier linkEmner:Kampsport|Malmø|Frankrig|Holland




https://www.dr.dk/sporten/fodbold/superliga/video-intens-fight-i-vejle-ender-uafgjort-aab-uden-sejr-i-syv-kampe

SuperligaVIDEO Intens fight i Vejle ender uafgjort: AaB uden sejr i syv kampeDet lignede længe tre point til AaB i Vejle, men hjemmeholdet udlignede til 1-1 kort før tid.
23.
nov.
2018 kl.
21.
03 | opdateret 23.
nov.
2018 kl.
22.
09Bemærk: artiklen er mere end 30 dage gammelLæs opArbnor Mucolli sikrede fredag aften Vejle det ene point mod AaB, da den unge midtbanespiller bragede udligningen ind med otte minutter tilbage af opgøret.
Kampen var også en ganske lige affære, hvor ingen af de to hold spillede sprudlende fodbold.
I anden halvleg løsnede kampen en smule op, og begge hold fik skabt flere chancer.
AaB hopper med det ene point op på fjerdepladsen i Superligaen med 22 point for 17 kampe.
Vejle ligger nummer 12 med 16 point.
Læs også:VIDEO Sprudlende FC Midtjylland banker Vejle 5-0Indledningen på kampen var ganske kedelig.
Ingen af de to hold var villige til at risikere noget, og derfor skulle man frem til det 14.
minut, før kampen for alvor kom i gang.
Lucas Andersen blev sendt i dybden, men Vejle-målmand Pavol Bajza reddede flot.
Vejle havde svært ved at blive farlige i den første halve time, og det skal i særdeleshed tilskrives besvær med opspillet.
Efter 34 minutter lykkedes det dog hjemmeholdet at skabe noget.
Tæt under mål fik først Jacob Rinne og siden stolpen dog reddet forsøgene fra Allan Sousa.
Vejle åbnede anden halvleg bedst.
Melker Hallberg var ganske tæt på at bringe holdet foran, men forsøget efter 53 minutter gik lige over mål.
Læs også:VIDEO N'Doye-drøn redder FCK i AalborgTi minutter senere kom AaB på 1-0.
Lucas Andersen bragede et frispark i muren, og så kunne angriberen Tom van Weert let sende returen i mål.
Allan Sousa var med et kvarter igen tæt på at bringe balance i regnskabet, men forsøget gik over AaB-målet.
Det lykkedes dog Vejle at udligne.
Indskiftede Arbnor Mucolli bragede med otte minutter igen udligningen i mål på et flot langskud.
Vejle var derefter tættest på sejren, men hverken Vladen Yurchenko eller Ylber Ramadani kunne passere Jacob Rinne i AaB-målet.
Vejle spiller i næste runde traditionsopgør mod AGF i Aarhus.
AaB gæster overraskelsen fra Esbjerg.
/ritzau/FacebookTwitterKopier linkEmner:AaB|Allan Sousa (fodboldspiller)|Vejle|Fodbold|AGF




https://www.dr.dk/nyheder/indland/her-er-listen-flere-dyre-gaver-til-kongefamilien

IndlandHER ER LISTEN Flere dyre gaver til kongefamilienMedlemmerne af den kongelige familie har både modtaget både, biler og bæreseler af mink i gaver fra erhvervslivet.
Kronprins Frederik har tidligere modtaget en båd med en værdi på cirka 2,7 millioner kroner - ganske gratis.
Af Nikoline Vestergaard23.
nov.
2018 kl.
20.
40Bemærk: artiklen er mere end 30 dage gammelLæs op19-årige prins Nikolai kom i denne uge i modvind, fordi han optrådte i en reklame for et biludlejningsfirma, hvor det fremgik, at han havde fået et abonnement på en af deres biler.
Det er dog bestemt ikke første gang, at medlemmer af kongehuset er kommet i modvind, fordi de modtager dyre gaver fra private virksomheder.
Tilbage i 2010 var der stor fokus på kongeliges gaver.
Dengang var anledningen, at den svenske kronprinsesse Victoria og hendes ægtemand, prins Daniel, var blevet meldt for bestikkelse, fordi de i forbindelse med deres bryllupsrejse lånte et privatfly, en luksusbåd og en feriebolig uden at betale en krone.
Læs også:Kongehuset takker nu nej til gratis bilerSagen blev dog afvist af den svenske statsadvokat med den begrundelse, at den svenske kongefamilie tilhører en personkategori, der ikke kan sidestilles med personer, der vælges eller udnævnes.
Fordi kronprinsessen har arvet sin funktion er hun ikke en del af den svenske lovgivning om korruption og bestikkelse.
Almindelige danskere skal betale skat af dyre gaver, der koster over 1.
100 kroner, med undtagelse af for eksempel jubilæumsgaver.
Men det gælder ikke for medlemmerne af kongefamilien.
Det er kun, hvis gaverne kommer fra et andet familiemedlem, at de skal betale gaveafgift.
Herunder kan du se eksempler på gaver, som medlemmer af den danske kongefamilie har modtaget.
Masser af biler i gaverKronprinsesse Mary er godt kørende både til dagligt og til fest.
Kongehuset er godt kørende, og mange af bilerne har de kongelige modtaget i gave.
Til deres bryllup fik kronprinsparret således ikke mindre end fem biler, hvor et par af dem dog blev byttet til mere familievenlige modeller.
Den billigste havde en værdi af 110.
000, mens den dyreste havde en værdi på cirka 730.
000 kroner.
Også den nu afdøde prins Henrik fik en bil, der kunne trække hans båd – til en værdi af 727.
000.
Til Aarhus Stifttidende har Mitsubishis daværende direktør, Casper Schultz, sagt om prins Henriks bil:- Jeg havde hørt, at han manglede en bil, der kunne trække hans båd.
Derefter inviterede han mig på en frokost på Skovhoved Hotel, hvor han lige tog sig en prøvetur i sin nye Mitsubishi Pajero.
Senere afleverede jeg bilen oppe hos ham på Fredensborg Slot.
Efterfølgende var det rigtig god pr for os, og bilen var i mange ugeblade og magasiner, sagde Mitsubishi-bossen ifølge Stiften.
dk.
Også prins joachim og prinsesse Marie har fået en bil til en værdi af cirka en halv million kroner.
Dyre barnevogne til børneneKronprinsparret har kørt deres fire børn rundt i barnevogne modtaget af det danske barnevognsfirma Odder.
De vogne koster på firmaets hjemmeside fra 9999 kroner og op.
Speedbåd til kronprinsenTilbage i 2007 fik kronprins Frederik foræret en båd, der havde en værdi af 2,7 millioner kroner.
Designertøj til MaryKronprinsesse Mary har en stor interesse i mode, og gerne bæredygtig mode.
Det er tidligere blevet beskrevet af BT, hvordan kronprinsesse Mary får tilsendt designertøj og dyre tasker af forskellige danske designere.
Det skal understreges, at kronprinsessen selvfølgelig også selv betaler for meget af sit tøj, det gælder for eksempel hendes gallakjoler.
Pels til familienBilledet her er fra 2002, hvor dronning Margrethe får overrakt en pels.
Flere medlemmer af kongefamilien har fået foræret pelse af Kopenhagen Fur.
Dronning Margrethe fik tilbage i 2002 både en minkkåbe og en minkjakke, mens Mary fik en minkpels i bryllupsgave.
Også børnene har fået glæde af gratis pelse, og kronprinsparrets børn har således kunnet lade sig transportere i mink-køreposer.
Prinsesse Marie har fået både en minkcape og en mink-babybæresele.
- Det er meget normalt, at vi giver gaver.
Og så er vi meget stolte af, at kongehuset vil bære vores produkter, sagde Kopenhagen Furs daværende kommunikationschef Sander Jacobsen til Ekstra Bladet i 2010.
Natmad til bryllupPrins Joachim og Marie Cavallier blev viet i Møgeltønder d.
24.
maj 2008.
Da prins Joachim og prinsesse Marie blev gift i Møgeltønder Kirke i maj 2008 og efterfølgende holdt stor fest på Schackenborg Slot, var det ifølge Ekstra Bladet madgiganten Tulip, der gav natmad til gæsterne.
Eksklusivt badeværelse med guldI 2014 flyttede prins Joachim og prinsessee Marie fra Schakenborg Slot.
Prins Joachim og prinsesse Marie fik en lidt usædvanlig bryllupsgave, nemlig et komplet badeværelse med monogrammer og guldvandhaner, der blev doneret af Gustavsberg.
- Først og fremmest er det en tradition, at vi leverer sanitet til kongehuset.
Derudover trykte vi i det enkelte tilfælde en brochure, som viste badeværelset, sagde daværende kommunikationschef Kirsten Lovén til Ekstra Bladet i 2010.
Fly til specielle situationerTermostatvirksomheden Danfoss har i flere tilfælde lånt deres private jet ud til medlemmer af kongefamilien.
De får dog ikke lov til at låne flyet til sjov og ballade, men det bliver lånt ud til specielle situationer, forklarede tidligere kommunikationschef i koncernen, Ole Daugbjerg, til Ekstra Bladet.
Og det var da også en speciel situation, da prins Henrik i januar blev alvorligt syg og skulle flyves fra Sharm-el Sheikh i Egypten hjem til Danmark.
Her var det et Danfoss-fly, der bragte prinsen hjem, så han kunne blive indlagt på Rigshospitalet.
Han døde som bekendt cirka to uger senere, 13.
februar.
FacebookTwitterKopier linkEmner:Ekstra Bladet|Royalt|Mitsubishi|Biler|Egypten




https://www.dr.dk/nyheder/udland/en-af-syriens-mest-kendte-aktivister-er-blevet-myrdet

UdlandEn af Syriens mest kendte aktivister er blevet myrdetJournalisten Raed Fares kritiserede både det syriske regime og islamister.
Sørgende ved Raed Fares and Hammoud al-Juneids begravelse i landsbyen Kafranbel.
Af Jakob Busk Olsen23.
nov.
2018 kl.
18.
56Bemærk: artiklen er mere end 30 dage gammelLæs opMaskerede mænd kørte i dag op på siden af journalisten Raed Fares' bil og skød og dræbte ham og en kollega i Idlib-provisen i Syrien.
Det oplyser organisationen Det Syriske Observatorium for Menneskerettigheder ifølge AP.
Read Fares var en del af det moderate oprør i borgerkrigen og en af de mest kendte aktivister i landet.
Han talte dunder mod både det syriske regime og de militante islamister, som er blevet stadig mere toneangivende blandt præsident Bashar al-Assads modstandere.
Fares overlevede et attentatforsøg i 2014, da han blev skudt i brystet.
Han har været bortført, tortureret, og hans radiostation Radio Fresh er tidligere blevet angrebet af regeringsfly.
Anklage mod USARadio Fresh modtog økonomisk støtte fra USA og leverede nyheder fra et område i Syrien, hvor journalister fra andre lande normalt ikke tør komme.
I juni i år skrev Raed Fares et indlæg i avisen Washington Post, hvor han anklagede USA for at have svigtet de moderate kræfter i borgerkrigen - og dermed banet vejen for, at ekstremister kunne optage oprøret.
Journalisten vakte opsigt uden for Syrien i borgerkrigens begyndelse, fordi der ved ugentlige demonstrationer i Raed Fares' hjem altid var humoristiske bannere på engelsk, som han havde forfattet.
FacebookTwitterKopier linkEmner:Bashar al-Assad (politiker)|Syrien|USA|Krige og væbnede konflikter|Det Syriske Observatorium for Menneskerettigheder




https://www.dr.dk/sporten/fodbold/real-madrid-stjerne-undgik-straf-trods-positiv-dopingproeve

FodboldReal Madrid-stjerne undgik straf trods positiv dopingprøveDen spanske fodboldspiller Sergio Ramos slap sidste år for straf, selv om han afleverede en positiv dopingtest efter Champions League-finalen.
Det afslører Politiken.
Real Madrid-anfører Sergio Ramos blev i 2017 testet positiv for det forbudte stof dexamethason.
23.
nov.
2018 kl.
20.
10 | opdateret 23.
nov.
2018 kl.
20.
15Bemærk: artiklen er mere end 30 dage gammelLæs opReal Madrid-stjernen Sergio Ramos afleverede efter Champions League-finalen i 2017 en positiv dopingprøve, men undgik alligevel straf.
Det skriver Politiken med henvisning til dokumenter whistleblower-platformen Football Leaks, som tyske Der Spiegel har fået overdraget.
Der er ifølge dokumenterne tale om stoffet dexamethason, som er på listen over forbudte substanser hos Det Internationale Antidopingagentur Wada.
Læs også:Pernille Harder langer ud efter kvinders kontraktforhold i EnglandBrugen af dexamethason hos læger, der behandler spillere, er lovligt mellem kampe, men hvis det bruges, skal det fremgå af en protokol ved efterfølgende dopingprøver.
Og det gjorde det ikke i Sergio Ramos' tilfælde, men alligevel slap anføreren for Real Madrid og det spanske landshold for straf trods præcedens for det modsatte i mange andre sager.
Det skete blandt andet, fordi holdlægen efterfølgende påtog sig hele skylden for fejlen, skriver Politiken.
Hos Uefa blev forklaringen godtaget, og Sergio Ramos slap for straf.
Flere andre sportsudøvere er ellers tidligere blevet straffet for brugen af netop dexamethason.
Blandt andet har en amerikansk cykelrytter tidligere fået karantæne i to år, mens en nigeriansk bokser har fået karantæne i et år, skriver Politiken.
Det mest prominente navn i den sammenhæng er dog badmintonstjernen Lee Chong Wei, der fik karantæne i otte måneder for brug af det forbudte stof.
Dexamethason er et kortisonpræparat, der typisk bruges til at behandle betændelser og smerter.
Samtidig kan stoffet dog også medvirke til at skabe eufori og skærpe opmærksomheden.
/ritzau/FacebookTwitterKopier linkEmner:Doping|Lee Chong Wei (badmintonspiller)|Real Madrid|Fodbold|WADA




https://www.dr.dk/nyheder/udland/italiensk-modegigant-bliver-boykottet-i-kina-efter-racistisk-video

UdlandItaliensk modegigant bliver boykottet i Kina efter 'racistisk video'Dolce & Gabbana mener, at reklamefilm er blevet misforstået.
De italienske tøjdesignere Stefano Gabbana (tv) og Domenico Dolce (th) er endt i en kinesisk shitstorm.
Af Per Bang Thomsen23.
nov.
2018 kl.
19.
00Bemærk: artiklen er mere end 30 dage gammelLæs opEr det racistisk at sætte en kinesisk kvinde til at spise spaghetti, cannoli og pizza med spisepinde?
Det er spørgsmålet, der i de seneste dage har kastet Dolce & Gabbana ud i en regulær shitstorm i Kina, og som nu truer det italienske modehus på pengepungen.
Tidligere på ugen lancerede Dolce & Gabbana en reklamevideo til det kinesiske marked, hvor en lokal, kvindelig model får til opgave at spise en række italienske retter med netop spisepinde.
I baggrunden kan man høre traditionel, kinesisk instrumentalmusik.
Og mens modellen, der er iklædt en rød D&G-kjole, kæmper med at få has på de italienske nationalretter, fortæller speakeren, at det ”næsten er som at være i Italien”.
Reklamen er en del af modehusets seneste kampagne, ”DG elsker Kina”.
Men det er bestemt ikke alle, der opfatter den som en kærlighedserklæring til det folkerige land.
Andre gange, hvor Dolce & Gabbana er kendt i shitstormsDet er ikke første gang, at den italienske modegigant bliver kritiseret.
I 2016 valgte Dolce & Gabbana at kalde en af deres sommersandaler for "slavesandal".
Det mødte hård kritik.
Stefano Gabbana her tidligere kritiseret kunstig befrugtning, hvilket fik sangeren Elton John til at boykotte mærket.
Domenico Dolce langede ud efter sangerinden Miley Cyrus, efter at hun havde skrevet på Instagram, at hun var uenig med de to modedesigneres politiske observans.
Dolce & Gabbana har selv produceret en t-shirt med skriften "#Boycott Dolce & Gabbana" samt et rødt hjerte.
Den koster små 2.
000 kroner på firmaets egen hjemmeside.
Konto hacketOnsdag blev videoen delt på Instragram af den kinesiske profil diet_panda, der har mere end 920.
000 følgere.
Her blev den beskyldt for at tegne et både stereotypt og forældet billede af kinesere som nogle, der ikke kan finde ud af at gebærde sig i udlandet.
Skuespillerinden Zhang Ziyi, der er kendt fra filmen ”Tiger på spring, drage i skjul”, og sangerinden Karry Wang fulgte trop med en lignende kritik af modehuset.
Og kort tid efter valgte en række af de modeller, der skulle have gået med i modehusets modeshow i Shanghai tidligere på ugen, at trække sig som følge af postyret.
Læs også:Dolce &amp; Gabbana får kæmpebøde for skattesvindelSagen blev ikke bedre af, at den ene halvdel af modehuset, Stefano Gabbana, sendte en svada af kritiske og racistiske beskeder til diet_panda på Instagram.
Det viste sig dog efterfølgende, at Stefano Gabbanas konto – ifølge modehuset selv – var blevet hacket, og at det slet ikke var ham, der havde sendt beskederne.
- Vi er meget kede af den smerte, disse uautoriserede beskeder har ført med sig.
Vi har kun respekt for Kina og det kinesiske folk, lød det efterfølgende på Instagram.
Dolce & Gabbana har en butik i den kinesiske storby Shanghai.
En dyr fornøjelseSelvom Dolce & Gabbana flere gange har været ude at undskylde hele miseren, er den kortsigtede skade dog allerede sket.
Modegiganten valgte onsdag formiddag at aflyse det modeshow, der skulle have løbet af stablen i Shanghai senere på dagen.
Sidenhen har en række af de største netbutikker i Kina, heriblandt Taobao, JD.
com og Yangmatou, valgt at trække modegigantens produkter fra deres virtuelle hylder.
- Moderlandet er vigtigere end noget andet, lød det i en udtalelse fra Yangmatou.
Sagen kan derfor gå hen og blive en dyr fornøjelse for Dolce & Gabanna.
Sidste år brugte de kinesiske forbrugere ifølge Bloomberg mere end 650 milliarder kroner på luksusvarer, og ifølge en rapport fra konsulentfirmaet Bain & Company vil det marked kun vokse i de kommende år i Kina.
- Hvis de kan vise, at de har et oprigtigt ønske om at lære deres kinesiske kunder og det kinesiske marked at kende, så kan det være, at de kan få vendt situationen, udtaler Alina Ma, der er chef hos konsulentvirksomheden Mintel, til britiske BBC.
FacebookTwitterKopier linkEmner:Kina|Mode- og designbranchen|Dolce & Gabbana|Instagram|Shanghai




https://www.dr.dk/nyheder/udland/voldtaegt-tortur-og-drab-rohingyaer-frygter-blive-sendt-hjem

Flygtede rohingyaerSe temaUdlandVoldtægt, tortur og drab: Rohingyaer frygter at blive sendt hjemOp mod en million rohingyaer befinder sig i Bangladesh - og der vil de blive.
Af Louise Brodthagen Jensen, Philip Khokhar - Asien-korrespondent - Bangladesh og (video) Tobias Sydradal Lund23.
nov.
2018 kl.
21.
30Bemærk: artiklen er mere end 30 dage gammelLæs opGura på tolv år stirrer ud i luften.
For et år siden forsvandt hans far i Myanmar.
Selv blev Gura forsøgt dræbt, da soldater fra Myanmars hær sammen med militante buddhister lemlæstede ham med en machete.
Hans nakke og dele af baghovedet er svært beskadiget, og arret er voldsomt at se på.
- Det gør stadig ondt.
Jeg kan ikke bære en tung taske.
Jeg kan ikke bruge mine hænder til at spise ordentligt eller til at vaske mit ansigt, fortæller Gura Miah.
12-årige Gura Miah.
Voldtaget inden flugtNur Bano er 25 år og flygtede også fra Myanmar for et år siden, efter hendes mand blev slået ihjel af soldater i nærheden af deres hjem.
Selv blev hun voldtaget, men formåede at overleve.
- Der var tre personer.
De to af dem slog mig.
Den tredje voldtog mig.
Bagefter løb de væk for at voldtage en anden kvinde, og det lykkedes mig at flygte, siger Nur Bano.
Læs også:Rohingyaer skal sendes hjem - til de rædsler, de er flygtet fraSiden august sidste år er mere end 700.
000 rohingyaer - det statsløse, muslimske mindretal i Myanmar - flygtet til Bangladesh, efter at være blevet forfulgt af militæret i hjemlandet.
Størstedelen er kvinder og børn og ifølge UNHCR er mere end 40 procent under 12 år, og stort set alle opholder sig nu i lejrene omkring Cox’s Bazar i Bangladesh.
 DR Nyheder)Verden største flygtningelejrI dag bor Gura Miah og Nur Bano begge i verdens største flygtningelejr med flere end 900.
000 beboere i nærheden af Cox’s Bazar.
Regeringen i Bangladesh ser helst, at flygtningene snart vender hjem.
En bølge af panik rullede i sidste uge igennem lejren, og hele familier forsvandt pludselig.
Drevet væk af udsigten til at blive sendt tilbage til det land, de indenfor det sidste år var flygtet fra.
Bangladesh og Myanmar forsøgte for en uge siden at påbegynde hjemsendelsen af rohingyaer, der opholder sig i flygtningelejre ved grænsen.
Flere tusinde rohingyaer var uden samtykke blevet godkendt af Myanmar til at vende hjem, men dagen før hjemsendelsen skulle finde sted, var mange flygtet og havde gemt sig af frygt for at blive sendt til Myanmar mod deres vilje og uden garantier for sikkerhed eller statsborgerskab i Myanmar.
Nur Bano vil ikke tilbage til Myanmar.
Flygtede for et år sidenSiden august sidste år er mere end 700.
000 rohingyaer - det statsløse, muslimske mindretal i Myanmar - flygtet til Bangladesh, efter at være blevet forfulgt af militæret i hjemlandet.
Hæren i Myanmar anklages for systematisk at have tortureret, voldtaget og dræbt rohingyaerne og nedbrændt hele landsbyer.
Ifølge en rapport fra FN er der tale om et decideret folkedrab på den muslimske minoritet i staten Rakhine.
Myanmars regering har ved flere lejligheder sagt, at militæret kæmpede imod militante rohingyaer, der har begået flere angreb imod burmesiske soldater.
FN og flere menneskerettighedsorganisationer har advaret om, at der stadig ikke er en plan for, hvordan man vil beskytte hjemvendte rohingyaer i Myanmar, og at situationen i Rakhine ikke har ændret sig synderligt det seneste år.
"Vi vil aldrig vende tilbage til Myanmar uden statsborgerskab og vores rettigheder" står der på skiltet, som en af demonstranterne holder.
 Flere tusinder Rohingya-flygtninge i lejren Unchiprankg nær Teknaf demonstrerede i sidste uge mod hjemsendelserne til Myanmar.
1 / 2"Vi vil aldrig vende tilbage til Myanmar uden statsborgerskab og vores rettigheder" står der på skiltet, som en af demonstranterne holder.
1 / 2Flere tusinder Rohingya-flygtninge i lejren Unchiprankg nær Teknaf demonstrerede i sidste uge mod hjemsendelserne til Myanmar.
2 / 2Hjemsendelser sat i beroRegeringen i Myanmar har slået fast, at den er klar til at lade rohingyaerne vende hjem og har oprettet velkomstcentre og boliger til formålet, men den kan endnu ikke garantere for deres sikkerhed eller anerkende dem som en del af befolkningen og tildele dem statsborgerskab.
Bangladesh har foreløbig indstillet hjemsendelserne, og landets flygtningekommissær Abul Kalam har understreget, at man stadig håber på at kunne gennemføre dem på frivillig basis.
Indtil da håber både Gura Miah og Nur Banu at kunne blive i tryghed i Bangladesh.
- Vi ønsker ikke at vende tilbage til Myanmar.
Vi kan ikke sove i trygt som vi kan her i Bangladesh, siger Nur Bano.
FacebookTwitterKopier linkEmner:Bangladesh|Myanmar|Befolkning|Forenede Nationer|Flygtninge og asylansøgere




https://www.dr.dk/nyheder/vejret/bygerne-begynder-se-hvidt

VejretBygerne begynder at se hvidtDer kan være slud eller sne i nattens byger.
Overskyet vejr ved Hanstholm i dag.
Af Nina Bendixen23.
nov.
2018 kl.
18.
22Bemærk: artiklen er mere end 30 dage gammelLæs opNår natten sig nærmer, nærmer temperaturen sig frysepunktet.
Typisk vil den ligge mellem 0 og 3 minusgrader, men lokalt kan der godt forekomme lidt frost.
Det betyder, at fredagens byger, som stadig huserer stedvis over landet, kan udvikle sig til slud eller sne.
Ikke noget vinterlandskabMen det er ikke en sne, som lægger sig, og mængden af byger er også meget lille, så den første "rigtige" sne, må vi vente tålmodigt på.
Lørdagen vil også have det grå look, som vi kender så godt, og lokale byger kan også i dagtimerne falde som slud, men mest som regn.
Vinden kommer efterhånden fra en nordøstlig retning og er fortsat svag til jævn først på dagen, men frisker lidt op ud på eftermiddagen i Nordjylland og på Bornholm.
FacebookTwitterKopier link




https://www.dr.dk/nyheder/penge/marie-blev-lokket-af-fup-butik-paa-nettet-det-hele-gik-meget-hurtigt-da-jeg-fandt

PengeMarie blev lokket af fup-butik på nettet: 'Det hele gik meget hurtigt, da jeg fandt støvlerne til en god pris'Tusindvis af fup-butikker på nettet frister danskere med utrolige rabatter.
Marie Danø opdagede først, at hun var blevet snydt, da hun havde tastet sine dankortoplysninger.
Af Signe Mai Vilsbøll23.
nov.
2018 kl.
18.
00Bemærk: artiklen er mere end 30 dage gammelLæs opInternettet er fuld af butikker med fristende rabatter, der kan få enhver tilbudsjæger til at klikke køb.
Men når et tilbud på nettet lyder for godt til at være sandt, så er der stor chance for, at det er det rene fup.
Netop dét fandt Marie Danø fra Beder i Østjylland ud af, da hun puttede et par støvler i sin virtuelle indkøbskurv hos en tilfældig netbutik, som kunne sælge dem til 664 kroner.
- Det hele gik meget hurtigt, da jeg fandt støvlerne til en god pris.
Normalt kostede de 3000 kroner, siger hun.
Først da Marie Danø havde tastet sine dankortoplysninger, gik det op for hende, at hun var blevet snydt.
- Betalingen ville ikke gå igennem, og jeg opdagede, at siden så ret amatøragtig ud.
Der var ingen kontaktoplysninger eller informationer om, hvor virksomheden holdt til, forklarer hun.
Tusindvis af fup-butikkerIfølge e-mærket rummer internettet tusinder af dansksprogede fup-butikker, som den Marie Danø er blevet lokket af.
De danske netbutikkers garanti-mærke har ved en optælling fundet op mod 10.
000 fup-butikker på udenlandske domæner, hvor sproget er dansk, eller hvor du kan betale med danske kroner.
- Vi anslår, at der findes endnu flere - helt op mod 15.
000, siger kommunikationschef hos e-mærket, Toke Mølgaard.
Læs også:Pas på fristende tilbud: Mindst 10.
000 netbutikker kan være fupSpecialanklager Dorte Frandsen fra bagmandspolitiets særlige cybercrime enhed mener, at der er tale om et europæisk problem.
- Der er op mod 100.
000 falske webshops.
Vores mistanke er, at det er én eller ganske få organisationer, der står bag alle de her falske netbutikker, som retter sig mod både Danmark og Europa, siger hun.
De seneste år har bagmandspolitiet beslaglagt og lukket mere end 2.
000 fupbutikker på dk-domæner, og Dorte Frandsen advarer mod at handle på sider, der ser mistænkelige ud.
- Først og fremmest risikerer man at modtage en anden vare end den, man har bestilt, en dårligere vare, ringere kvalitet.
Men man risikerer også at få aflæst sine kortoplysninger, der kan blive delt eller videresolgt, forklarer hun.
Svært at spotte fupMarie Danø, der troede hun havde fundet et slagtilbud på de støvler, hun havde ledt efter, nåede at ringe til banken, inden pengene blev trukket.
Og for at være helt sikker fik hun nyt dankort.
- Jeg føler mig da dum.
Det var super naivt.
Men når man er drevet af et godt køb, kan man godt komme til at hoppe i med begge ben, påpeger hun.
Læs også:Se dig for: Svindlere opkøber danske domæner for at snyde digI dag er Marie Danø mere forsigtig, når hun handler på internettet.
- Næste gang jeg skal gøre et køb, vil jeg se mig for en ekstra gang, siger Marie Danø og tilføjer:- Det kan være svært at se, om det er en fup-side, men man kan altid holde øje med, hvad det er for en virksomhed, hvor den kommer fra og også, om man kan kontakte sidens ejere, siger Marie Danø.
FacebookTwitterKopier linkEmner:Detailhandel|Bagmandspolitiet|Anklagemyndigheden|Jylland|Beder




https://www.dr.dk/nyheder/penge/finansiel-stabilitet-anker-dom-i-sag-om-krakket-bank-der-maa-gaelde-saerligt-ansvar

PengeFinansiel Stabilitet anker dom i sag om krakket bank: 'Der må gælde særligt ansvar, når man får betroet andre folks penge'Der kan gå flere år før det endelige punktum er sat, lyder det fra erhvervskorrespondent.
Af Signe Mai Vilsbøll23.
nov.
2018 kl.
17.
50Bemærk: artiklen er mere end 30 dage gammelLæs opØstre Landsret fastslog for en måned siden, at fire tidligere chefer i den krakkede færøske Eik Bank Danmark skal betale 28,6 millioner kroner plus renter i erstatning til staten på grund af deres ansvar for et lån, der var en medvirkende årsag til bankens krak.
Det var dog langt fra det krav, som statens oprydningsselskab efter finanskrisen, Finansiel Stabilitet, havde på 250 millioner kroner.
Derfor har Finansiel Stabilitet nu anket landsrettens dom til Højesteret.
- Vi mener, at erstatningskravet bør være langt højere, og vi mener også, at der er yderligere forhold, som højesteret skal tage stilling til, siger administrerende direktør i Finansiel Stabilitet, Henrik Bjerre-Nielsen, og tilføjer:- Når man får betroet andre menneskers penge, som man gør i finansielle virksomheder, så mener vi også, at der må gælde et særligt ansvar.
Ledelsen havde handlet uforsvarligtFinansiel Stabilitet tabte sagen i Østre Landsret på hovedanklagen om generel uansvarlig bankdrift.
Og ud af seks anklager i forbindelse med konkrete udlån, vandt staten kun delvist på det ene punkt, som altså gav en erstatning på 28,6 millioner kroner - mindre end sagen kostede staten i sagsomkostninger.
Bankens revision og to ud af i alt seks stævnede ledelsesmedlemmer blev helt frifundet i Østre Landsret.
Ifølge Henrik Bjerre-Nielsen vil frifindelsen af revisionen ikke blive anket, men bestyrelsen i Finansiel Stabilitet har efter samråd med et eksternt advokatfirma besluttet at anke dommen mod samtlige seks ledelsesmedlemmer.
Finansiel Stabilitet måtte overtage Eik Bank Danmark tilbage i 2010, fordi en række udlån kørte banken i sænk, og det er tabene på fem af disse udlån, som Finansiel Stabilitet nu kræver yderligere erstatning for.
Igen.
- Ankesagen vil omfatte fem konkrete udlånsengagementer.
Herunder hele det engagement, hvor landsretten har pålagt erstatningsansvar for et tab på 28,6 millioner kroner, samt de engagementer, hvor landsretten fandt, at der var handlet ansvarspådragende, men hvor der skete frifindelse (enten på grund af forældelsesfrist eller manglede dokumentation for, at den ansvarpådragende långivning også var årsagen til et tab,red.
), skriver Finansiel Stabilitet i en pressemeddelelse om anken.
Finansiel Stabilitet følger mønster fra tidligere sagerSagen mod Eik Bank er bare en af flere erstatningssager, som det statslige selskab har rejst mod chefer i pengeinstitutter, der krakkede under finanskrisen.
DRs erhvervskorrespondent, Jakob Ussing, påpeger, at Finansiel Stabilitet med ankesagen mod Eik Bank Danmark følger mønstret fra de tre første erstatningssager mod ledelserne i Capinordic Bank, Amagerbanken og Roskilde Bank.
I alle sagerne har Finansiel Stabilitet nemlig tabt på det grundlæggende spørgsmål om, hvorvidt bankerne blev drevet så uansvarligt, at det var den direkte årsag til konkurs - og Finansiel Stabilitet har også tabt de fleste af sagspunkterne om konkrete udlån.
Alle gange har Finansiel Stabilitet valgt at anke rettens afgørelse.
- Det handler om, at Finansiel Stabilitet og statens advokater mener, at der er en rimelig chance for et andet udfald i Højesteret, men også om at følge sagerne helt til dørs for at få fortolkningen af loven og domspraksis endeligt afklaret, siger Jakob Ussing.
Endeligt punktum i sagen har lange udsigterIfølge Jakob Ussing står Finansiel Stabilitet også fast på, at landsrettens læsning af domspraksis har været for hård.
- Landsretten fandt, at der var handlet ansvarspådragende i en række konkrete udlån, men der skete alligevel frifindelse, fordi landsretten ikke mente, at de uforsvarlige forhold var årsag til bankens tab, siger Jakob Ussing og fortsætter:-Finansiel Stabilitet mener ikke, at der er fortilfælde for sådan en vurdering, og derfor vil staten have Højesterets syn på sagen.
Men der kan gå flere år, før det endelige punktum i sagen om Eik Bank er sat.
- Den første af ankesagerne – den mod ledelsen i Capinordic Bank – kom først for Højesteret i mandags.
Og der er altså gået godt tre år, siden der faldt dom i erstatningssagen ved landsretten.
Alt efter udfaldet, kan Capinordic-sagen, hvor der ventes dom inden jul, dog også få betydning for de øvrige ankesager, påpeger han.
De fire ledelsesmedlemmer, som er dømt til at betale erstatning til Finansiel Stabilitet, har også anket dommen til Højesteret for at blive helt frikendt i sagen.
FacebookTwitterKopier linkEmner:Finansiel Stabilitet|Økonomi|Eik Bank|Højesteret|Pengeinstitutter




https://www.dr.dk/nyheder/viden/teknologi/foerste-flyvetur-nogensinde-nyt-fly-har-ingen-bevaegelige-dele-og-siger-ikke

TeknologiFørste flyvetur nogensinde: Nyt fly har ingen bevægelige dele og siger ikke en lydI en gymnastiksal fløj det, der måske er fremtidens fly, for nyligt sin allerførste flyvetur.
MIT's fly har et vingefang på fem meter og vejer lidt over to kilo.
(Foto: Christine Y.
He © Christine Y.
He)Af Rasmus Jungersen23.
nov.
2018 kl.
17.
30Bemærk: artiklen er mere end 30 dage gammelLæs opEn flyvetur på kun 60 meter lyder måske ikke særligt imponerende.
Men det fik alligevel et hold forskere fra Massachusetts Institute of Technology (MIT) i USA til at juble.
Det var nemlig første gang en helt ny slags fly gled gennem luften.
Flytypen har ingen bevægelige dele.
Faktisk har flyet hverken propeller eller jetmotorer.
Og det er smart.
Det giver nemlig mulighed for at udvikle en flyver, der er helt stille, og som flyver uden fossile brændstoffer og derfor heller ikke har nogen forurenende udstødning.
Star Trek-fly på bagsiden af en konvolutIdeen til flyet opstod, allerede da professor i luft- og rumfart på MIT, Steven Barrett, som barn så science fiction-serien Star Trek i TV.
Læs også:Tissetrængende i luften: Derfor er flytoiletter så pokkers små- Det fik mig til at tænke, at langt ude i fremtiden skulle fly ikke have propeller og turbiner.
De skulle være mere ligesom rumfærgerne i Star Trek, der bare har en blå glød og flyver uden at sige en lyd, siger han i en pressemeddelelse fra MIT.
Teknologien bag MIT’s nye fly er egentlig ikke ny.
Den blev allerede opdaget i 1920’erne.
Men i mange år var teknologien mest et hobby-projekt for fysik-nørder.
Den blev aldrig for alvor tænkt som en teknologi, der kunne bruges til at drive større flyvemaskiner.
Og i mange år lykkedes det kun forskere at få ting på få gram til at lette.
Men en søvnløs nat på et hotelværelse, hårdt ramt af jetlag, fik Steven Barrett idéen til at bruge den gamle teknologi til at skabe sit lydløse Star Trek-fly.
- Jeg lavede nogle udregninger på bagsiden af en konvolut og opdagede, at det faktisk kunne blive et brugbart fremdriftssystem, fortæller han i pressemeddelelsen.
Ni års arbejde kulminerede i gymnastiksalDet tog ni år og krævede et helt hold af forskere og ph.
d.
-studerende, før flyet kom i luften for første gang.
Holdet lånte en gymnastiksal, og her lykkedes det flyets helt særlige motorer at holde det lidt over to kilo tunge fly i luften cirka 60 meter.
Længere er gymnastiksalen ikke.
Flyet, der har et fem meter langt vingefang, holder sig i luften på samme måde som alle andre flyvemaskiner ved at bruge sine vinger.
Men det, der er specielt ved den nye flyver, er, at den i stedet for at bruge en benzinmotor, der trækker en propel eller jetmotor, bruger det såkaldte elektro-aerodynamiske princip.
Læs også:Flyveturen er ikke blevet længere, men den tager længere tidFor at få flyet på vingerne med det princip, sætter man en høj spænding mellem to elektroder ved hjælp af et batteri.
Det skaber en såkaldt ionisering af luften, og når det sker, vil ioner blive trukket fra den ene til den anden ende af det spændingsfelt, der opstår.
- Når ionerne gør det, rammer de luften og ‘trækker’ luften med sig.
Det vil sige, at de skubber luften bagud i forhold til flyet, og det fungerer præcis som en propel- eller jetmotor.
De giver også fremdriftskraft ved at skubbe luften bagud, forklarer Flemming Rasmussen, der er sektionsleder for aerodynamisk design på DTU.
Droner og flyvende satellitterSteven Barrett forudser, at teknologien i fremtiden særligt vil kunne bruges i droner, der i dag larmer meget.
Og endnu længere ude i fremtiden drømmer han om, at teknologien kan være med til at skabe hybrid-fly, der kombinerer den nye teknologi, med flymotorer der ligner dem, vi kender i dag.
- Der er stadig et stykke vej til et fly, som kan gennemføre en brugbar mission.
Flyet skal være mere effektivt, skal kunne flyve længere og skal kunne flyve udenfor, siger han i pressemeddelelsen.
Læs også:Passagerfly skal ud på en af de længste flyveture nogensindeFlemming Rasmussen ser også muligheder med den nye flytype, selvom han understreger, at teknologien har lang vej igen.
- Man kunne godt forestille sig flyvende satellitter, som fløj rundt oppe i atmosfæren med påmonterede solpaneler.
Og fordi denne type fly ikke har bevægelige dele, er der ikke noget service eller vedligeholdelse.
Det betyder, at de kunne være deroppe i årevis.
FacebookTwitterKopier linkEmner:Teknologi|USA|Videnskab|Massachusetts Institute of Technology|Danmarks Tekniske Universitet




https://www.dr.dk/sporten/fodbold/danmark-ender-i-gruppe-med-tyskland-ved-u21-em

FodboldDanmark ender i gruppe med Tyskland ved U21-EMDanmarks U21-landshold i fodbold skal møde Tyskland, Serbien og Østrig ved næste års EM-slutrunde.
Robert Skov, Rasmus Nissen og det øvrige danske U21-landshold skal op mod Tyskland, Serbien og Østrig ved EM i Italien og San Marino næste år.
23.
nov.
2018 kl.
18.
44 | opdateret 23.
nov.
2018 kl.
19.
22Bemærk: artiklen er mere end 30 dage gammelLæs opDanmark skal møde Tyskland, Serbien og Østrig ved næste sommers europamesterskab for U21-landshold.
Det står klart efter fredagens lodtrækning til turneringen, hvor Danmark endte i pulje B.
Danmark var i andet seedningslag i lodtrækningen.
Netop Tyskland var på forhånd udpeget som lidt af en skrækmodstander af landstræner Niels Frederiksen, efter at Danmark har tabt med 3-0 til netop tyskerne i EM-slutrunderne i 2015 og 2017.
Læs også:Fundet for let af Hareide: Skov vil vinde U21-EMAlligevel ser U21-landstræneren gode muligheder.
- Vi skal slå Tyskland den her gang.
Nu gider vi ikke at tabe til dem mere.
Og det tror jeg også, at vi har mulighed for.
- Jeg synes, at det er en fin og fornuftig lodtrækning.
Serbien og Østrig er gode hold.
Men dem har vi selvfølgelig også mulighed for at slå, siger Niels Frederiksen efter lodtrækningen.
Turneringen spilles i Italien og San Marino fra den 16.
-30.
juni næste år og kommer også til at fungere som kvalifikationsturnering for OL-turneringen i fodbold i 2020.
Gruppe A ved turneringen udgøres af værterne fra Italien, Spanien, Polen og Belgien, mens gruppe C byder på kampe mellem England, Frankrig, Rumænien og Kroatien.
Vinderne af hver gruppe samt den bedste toer fra de tre grupper går videre til semifinalerne.
2019-udgaven af slutrunden bliver den 22.
EM-turnering for U21-landshold.
Danmark kvalificerede sig til turneringen ved at vinde sin kvalifikationspulje foran Polen, Georgien, Finland, Litauen og Færøerne.
Læs også:Danmarks U21-drenge er klar til sommerens EMU21-landsholdet hentede 23 point i gruppens ti kampe efter syv sejre, to uafgjorte og et nederlag.
Danmarks topscorer blev FC Københavns Robert Skov med otte mål.
Danmarks hidtil bedste placering ved U21-EM var semifinalen, som holdet nåede i slutrunden i 2015.
Her endte Danmark med at tabe til Sverige, der også vandt turneringen.
/ritzau/FacebookTwitterKopier linkEmner:Fodbold|Tyskland|Italien|Østrig|Polen




https://www.dr.dk/nyheder/indland/eksperter-doping-draeber-men-oeget-kontrol-er-ikke-loesningen

IndlandEksperter: Doping dræber, men øget kontrol er ikke løsningenDet kan ikke betale sig at tvinge lukkede træningscentre til at åbne døren for dopingkontrol, siger eksperter.
Sidste år fik 140 danskere en dopingsag ved Anti Doping Danmarks kontroller.
Men mere kontrol løser dog ikke problemet, lyder det.
Af Sean Coogan23.
nov.
2018 kl.
17.
03Bemærk: artiklen er mere end 30 dage gammelLæs opEn ny, stor dansk undersøgelse viser, at dopingmisbrug er mere farligt end hidtil antaget.
DOPING I DANMARK- Der findes ikke noget håndfast tal for antallet af dopingmisbrugere i Danmark.
- Anti Doping Danmark samarbejder med 377 kommercielle motions- og fitnesscentre i Danmark.
De estimerer, at man på grund af samarbejde med de største fitnesskæder har adgang til 80 procent af medlemmerne af de kommercielle fitnesscentre- Organisationen fortæller, at de løbende besøger centrene baseret på blandt andet centrets risikoprofil og behov.
Hvis det vurderes som relevant, gennemfører de dopingkontrol i forbindelse med besøget.
- Anti Doping Danmark gennemførte sidste år 1.
509 besøg i landet motions- og fitnesscentre.
I alt 140 personer fik karantæne fra fitnesscentre - enten fordi de blev testet positive for steroider, eller fordi de nægtede at lade sig teste.
- Kommercielle motions- og fitnesscentre vælger selv, om de ønsker en samarbejdsaftale med Anti Doping Danmark.
Centrene er lovmæssigt forpligtet til at skilte med, hvorvidt de har et samarbejder med Anti Doping Danmark.
Kilde: Anti Doping DanmarkUndersøgelsen peger blandt andet på, at der sker tre gange så mange dødsfald hos dopingmisbrugerne, og at fem gange så mange får blodpropper, skriver Jyllands-Posten.
Det er overraskende og alarmerende, lyder det fra Anti Doping Danmark.
Læs også:Ny forskning: Mange flere dør af steroider end forventetOrganisationen udfører blandt andet dopingkontrol i fitnesscentre for at fjerne dårlige rollemodeller og har løbende kontakt med de ansatte i danske fitnesscentre for at komme dopingmisbrug til livs.
De kommercielle centre vælger dog selv, hvorvidt de ønsker at samarbejde med organisationen.
Hos Anti Doping Danmark estimerer man, at omkring halvdelen af landets kommercielle motions- og fitnesscentre har en samarbejdsaftale med organisationen.
Vejen frem er dog ikke at tvinge alle motionscentre til at åbne op for besøg fra Anti Doping Danmark, lyder det fra en ekspert og organisationen selv.
Vil ikke tvinge centre til at åbne døreneSelv om indikationerne fra den nye undersøgelse kan friste til et krav om, at antidopingmyndighederne skal have adgang til alle træningscentre, er det ikke vejen frem, lyder det fra Anti Doping Danmark.
- Hvis ikke centret selv er interesseret i at gøre indsatsen, så er det en umulig opgave.
Vi vil kun kunne komme i øjeblikke.
Vi kan ikke være der hele tiden, siger Malene Radmer Johannisson, seniorkonsulent hos Anti Doping Danmark.
Den vigtigste faktor er personalet i centret, lyder det.
Derfor er der ikke nogen grund til besøge træningscentre, hvor personalet ikke vil samarbejde.
- Hvis personalet ikke er på vores side, når vores konsulent står i rummet, er det ikke en god situation for nogen, siger Malene Radmer Johannisson.
Hun peger på, at man risikerer, at det pågældende træningscenter ikke vil udelukke dopingsynderen, hvis personen afleverer en positiv dopingprøve eller nægter at tage en - og så er indsatsen ligegyldig.
Den samme vurdering har Ask Vest Christiansen, lektor og ph.
d.
ved Institut for Folkesundhed ved Aarhus Universitet.
- Spørgsmålet er, om man vinder noget ved at tvinge centrene over i en obligatorisk ordning.
Det er der rigtig meget, der peger på, at man ikke gør, siger han.
- Så vokser modstanden bare, siger han.
Ifølge lektoren er det et sted mellem 3 og 8 procent af mænd, der træner i fitnesscentre, som prøver doping på et tidspunkt.
Vil nå de unge uden om træningscentreneIndsatsen for at forhindre dopingmisbrug skal derfor i stedet lægges hos de centre, der gerne vil samarbejde, lyder budskabet fra Anti Doping Danmark.
- Hvis vi kan forhindre, at de unge bliver eksponeret for de dårlige rollemodeller, så er det det, der er vores fokus, og så er det ikke så stort et problem, at de andre har et sted at tage hen, siger Malene Radmer Johannisson.
Hun mener, at en vigtig del af problemet kan løses med inspiration fra SSP-samarbejdet i kommunerne.
Hun peger på, at fire kommuner tidligere har kørt et projekt med at klæde personer på, der har med unge mennesker at gøre i det daglige.
Læs også:Ekspert om steroider købt i udlandet: Dobbelt russisk rouletteEt problem er nemlig, at mange af dem har svært ved at følge med, fordi mange af de unge læser om kosttilskud eller doping på nettet, og derfor ved - eller tror, at de ved - en masse om emnet.
Derfor kan det betale sig, at fitnessinstruktører underviser de lokale lærere, klubpædagoger eller idrætstrænere om træningsmiljøet, så man kan komme de værste myter om doping til livs og få talt med de unge om deres kropsidealer.
- Det handler om at putte det her ned i rygsækken på de fagpersoner, der i forvejen arbejder kompetent med de unge derude.
FacebookTwitterKopier linkEmner:Anti Doping Danmark|Doping|Motion|Aarhus Universitet|Sundhed og velvære




https://www.dr.dk/nyheder/regionale/midtvest/efter-tre-aars-kamp-gerts-amputerede-taeer-efter-hundebid-er-en

Midt- og VestjyllandEfter tre års kamp: Gerts amputerede tæer efter hundebid er en arbejdsskade Vestre Landsret har  slået fast at Gert Kjærskov var på arbejde, da han nær mistede livet efter hundebid.
Gert Kjærskovs svævede mellem liv og død, efter han blev bidt i hånden af en svensk terrier.
Af Frederik Bernhard Gatzwiller23.
nov.
2018 kl.
16.
32Bemærk: artiklen er mere end 30 dage gammelLæs opTi amputerede tæer, ti dage i koma og tre et halvt år skulle der til, før Gert Kjærskov fik medhold i, at han var på arbejde, da han blev bidt af en hund i sin pause på arbejdet.
Stridens kerne har været, hvorvidt Gert Kjærskovs skade skal betragtes som en fritids- eller arbejdsskade.
Jeg er lettet over, at jeg har fået medhold i, at der er tale om en arbejdsskade.
Men jeg forstår ikke, at sagen skulle køres så langt ud.
Gert Kjærskov- Nu har vi fået en præcisering af, at man også godt må foretage sociale handlinger, når man holder sin pause som eksportchauffør, siger fortæller jurist Helle Rosenkrans fra 3F i Viborg om den principielle domsafgørelse.
Da episoden sket for lidt mere end tre år siden, var Gert Kjærskov på vej ind for at vaske sine hænder, efter han havde tanket sin lastbil.
Og pludselig blev hans liv vendt på hovedet.
På vej mod toilettet falder han i snak med en kvinde, der havde en svensk terrier ved sin side.
- Jeg var i gang med at række hånden ned for at klø den bag øret, men jeg nåede ikke så langt før hunden hoppede op og bed fra sig, forklarede han om episoden for tre år siden.
Han kunne knap ane, han var blevet bidt.
Men biddet skulle vise sig at være langt værre end først antaget.
Blodforgiftning og nyresvigt sendte Gert Kjærskov i koma i ti dage, hvor han fik blodpropper i tæer og fingre.
Blodforgiftningen var så alvorlig, at man delvist måtte amputere alle ti tæer.
- Der var på et tidspunkt snak om at amputere begge hænder og fødder.
Gert Kjærskov har fået amputeret dele af alle ti tæer efter en blodforgiftning på grund af et hundebid.
Så galt gik det heldigvis ikke, men i dag står han tilbage med en kraftig nedsat arbejdsevne, og indtil for nylig var han i fleksjob 15 timer om ugen som chauffør.
- Jeg er lettet over, at jeg har fået medhold i, at der er tale om en arbejdsskade.
Men jeg forstår ikke, at sagen skulle køres så langt ud, siger 53-årige Gert Kjærskov til Fagbladet 3F.
En principiel sagArbejdsskadestyrelsen afviste i første omgang Gert Kjærskovs sag om erstatning, fordi de mente, at hans skade var sket i hans fritid.
Den samme vurdering havde byretten, da sagen blev prøvet der.
Men den vurdering er Vestre Landsret ikke enig i.
I landsrettens dom lægges der vægt på, at almindelig social kontakt i forbindelse med en køre- og hviletidspause har en så naturlig forbindelse til arbejdets udførelse, at det er omfattet af arbejdsskadesikringsloven.
Derfor er det en principiel domsafgørelse, som 3F er meget glade for, oplyser de i fagbladet.
Dommen betyder, at Gert Kjærskovs arbejdsskadesag skal begynde forfra i forhold til at vurdere hans méngrad samt en erstatning for tabt arbejdsfortjeneste og tab af hans erhvervsevne.
Hvor stor erstatningen bliver, må han altså fortsat vente med svar på.
- Så kan jeg vente i yderligere et par år på, at den del af sagen bliver afgjort, siger Gert Kjærskov til Fagbladet 3F.
Vestre Landsrets dom betyder også, at Ankestyrelsen skal betale 128.
000 kroner i sagsomkostninger til 3F.
FacebookTwitterKopier linkEmner:3F|Vestre Landsret|Arbejdsskader|Sygdomme og lidelser|Viborg




https://www.dr.dk/nyheder/indland/politiet-taknemlige-vidner-i-nedim-yasar-sag

Nedim Yasar dræbtSe temaIndlandPolitiet taknemlige for vidner i Nedim Yasar-sagEfterforskere har fået flere henvendelser i sagen om skuddræbt forhenværende bandeleder.
Blomster og hilsner på Hejrevej, hvor Nedim Yasar blev skudt tidligere på ugen.
Af Mads Korsager Nielsen23.
nov.
2018 kl.
17.
50Bemærk: artiklen er mere end 30 dage gammelLæs opFamilie og efterladte til den skuddræbte Nedim Yasar kan nu begynde at forberede begravelsen.
Politiet frigiver fredag liget af den tidligere bandeleder, der mandag aften blev skudt kort efter sin egen bogreception.
Nedim Yasar døde tirsdag af sine kvæstelser.
Det var tidligere meningen, at Nedim Yasar skulle have været begravet fredag, men familien måtte udskyde ceremonien af ukendte årsager.
Flere vidner har henvendt sigIfølge politiinspektør Torben Svarrer fra Københavns Politi bliver liget frigivet i dag.
Han oplyser også, at flere vidner til skudepisoden på Hejrevej i Københavns nordvestkvarter nu har meldt sig.
- Vi har fået flere henvendelser, hvilket vi naturligvis er taknemmelige for.
Jeg kan dog ikke gå i detaljer med indholdet af de henvendelser, vi har fået, skriver politiinspektør Torben Svarrer.
Forhenværende bandelederDen 31-årige Nedim Yasar var for nogle år siden leder af banden Los Guerreros, der var en støttegruppe til Bandidos på den københavnske vestegn.
Det lykkedes ham at slippe ud af bandemiljøet og begynde et nyt liv.
Blandt andet som radiovært på Radio24syv.
Sammen med journalist Marie Louise Toksvig skrev han den selvbiografiske bog ‘Rødder’.
Det var den udgivelse, han fejrede ved bogreceptionen mandag aften.
Drabsvåben fortsat ukendtIfølge politiet affyrede en sortklædt person efterfølgende mindst to skud mod Nedim Yasar, der senere døde af sine kvæstelser.
Ifølge politiinspektør Torben Svarrer har man endnu ikke fastslået, præcist hvilket skydevåben der blev brugt til drabet.
FacebookTwitterKopier linkEmner:Radio24syv|Politi|København|Ulykker|Københavns Politi




https://www.dr.dk/nyheder/viden/klima/co2-kvoter-nettonul-og-trylle-kreditter-her-er-din-klimapolitik-ordbog

Datacentre i DanmarkSe temaKlimaCO2-kvoter, nettonul og trylle-kreditter: Her er din klimapolitik-ordbogHer er syv af hoved-begreberne i den klimapolitik, som netop har fået kritik af Klimarådet.
Energi-, forsynings- og klimaminister Lars Christian Lilleholt (V) afviser Klimarådets kritik af hastigheden på Danmarks grønne omstilling.
Af Maria Lise Behrendt23.
nov.
2018 kl.
16.
01Bemærk: artiklen er mere end 30 dage gammelLæs opKlimarådet har fredag præsenteret en analyse af, hvordan det går med Danmarks nationale klimamål og internationale klimaforpligtelser.
Den korte opsummering af den lange konklusion er: Det går slet ikke hurtigt nok med den grønne omstilling.
Læs også:Klimarådet: Politikernes klima-kurs er urealistisk og uambitiøsMen for at forstå, hvordan Klimarådet kommer frem til den konklusion, kan det være en hjælp at kende bare nogle af de begreber, som eksperter og politikere slynger om sig, når de snakker klimapolitik.
Her er din lyn-guide:1) NettonuludledningEn af Danmarks vigtigste målsætninger - hvis ikke den vigtigste - er målet om at være netto-nuludleder senest i år 2050.
KlimarådetKlimarådet er et uafhængigt ekspertorgan, der er sat i verden, fordi Danmark ligesom resten af EU har en politisk målsætning om at reducere CO2-udslippet med 80-95 % frem mod 2050.
Klimarådet rådgiver om, hvordan Danmark på den bedste og billigste måde gennemfører omstillingen til et lavemissionssamfund i 2050.
Klimarådet bidrager med solide, faglige anbefalinger, der hviler på uafhængige analyser med udgangspunkt i det overordnede mål for 2050.
For at nå det mål er det nødvendigt at se på mulighederne for reduktion af drivhusgasser i hele samfundet i løbet af de næste 35 år.
I den forbindelse er det vigtigt at fastsætte delmål, der anviser vejen frem.
Derfor ser Klimarådet på, hvad de bedste løsninger er for Danmark på både kort, mellemlangt og langt sigt under hensyntagen til Danmarks forsyningssikkerhed, konkurrenceevne og muligheder for fortsat vækst og udvikling til gavn for borgernes velfærd.
Klimarådet er nedsat ved lov.
Kilde: Klimarådets hjemmeside.
Det betyder, at vi som nation ikke udleder flere drivhusgasser end vi kan kompensere for ved et tilsvarende CO2-optag.
Det kan for eksempel være plantning af mere skov, så vi har flere træer til at optage CO2 fra atmosfæren.
Eller ved finansiering af tiltag, der skaber reduktion af drivhusgasser i andre EU-lande.
I Sverige er ambitionen at gå i nettonul allerede i år 2045 og derefter have negative udledninger.
Det betyder, at svenskerne skal optage mere CO2, end de frigiver.
Blandt andet ved fx skovrejsning eller ved hjælp at ny teknologi, som kan opfange CO2 fra atmosfæren og lagre det.
2) CO2-kvoterEUs CO2-kvoteordning sætter loft for, hvor meget CO2 dets medlemslande må udlede.
De enkelte lande har mulighed for at handle med sine CO2-kvoter.
Danmark kan også annullere sine CO2-kvoter.
Og det planlægger regeringen da også at gøre for at nå vores forpligtelser i forhold til at nedbringe udledninger i ikke-kvotesektoren (se næste punkt).
Læs også:Minister afviser Klimaråds konklusion: Vi når fuldt ud målene for grøn omstillingNår Danmark annullerer sine CO2-kvoter, er kvoterne taget af markedet, og så har vi i princippet stoppet udledningen af en vis mængde CO2.
Problemet er “bare” at EUs kvotesystem lider under et meget stort overskud af CO2-kvoter, så når Danmark annullerer sine CO2-kvoter er den reelle CO2-reduktion nærmest lig nul.
Samtidig udskyder vi den reelle omstilling, fordi der ikke bliver kigget på, hvad vi rent faktisk kan gøre i praksis for at nedbringe udledningen.
3) Kvotesektoren og ikke-kvotesektorenKvotesektoren omfatter energisektoren og de virksomheder i EU, der udleder mest CO2.
Med andre ord er det “de store udledere”.
Ikke kvote-sektoren kaldes populært biler, boliger og bønder.
Den omfatter landbrug, transport, opvarmning af private boliger, affaldsforbrænding og andre småkilder.
Frem mod 2035 skal Danmark reducere sin drivhusgasudledning fra ikke-kvotesektoren med 39 procent i forhold til 2005.
Indtil videre har vi primært planer om at gøre dette ved at annullere CO2-kvoter og anvende de såkaldte LULUCF-kreditter (se næste punkt).
4) LULUCF-kreditterLULUCF står for “Land Use, Land-Use Change and Forestry”.
På dansk: “Sektoren for arealanvendelse, ændringer i arealanvendelse og skovbrug”.
LULUCF er beregninger i ændringer af kulstofoptag i jord og biomasse.
Altså for eksempel hvor meget CO2 et markareal eller et skovområde optager versus hvor meget CO2, det frigiver.
Læs også:Klimarådet: Sådan når vi klimamålene uden kvoter og trylleriHvis det ud fra en beregning skønnes, at skovområde i år optager mere CO2 end det gjorde sidste år.
Måske fordi der er plantet flere træer, kan man - så at sige - optage kredit i det.
LULUCF-kredit.
Udfordringen er, at der er enormt store usikkerheder forbundet med beregningerne, så hvorvidt LULUCF-kreditter giver reelle CO2-reduktioner eller “bare” er en skrivebordsøvelse, er ofte oppe til debat.
Klimaprofessor Jørgen E.
Olesen fra Aarhus Universitet har tidligere kaldt regeringens øvelser med både CO2-kvoter og LULUCF-kreditter for “trylleri” med klimaregnskabet.
Hvor meget CO2 udleder og optager et stykke landbrugsjord?
Det er et næsten umuligt regnestykke, da der er stor naturligt variation fra år til år.
Derfor får LULUCF-kreditterne også ofte kritik.
5) Avancerede biobrændstofferDanmark skal nå to forskellige EU-forpligtelser for vedvarende energi (VE) i transportsektoren i henholdsvis 2020 og 2030.
Blandt andet skal syv procent af energi til vej- og banetransport i 2030 være dækket af VE.
Halvdelen af skal dækkes af avancerede biobrændstoffer, som er biomasse baseret på affalds- eller restprodukter.
Biogas produceret på gylle og organisk affald kan indgå heri.
Udover avancerede biobrændstoffer tales der også om 1.
og 2.
generationsbiobrændstoffer.
1.
generationsbiobrændstoffer produceres på enten på afgrøder, der direkte dyrkes til formålet eller mad- eller foderafgrøder.
Det repræsenterer to store mulige problemer.
Det første er, at produktionen af biobrændslen konkurrerer med produktionen af fødevarer.
Og det er især et problem i fattigere lande, hvor det største pung ofte vinder.
Derudover kræver produktion store arealer, som udelukkende bruges til det ene formål.
Så faktisk kan 1- generationsbiobrændstoffer i nogle tilfælde være mere klimaskadelige end benzin og diesel.
2.
generationsbiobrændstoffer deles op i avancerede og ikke avancerede, men vil altid være produceret på spildprodukter.
6) OveropfyldelseDanmark ser ud til at overopfylde sin forpligtelse om, at 30 procent af det samlede danske energiforbrug i 2020 skal dækkes af vedvarende energi.
Lige nu ser det ud til, at det danske energiforbrug i 2020 er dækket af 42 procent VE.
Vi overopfylder altså vores forpligtelse.
Den overopfyldelse kan vi så sælge til for eksempel Storbritannien eller Holland, som ikke ser ud til at nå sine respektive klimaforpligtelser.
Det er altså en mulig indtægtskilde for Danmark.
Men også en mulig løsning for andre lande til at udskyde sin egen omstilling.
7) BasisfremskrivningKlimarådets analyse af, hvordan det går med Danmarks klimamål og- forpligtelser er bl.
a.
baseret på Energistyrelsens seneste basisfremskrivning.
Det er en fremskrivning af Danmarks energiforbrug og CO2-udledninger med udgangspunkt i en “fastfrossen politik”.
Altså hvor der kun medregnes allerede vedtagne tiltag.
FacebookTwitterKopier linkEmner:EU|Miljøpolitik|Økonomi|Storbritannien|Klimarådet




https://www.dr.dk/nyheder/regionale/syd/black-friday-pakkerne-er-blevet-kaempestore-vi-bestiller-senge-toerretumblere

Syd- og SønderjyllandBlack Friday-pakkerne er blevet kæmpestore: Vi bestiller senge, tørretumblere og dækFlere butikker, der udleverer pakker, drukner i pakker i den her tid.
Vi handler efterhånden alt på nettet, og det betyder også, at pakkerne indeholder alt fra senge til cykler.
Af Susanne Kristine Terman Pedersen og Henrik Kellberg23.
nov.
2018 kl.
15.
29Bemærk: artiklen er mere end 30 dage gammelLæs opMens flere i dag klarer julegave-indkøbene på Black Friday, så ruster de mindre dagligvarebutikker og tankstationer sig til at modtage de mange pakker, som folk køber på nettet.
Hos Fakta i Sædding Centret, som er et af Esbjergs største pakke-udleveringssteder, er pakkerne allerede begyndt at komme.
Og det er ikke småting, folk får sendt med pakkeposten, fortæller kasseassistent Birthe Günther Andersen.
- Der er cykler, senge, vaskemaskiner, tørretumbler og to gange fire dæk.
Jeg har en pakke lige nu, der er næsten lige så høj som mig, hvis jeg stiller den på højkant.
Og jeg er 1.
54 meter høj, siger hun.
Cafeen må inddragesSuperbrugsen i Gråsten oplever også, at pakkerne har fået vokseværk.
- Pakkerne er blevet meget større.
Før var det måske noget tøj, som folk bestilte.
Men nu er det stole, og det er dæk, siger Birte Rasmussen, der er pakkepostansvarlig i Gråsten Superbrugs.
De mange store pakker betyder også, at det er slut med en kop kaffe i caféen i Superbrugsen i Gråsten, fortæller den pakkepostansvarlige.
- Vi skal jo have plads til alle pakkerne, når de for alvorlig kommer efter Black Friday.
Og så bliver der masser af pakker her på området.
Så vi er nødt til at inddrage noget af pladsen, siger Birte Rasmussen.
Fire containere om dagenDet kommer til at skylle ind med pakker i den lille butik.
Dels fordi der bliver bestilt flere og flere pakker, dels fordi de er blevet voldsomt store.
- Normalt får vi én container dagligt, men jeg er blevet adviseret af postbudene, at der vil komme hele fire containere om dagen i næste uge, siger Birte Rasmussen.
FacebookTwitterKopier linkEmner:Gråsten|SuperBrugsen|Detailhandel|Esbjerg|Sædding Centret




https://www.dr.dk/sporten/fodbold/superliga/minut-minut-haard-fight-i-vejle-ender-uden-vinder






https://www.dr.dk/nyheder/indland/hjemmevaernet-har-nu-fundet-alle-sine-forsvundne-vaben

IndlandHjemmeværnet har nu fundet alle sine forsvundne våbenAlle 16 våben og et bundstykke, som Hjemmeværnet meldte forsvundne, er nu fundet igen i værnets egne gemmer.
Da Hjemmeværnet fik talt efter, fandt man de 16 våben, som manglede - blandt dem et M95-maskingevær som dette.
(Arkivfoto) 23.
nov.
2018 kl.
16.
29Bemærk: artiklen er mere end 30 dage gammelLæs opFørst var de pist forsvundet.
Og så var de det ikke alligevel.
Hjemmeværnet har nu fundet alle de 16 våben, som det i sidste uge meldte forsvundne fra Vordingborg Kaserne.
De første 15 våben dukkede op få timer efter, at værnets chef, generalmajor Jens Garly, slog alarm i medierne.
De 15 pistoler og geværer lå bare i et andet depot på samme kaserne.
Læs også:Hjemmeværnet: Vi har fundet størstedelen af de våben, vi mangledeDet 16.
og sidste våben - et let maskingevær - dukkede op i Hjemmeværnets egne gemmer søndag, fremgår det af en opdatering på værnets hjemmeside.
Her står desuden, at et manglende bundstykke til et gevær dukkede op mandag, mens det ikke fremgår, om 50.
000 forsvundne stykker ammunition er blevet lokaliseret.
Frygtede at kriminelle stod bagI forbindelse med den oprindelige efterlysning af de manglende våben og ammunition, understregede Jens Garly, at der kunne ligge en kriminel handling bag.
Men i sidste ende handlede det alene om, at våbnene var forkert registreret og altså hele tiden var i Hjemmeværnets besiddelse.
Trods den store ståhej for ingenting forsvarer Jens Garly i en pressemeddelelse den dramatiske udmelding:- Jeg kan godt forstå, at det virker voldsomt, at vi går offentligt ud og så finder våbnene tre timer efter offentliggørelsen.
- Vi havde selvfølgelig helst været denne her sag foruden.
Men da det stod klart, at vi havde våben og ammunition, vi ikke kunne gøre rede for, så var vi nødt til at melde det ud.
Der er i dag knap 45.
000 registrerede medlemmer i det frivillige militære beredskabsværn, hvoraf knap 15.
000 er registret som aktive medlemmer.
/ritzau/FacebookTwitterKopier linkEmner:Hjemmeværnet (Danmark)|Hjemmeværn|Vordingborg Kaserne|Vordingborg




https://www.dr.dk/musik/dansk-popcharmoer-jeg-haaber-folk-laver-boern-til-min-musik

MusikDansk popcharmør: Jeg håber, folk laver børn til min musik- Jeg har et mål om at skrive sange til den kommende generation af kærester, siger den danske popsanger Aksglæde.
Aksglæde har blandt andet hittet med nummeret 'PromilleRomantikken'.
Af Christian Ellegaard23.
nov.
2018 kl.
16.
00Bemærk: artiklen er mere end 30 dage gammelLæs opEn digtsamling, som du kan danse til.
Sådan beskriver 27-årige Jacob Aksglæde selv den musik, som han med sange som 'PromilleRomantikken' og 'Næste sommer' de sidste par år har forført tusindvis af danske øregange med.
Hør 'PromilleRomantikken' her, mens du læser videre.
AksglædePromilleRomantikkenUdover de finurlige tekster og poppede beats så er fællesnævneren for Aksglædes musik, at de fleste sange bygger på historier fra hans eget liv.
Man kan nærmest sidde og blive forelsket på ny, når man sidder og skriver om en ekskæreste.
Jacob Aksglæde- Jeg tror, at der kommer bedre sange ud af det, når jeg skriver ud fra noget, jeg selv har oplevet.
Det bliver mere ærligt, og jeg kan bedre synge og formidle det.
Det tror jeg også, at lytterne kan mærke, siger han.
Men det kan også være hårdt at krænge sin sjæl ud på et leje af poppede akkorder.
For når man sidder dér og skriver sange om sit eget liv, ripper man samtidig op i ting, man ellers troede, man havde lagt låg på.
- Det er jo en smertefuld bevægelse at gå ind i de ting, for man bliver jo mindet om sine gamle følelser og kan nærmest sidde og blive forelsket på ny, når man sidder og skriver om en gammel ekskæreste, siger han.
Fuld ven konfronterede ekskærestenOg så er der dém, det hele handler om.
Jeg var til en fest, hvor en af mine fulde venner gik op til min ekskæreste og sagde: 'Ved du godt, at alle sangene handler om dig?
'Jacob AksglædeVennerne, ekskæresterne og de flirts, der aldrig blev til mere end dét.
- Jeg var til en fest, hvor en af mine fulde venner gik op til min ekskæreste og sagde: 'Ved du godt, at alle sangene handler om dig?
'.
Det var rimelig pinligt, men altså… Jeg tror godt, at hun havde regnet den ud i forvejen, siger Jacob Aksglæde.
På sin seneste single, 'Bare i nogle timer', dykker Aksglæde endnu engang ned i sit eget indre arkiv af anekdoter og følelser.
Sangen handler nemlig om mødet med en ekskæreste, som fik de gamle kærlighedsfølelser til at blomstre igen.
Du kan høre Aksglædes nyeste single, 'Bare i nogle timer', lige her.
AksglædeBare i nogle timerSkal synge for KronprinsparretAksglæde ér en af de kunstnere, der lørdag skal optræde til Kronprinsparrets Priser 2018 - hans største tv-optræden til dato.
- Jeg tror, jeg bliver nervøs og spændt lørdag, når det er ved at være tid.
Så får jeg nok sommerfugle i maven, siger Aksglæde, som kalder det en 'stor ære' at spille for Kronprinsparret.
- Jeg føler, at jeg har fået tilkæmpet mig et straffespark, hvor den virkelig bare skal sparkes rigtig hårdt op i hjørnet på de tre små minutter, jeg har på scenen.
Og gerne så hårdt, at folk også kan huske det bagefter, siger han.
Om Aksglæde får skudt den musikalske bold i nettet, kan du se lørdag, når Kronprinsparrets Priser 2018 løber over skærmen klokken 21 på DR1 og DRTV.
Folk skal lave børn til mine sangeJacob Aksglæde er vokset op i udkanten af Odense, hvor han fra barnsben fik popmusik ind under huden.
Faren, der har problemer med hørelsen, spillede nemlig så høj musik, at det var nærmest umuligt for den unge sanger ikke at få skudt en daglig dosis popmusik i blodet.
Senere lærte han at spille guitar og dannede en lang stribe bands, som dog alle endte med at gå i opløsning.
I stedet valgte Aksglæde at gå solo i drømmen om en musikkarriere og håber nu på at røre så mange som muligt med sine fængende popmelodier.
Det ville være fantastisk, hvis der var folk, der havde mødt hinanden til min musik eller havde lavet børn til mine sange.
Jacob Aksglæde- Hvis vi går et halvt år tilbage, så er de ting, jeg håbede ville ske dengang, gået i opfyldelse.
Men det skulle de også gerne, for jeg arbejder jo konstant med det her og vil fremad, siger han.
Så det går faktisk for langsomt til dit temperament?
- Ja, det gør det da helt sikkert.
Jeg vil bare gerne derudaf!
Men jeg er også glad for, at det ikke bare er sprunget i luften på én gang, og jeg endte som en one hit wonder.
Det er jo faren, hvis man pludselig opnår en masse succes.
Så kan det hurtigt dø ud igen, siger han.
Læs også:Dansk hitgruppe laver nyt album - hver for sig: Vi har haft brug for ikke at se hinandenKursen hos det fynske poptalent er i den grad sat mod stjernehimlen, men hvor andre måske drømmer om platinplader eller streaming-rekorder, så er succeskriteriet for Aksglæde et andet.
- Jeg har et mål om at skrive sange til den kommende generation af kærester.
Det ville være fantastisk, hvis der var folk, der havde mødt hinanden til min musik eller havde lavet børn til mine sange, siger han og fortsætter:- Jeg vil gerne have, at hele familien kan sidde i bilen på vej til Spanien, og når min sang så kommer på i radioen, så kan forældrene sidde og sende hinanden et indforstået blik og et lumsk smil, slutter han med et grin.
FacebookTwitterKopier linkEmner:Pop og rock|Odense|Spanien




https://www.dr.dk/nyheder/udland/korrespondent-lofven-maa-satse-paa-borgerlig-uvilje-mod-sverigedemokrater-samle

Valg i SverigeSe temaUdlandKorrespondent: Löfven må satse på borgerlig uvilje mod Sverigedemokrater for at samle regeringDen fungerende statsminister har indtil starten af december til at komme med et regeringsforslag.
Fungerende statsminister Stefan Löfven (S) forsøger endnu en gang at danne regering.
Her med formand for Rigsdagen, Anders Norlén (t.
h.
) Af Maya Nissen23.
nov.
2018 kl.
15.
02Bemærk: artiklen er mere end 30 dage gammelLæs opDramaet om den svenske regerings-dannelse fortsætter dagen efter, at Centerpartiets leder, Annie Lööf, opgav at danne regering.
Nu er Socialdemokraternes leder, Stefan Löfven, udpeget til at lede forhandlingerne om en ny regering, som skal til afstemning i Rigsdagen.
Det har Rigsdagens formand, Andreas Norlén, besluttet i dag.
Stefan Löfven har allerede forsøgt at sondere én gang uden held.
Nu må han satse på at danne en regering på tværs af fløjene, fortæller DR’s Europa-korrespondent, Anna Gaarslev.
- Der er gået et godt stykke tid, hvor ingen forhandlinger har båret frugt.
Det, Stefan Löfven skal satse på nu, er, at de to borgerlige midterpartier, som noget usædvanligt for nyligt nedstemte en borgerlig statsministerkandidat, har en større modvilje mod Sverigedemokraterne, end de har uvilje ved tanken om at få en socialdemokratisk statsminister.
Læs også:Löfven får chance for at danne regeringDen helt store knast i regeringsdannelsen er netop Sverigedemokraterne.
Syv partier er gået til valg på, at de ikke vil samarbejde med det indvandringskritiske parti, men samtidig kan ingen af blokkene danne et flertal udenom partiet.
Muligt brud på borgerlig allianceStefan Löfven bliver officielt nomineret som statsministerkandidat mandag den 3.
december.
Herefter vil der formentlig gå et par dage, inden Rigsdagen skal stemme ja eller nej til Löfvens regeringsforslag.
Det giver ham to weekender til at bearbejde de borgerlige.
Får han hevet dem over på den socialdemokratiske fløj har det to umiddelbare fordele for ham, fortæller Anna Gaarslev.
- For det første kan han blive statsminister.
For det andet så vil det lykkes ham at sprænge det borgerlige samarbejde, som udgør den eneste reelle trussel mod Socialdemokraternes position som politisk centrum i Sverige, siger Europa-korrespondenten.
Ikke længere et fatamorganaDet er nu næsten tre måneder siden, at svenskerne gik til valgurnerne for at vælge deres nye regering.
Og de svenske politikere er så småt ved at erkende, at et nyvalg ikke længere er en fjern mulighed, fortæller Anna Gaarslev.
- Hvis det bliver ved, som det har kørt de seneste måneder, så skal svenskerne til valg igen.
Og det eneste parti, der står til at vinde noget på det, ja, det er det parti, som det hele handler om, men som ingen vil samarbejde med, nemlig Sverigedemokraterne.
Det er anden gang, at Rigsdagen skal stemme om en ny regering.
De har fire forsøg, inden der bliver udskrevet nyvalg.
Rigsdagens formand, Andreas Norlén, håber, at det vil lykkes at samle en regering, inden der skal fremlægges en ny finanslov den 12.
december.
FacebookTwitterKopier linkEmner:Socialdemokraterne|Sverigedemokraterna|Sverige|Valg og folkeafstemninger|Stefan Löfven (politiker)




https://www.dr.dk/nyheder/indland/faktatjek-skal-regionerne-spare-over-1-milliard-kroner

IndlandFAKTATJEK: Skal regionerne spare over 1 milliard kroner?
Fagforeningen FOA varsler om milliardbesparelser i regionerne.
Men beregningerne bag er skæve og ikke retvisende for den samlede økonomi, siger flere økonomer.
Af Oliver Okkels og Sofie Frøkjær23.
nov.
2018 kl.
14.
57Læs opI en pressemeddelelse har fagforeningen FOA lavet "en gennemgang af de fem regioners budgetaftaler for 2019" og er nået frem til, at der skal findes besparelser for over en milliard.
Ifølge FOA skal hver region spare følgende:•Region Hovedstaden: 434 millioner kroner•Region Sjælland: 184 millioner kroner•Region Syddanmark: 127 millioner kroner•Region Midtjylland: 134 millioner kroner•Region Nordjylland: 190 millioner kronerIfølge flere økonomer er FOA’s regnestykke skævt og siger ikke noget om regionernes samlede økonomi.
FOA har nemlig kun medregnet de områder, hvor regionerne skal bruge færre penge i 2019 og helt udeladt de områder, der får tilført flere penge i deres regnestykke.
Det forklarer Jakob Kjellberg, der er professor i sundhedsøkonomi og programleder ved Det Nationale Forsknings- og Analysecenter for Velfærd (VIVE):- FOA har medregnet alle de steder, hvor man skulle flytte penge fra og samtidig undladt at medregne de penge, der skulle flyttes til andre steder.
Det er en meget skæv opgørelsesmetode, hvis man vil se på, hvordan den samlede økonomi er i regionerne.
For eksempel når FOA frem til besparelser på 434 millioner kroner i Region Hovedstaden.
Men de 215 millioner kroner er interne omprioriteringer på hospitalerne og altså ikke penge, der forsvinder fra sundhedsvæsnet i regionen.
Derudover har FOA også fravalgt at medregne 146 millioner kroner, som tilføres til sundhedsområdet i Region Hovedstaden.
Eksperter: FOA’s beregninger giver ikke meningIfølge Jakob Kjellberg giver FOA’s pressemeddelelse ikke et retvisende billede af regionernes samlede økonomi:- Hvis man læser denne her pressemeddelelse, så kunne man få det indtryk, at der er én milliard mindre at drive sundhedsvæsen for til næste år, og det er ikke retvisende for den situation, vi befinder os i.
Regionerne skal ikke spare til næste år, når man ser samlet på deres budget, siger han.
Kurt Houlberg, professor MsO i kommunaløkonomi ved Det Nationale Forsknings- og Analysecenter for Velfærd (VIVE), mener heller ikke, at FOA's regnestykke giver mening:- Det afhænger af, hvad man forstår ved ’at spare’.
For samlet set skal regionerne ikke spare.
Sandsynligvis vil de ende med at bruge en milliard kroner mere til næste år.
Så på den måde giver det ikke mening at regne, som FOA gør, siger Kurt Houlberg.
Økonomerne påpeger dog, at selvom regionerne får tilført en milliard kroner mere næste år, kan de stadigvæk føle sig pressede:- Regionerne får tilført flere penge næste år, men når man ser på de flere opgaver, der kommer, så er der også nogle omkostninger, der stiger.
Der kommer for eksempel ny dyr sygehusmedicin, ny teknologi, og så kommer der mange flere ældre, som også stiller store krav til sundhedsvæsenet.
Så det er ikke brok og piveri, når man siger, at økonomien er presset på sygehusene, siger Jakob Kjellberg.
Forbundssekretær i FOA, Helena Mikkelsen, fastholder, at deres gennemgang er meningsfuld.
I har jo kun kigget på alle minusserne og ikke på plusserne.
Er det ikke med til at tegne et skævt billede af regionernes økonomiske situation?
- Nej, jeg synes ikke, at det tegner et skævt billede.
Vi ved, at der har været oplyst meget om den milliard, som regionerne har fået tilført i økonomiaftalen og også om mange af de positive elementer, som er i budgetaftalerne.
Men vi ved også bare, at den milliard ikke er tilstrækkelig for, at regionernes budgetter kan følge med, siger Helena Mikkelsen.
Se hele interviewet i videoen herunder:Hvem har vi talt med?
Jakob Kjellberg, professor i sundhedsøkonomi og programleder ved Det Nationale Forsknings- og Analysecenter for Velfærd (VIVE)Kurt Houlberg, professor MsO i kommunaløkonomi ved Det Nationale Forsknings- og Analysecenter for Velfærd (VIVE)Økonomiafdelingerne i alle fem regionerHvad har vi læst?
Region Hovedstadens budgetaftale for 2019Region Sjællands budgetaftale for 2019Region Syddanmarks budgetaftale for 2019Region Midtjyllands budgetaftale for 2019Region Nordjyllands budgetaftale for 2019FacebookTwitterKopier linkEmner:FOA|Økonomi|Region Hovedstaden|Jylland|Fagforeninger




https://www.dr.dk/sporten/oevrig/video-pl-medaljevinderen-tange-pensionerer-sin-ferrari-hest

Øvrig sportVIDEO PL-medaljevinderen Tange pensionerer sin ’Ferrari’-hestDen dobbelte PL-medaljetager Stinna Tange har vundet sin sidste dressurmedalje på den 17-årige hest Smarties.
Af Johan Haarløv og indslag: Anne Hedegaard Petersen23.
nov.
2018 kl.
15.
11Bemærk: artiklen er mere end 30 dage gammelLæs opDansk paradressurs vel nok bedste makkerpar nogensinde, må skilles.
Hesten Smarties skal på pension, mens 24-årige Stinna Tange vil ride videre.
- Det bliver mærkeligt.
Det bliver som at mangle noget af sig selv, siger Stinna Tange.
Tange, der er født uden ben, og Smarties vandt ved de paralympiske lege i Rio for to år siden to bronzemedaljer, og ved para-VM i sommer blev det til to guldmedaljer.
Læs også:Stinna Tange er nomineret til verdens bedste rytterMen Smarties’ fremskredne alder gør, at han nu er parat til at gå på pension.
- Man kan ikke stoppe på et mere værdigt tidspunkt.
Han fortjener at stoppe på toppen, siger Stinna Tange og tilføjer:- Lige nu ridder jeg på en Ferrari, og jeg er ikke indstillet på at gå over til en Skoda.
Jeg mangler kun en PLguld.
Om det så bliver i Tokyo eller Paris – den skal nok komme.
Læs også:Stinna Tange vinder guld igen ved VM i para-dressurSe indslaget med Tange i videoen over artiklen.
FacebookTwitterKopier linkEmner:Handicapsport|Ferrari|Skoda|Tokyo|Stinna Tange Kaastrup (paraatlet)




https://www.dr.dk/sporten/fodbold/pernille-harder-langer-ud-efter-kvinders-kontraktforhold-i-england

FodboldPernille Harder langer ud efter kvinders kontraktforhold i EnglandKvindelige fodboldspillere i den bedste engelske række kan blive fyret, hvis de er mere end tre måneder skadet.
Det afslører Politiken.
Pernille Harder, der selv spiller i tysk fodbold, kritiserer kontraktforholdene i England, som blandt andre Nadia Nadim spiller under.
Af Johan Haarløv23.
nov.
2018 kl.
14.
07 | opdateret 23.
nov.
2018 kl.
16.
20Bemærk: artiklen er mere end 30 dage gammelLæs opDanmarks og ikke mindst Europas bedste kvindelige fodboldspiller, Pernille Harder, er forundret over en klausul, som er standard i kontrakterne i den bedste kvindelige fodboldrække i England.
Den danske avis Politiken kunne som en del af Football Leaks afsløre fredag, at de engelske fodboldklubber siden 2017 har kunnet fyre deres kvindelige spillere, hvis de bliver skadet i tre måneder eller mere.
- Jeg synes, det er en underlig klausul.
Det er urovækkende for spillerne, at klubberne har mulighed for at smide dem på porten, siger Pernille Harder, der ikke selv har en lignende klausul i sin kontrakt med den tyske klub Wolfsburg.
Læs også:VIDEO Harder er bedste fodboldspiller i EuropaDokumenter fra Football Leaks, som Politiken er kommet i besiddelse af, viser, at klubberne i den bedste engelske række, Women’s Super League, i 2017 fik indført klausulen om, at langvarige skader på tre måneder eller mere kan fremtvinge fyring.
Når en læge har givet en prognose for en skade på tre måneder eller mere, har klubberne herefter ret til at opsige spillerne med tre måneders varsel.
Stor utilfredshed i SpillerforeningenI Spillerforeningen i Danmark er man heller ikke tilfreds med, at spillere på den måde kan miste sit arbejde.
- Mænd og kvinder, der spiller professionel fodbold, kan jo begge blive alvorligt skadet på jobbet, og når man efter kun tre måneders sygdom eller skade kan blive opsagt med tre måneders varsel, som det er tilfældet med kvinderne i den engelske liga, så er det en regel som ikke er rimelig, siger Spillerforeningens direktør Mads Øland.
Han undrer sig over, at professionel fodboldspiller kan blive fyret for at blive skadet på jobbet.
- Der er rigtig mange spillere, som på et tidspunkt i deres karriere kommer ud for at have en skade, der varer mere end tre måneder, og det er en skade, man får, fordi man passer sit job.
At man så er i risiko for at blive opsat af den grund, er helt urimeligt, siger Øland.
DiskriminerendeKlausulen gælder specifikt de kvindelige spillere.
Mændene i den bedste engelske række, Premier League, kan ifølge Politikens oplysninger først blive fyret, hvis de over en periode på 20 måneder er skadet i 18 måneder.
Og herefter har de en opsigelsesperiode på mellem 6 og 12 måneder.
Læs også:Forsvindende få elitetrænere er kvinderForskellen på mændene og kvindernes kontraktlige forhold er i Pernille Harders øjne ikke bare unødvendig, men også tydeligt diskriminerende:- Jeg går ind for ligestilling, og jeg synes ikke, at det er fair.
Så jeg håber, at de fjerner den klausul.
En holding Mads Øland er helt på linje med.
- Forskellen mellem kønnene er så stor, at den er åbenlys urimelig, siger han.
Tre danske kvinder spiller i den engelske række.
Mie Leth Jans og Nadia Nadim er på kontrakt i Manchester City, mens Janni Arnth netop har skrevet under med Arsenal.
DR Sporten har forsøgt at få en kommentar fra alle tre, men det er ikke lykkedes.
FacebookTwitterKopier linkEmner:Nadia Nadim (fodboldspiller)|Pernille Harder (fodboldspiller)|Fodbold|England|Manchester City FC




https://www.dr.dk/nyheder/regionale/syd/psykisk-syg-mand-ville-begaa-selvmord-paa-jobcenter-forsoegte-saette-ild-til

Syd- og SønderjyllandPsykisk syg mand ville begå selvmord på jobcenter: Forsøgte at sætte ild til sig selvPå jobcentret i Haderslev hældte en 57-årig mand benzin ud over sig selv.
Politiet vurderer, at manden er psykisk syg.
Udover fokus på efterforskningen vil politiet nu sørge for, at de ansatte på Haderslev Jobcenter får den rette hjælp, siger Steen Madsen fra Syd- og Sønderjyllands Politi.
Af Ulrik Bang-Mørch og Søren Bruhn Kongsted23.
nov.
2018 kl.
13.
46 | opdateret 25.
nov.
2018 kl.
20.
01Bemærk: artiklen er mere end 30 dage gammelLæs opOpdateret: Manden er nu sigtet for forsøg på brandstiftelse og er ved retten i Sønderborg blevet varetægtsfængslet i surrogat på et psykiatrisk hospital i fire uger.
En 57-årig mand har i dag forsøgt at sætte ild til sig selv på jobcentret i Haderslev.
Det oplyser Syd- og Sønderjyllands Politi.
Manden hældte benzin over sig selv, men blev hurtigt stoppet af en vagt på jobcentret.
- Ved indgangen til jobcentret der overhælder han sig med brandbar væske.
Han forsøger også at antænde den brandbare væske.
- Han forsøger at stryge medbragte tændstikker, men det lykkes ikke for ham, for han bliver hurtigt overmandet af en vagt og bliver pacificeret og fastholdt, indtil patruljen når frem, siger Steen Madsen, der er vicepolitiinspektør og leder af vagtcentralen hos Syd- og Sønderjyllands Politi.
Efterforsker motivHvorfor manden hældte benzin ud over sig vides endnu ikke, men politiets umiddelbare vurdering er, at der er tale om en psykisk syg borger, der forsøgte at begå selvmord på jobcentret.
- Vi er ved at efterforske sagen for at finde ud af, hvad motivet er til denne handling.
Vores umiddelbare indikation er, at der er tale om en psykisk syg mand, der har forsøgt at begå selvmord.
Det er det, vi efterforsker som motiv, siger Steen Madsen og fortsætter:- Vi skal have afhørt vidner og have lavet tekniske spor, siger Steen Madsen.
Læs også:Mand hamrede økse ned i skranken på jobcenter: To mænd anholdt i sagenRos til vagtenSyd- og Sønderjyllands Politi roser vagten for hurtig indgriben.
- Det er ganske ganske imponerende arbejde af vagten.
Det er jo formentlig hans fortjeneste, at manden ikke når at sætte ild til sig selv.
Gør han det, kan man kun gisne om, hvad der så vil ske.
Så det er virkelig flot arbejde, siger Steen Madsen.
Syd- og Sønderjyllands Politi er nu i gang med at efterforske hændelsen og i den forbindelse vurdere, hvorvidt der er grundlag for at rejse sigtelse - eller om der udelukkende bliver tale om psykiatrisk behandling.
Den 57-årige er nu i politiets varetægt.
FacebookTwitterKopier linkEmner:Syd- og Sønderjyllands Politi|Jylland|Arbejdsformidling|Haderslev|Politi




https://www.dr.dk/nyheder/regionale/oestjylland/boligsalg-stiger-markant-omdiskuteret-motorvej-goer-midtjysk-attraktiv

ØstjyllandBoligsalg stiger markant: Omdiskuteret motorvej gør midtjysk by attraktiv for boligkøbereBoligsalget i Silkeborg steg med 18 procent i år, hvilket er markant mere end i omkringliggende kommuner.
Den sidste del af motorvejen ved og igennem Silkeborg åbnede i september 2016.
Den har været igennem en lang beslutningsproces, før den kunne byde de første biler velkommen.
Af Villy Vestergaard og Sarah Friis Elkjær23.
nov.
2018 kl.
14.
50Bemærk: artiklen er mere end 30 dage gammelLæs opDer er rigtig godt gang i køb og salg af mursten i den midtjyske by Silkeborg.
- Det er svært at bevare pessimismen, kan man sige, mener ejendomsmægler Morten Dam fra Nybolig i Silkeborg.
Boligsalget i Silkeborg er ifølge boligsiden.
dk steget med 18 procent i årets første ti måneder i forhold til samme periode sidste år.
Det skyldes blandt andet, at mange unge par vælger at flytte fra Aarhus til Silkeborg, hvor man kan få mere bolig for pengene.
Priserne går op i DanmarkPriserne på huse steg i gennemsnit 4,2 procent på landsplan i 2017.
Priserne på ejerlejligheder steg i gennemsnit 9,6 procent på landsplan.
Det viser tal fra Boligsidens Markedsindeks.
- Vi kan tilbyde nogle ting, der er efterspurgte.
Det er for eksempel natur og en by, der har en vis størrelse.
Vi skal heller ikke tage fejl af, at vi har en motorvej, som gør det relativt nemt at komme ind til Aarhus, siger han.
Pendlere bruger motorvejenMotorvejen til Silkeborg åbnede i september 2016, og den er vigtig, fordi de fleste, der flytter til byen fra Aarhus, fortsat arbejder i Danmarks andenstørste by.
- Vi har nogle store arbejdspladser i Silkeborg, men Aarhus er det store sted, hvor folk arbejder, så vi har en hel del pendlere i byen, siger ejendomsmægler Morten Dam.
Læs også:Silkeborgmotorvejen en succes men fiasko for beboerne: Lyder som en plæneklipperDe mange nye byggegrunde betyder også, at flere aarhusianere nu flytter til Silkeborg i stedet for til byerne syd for Aarhus, mener ejendomsmægleren.
- Tidligere har man kigget mere syd for Aarhus mod Skanderborg og Ry, men nu er vi blevet mere konkurrencedygtige, mener Morten Dam.
Boligsalget i Silkeborg steg med 18 procent i år, mens boligsalget i Skanderborg og Horsens er steget med fire procent.
I Randers er tallet uændret, mens det i Aarhus er faldet med tre procent i Aarhus.
FacebookTwitterKopier linkEmner:Silkeborg|Aarhus|Ejendomshandel|Boligsiden.
dk|Ejendomsmæglere




https://www.dr.dk/nyheder/indland/ekspert-om-nej-tak-til-biler-som-gaver-kongehuset-maa-foelge-med-tiden

IndlandEkspert om 'nej tak' til biler som gaver: Kongehuset må følge med tidenFor 25 år siden gik ingen op i, om Kongehuset modtog biler i gave.
Den nye generation af kongelige skal tage nogle helt andre forholdsregler end deres forældre, mener ekspert.
Her er det Prins Nikolai sammen med Prinsesse Marie og Prins Joachim.
Af Sally Frydenlund Larsen23.
nov.
2018 kl.
13.
35Bemærk: artiklen er mere end 30 dage gammelLæs opDa dronning Margrethe fyldte 18 år i 1958, fik hun en Volvo i gave af den svenske fabrikant.
Siden har der været tradition for, at Kongehusets medlemmer modtog biler i gave ved store lejligheder.
Til kronprins Frederik og kronprinsesse Marys bryllup i 2004 fik de hele fem biler foræret.
Prinsesse Marie fik også en bil, da hun i 2008 blev gift med prins Joachim.
Men da prins Nikolai fyldte 18 sidste år, fik han en Renault Twingo.
Det var dog ikke bilfabrikanten, der var den glade giver, men prinsens far.
Kongehuset har nemlig truffet en beslutning om ikke at modtage større gaver, for eksempel biler.
Jon Bloch Skipper er historiker med speciale i det moderne monarki.
Han tror, at Kongehusets beslutning skyldes en øget opmærksomhed fra både medierne og befolkningen.
For bare 25 år siden gik ingen op i, om Kongehuset modtog gaver.
Tværtimod blev det set som en selvfølge, fortæller han.
Kan være farligtAt Kongehuset ser mere kritisk på aftaler med virksomheder er nødvendigt, hvis monarkiet skal bevare sin opbakning i befolkningen, fortæller Jon Bloch Skipper.
- Det er et område, der kan være farligt for Kongehuset.
Der er en gråzone i forhold til, hvilke gaver de modtager, hvilke aftaler de laver og hvordan de sammensætter deres venskabskreds.
Hvis de ikke er opmærksomme på, hvordan de agerer, så kan de komme til at blive knyttet op på nogle særinteresser, som jo kan stride mod den fællesskabsinteresse, de varetager, siger han.
Kronprins Frederik med Volvoen, som han fik til sin 18-års fødselsdag.
(Arkivfoto, 29.
maj 1986).
Historikeren forklarer, at Kongehuset er et symbol på det, der er dansk.
Derfor er de nødt til at udvikle sig sammen med landets befolkning.
- Kongehuset er løbende i udvikling og forandring.
Det er jo en institution, der er i evig dialog med danskerne.
De gør klogt i, at sørge for at minimum 51 procent af de stemmeberettigede danskere synes, at det, de foretager sig, er fornuftigt, siger han og slår fast:- Den eneste grund til, at vi har et kongehus i dag, er at vi ikke har afskaffet det.
Nikolai i reklamekriseKongehusets udmelding bliver koblet sammen med en klemme, prins Nikolai for nylig befandt sig i.
Den unge prins havde ladet sig fotografere, da han afhentede en bil i udlejningskæden Sixt, og det billede brugte kæden i en pressemeddelelse.
"Prins Nikolai har valgt bil på abonnement fra Sixt All-inclusive," hed det i pressemeddelelsen.
Men det er reklame, og siden udtrykte prinsens mor, Grevinde Alexandra, at han "var blevet misbrugt".
Historiker Jon Bloch Skipper synes, at sagen er interessant.
Den viser nemlig, at Kongehusets yngre generation vokser op i en anden virkelighed, end deres forældre gjorde.
- Man kan mene, at det er udtryk for manglende dømmekraft, men man kan også se det som en i virkeligheden meget ung mands forsøg på at finde ud af, hvordan han skal agere i det helt specielle liv, han har fået.
Man må give ham muligheden for at finde sine egne ben, siger han.
Pressemeddelelsen er nu slettet, men nåede at blive delt på de sociale medier.
Se den for eksempel her.
Kongehuset selv ønsker ikke at kommentere sagen yderligere, men henviser til det, de har sagt til Ekstra Bladet.
Her lyder forklaringen om forholdet til bil-gaver.
- Det kan godt være, det var sådan engang, men i dag modtager Kongehuset ikke biler som gaver, ligesom Kongehusets medlemmer ikke deltager i direkte markedsføring af virksomheder og produkter, lyder det.
FacebookTwitterKopier linkEmner:Royalt|Ekstra Bladet|Sixt|Biler|Alexandra (grevinde)




https://www.dr.dk/nyheder/regionale/trekanten/webshop-dropper-black-friday-bruger-dagen-paa-samle-affald

TrekantområdetWebshop dropper Black Friday: Bruger dagen på at samle affaldMedarbejdere i webshop samler affald i stedet for at tjene penge på Black Friday.
Jonas Oxholm fra webshoppen Ziito.
dk har givet medarbejderne fri i dag.
I stedet samler de affald som protest mod det, han kalder tilbudsræset.
Af Jesper Bak og Annette Jespersen23.
nov.
2018 kl.
13.
59Bemærk: artiklen er mere end 30 dage gammelLæs opDe store gennemsigtige sække er fyldt med alt fra visne, brune blade til plastic og rustne dele fra en gammel cykel.
En håndfuld medarbejdere fra webshoppen Ziito.
dk samler affald i et industriområde i Erritsø ved Fredericia.
Sidste år tjente virksomheden fint på at give rabatter på Black Friday, men i år har de helt droppet at være med.
- Jeg føler, at det her tilbudsræs har taget lidt overhånd, siger ejer af Ziito Jonas Oxholm.
Han nævner i hurtig rækkefølge: Black Friday, Cyber Monday, Singles Day, juleudsalg, januarudsalg og sommerudsalg.
- Man har taget de her amerikanske tendenser og overført det en til en til det danske marked.
Det kan godt være, at kunderne sparer en masse penge nu, men pengene skal jo tilbage i virksomhederne.
Så de betaler jo bare mere resten af året, siger Jonas Oxholm.
Firmaet er dermed en del af den modtendens, som følger i slipstrømmen af Black Friday.
Virksomheder og forbrugerne, der stiger af tilbudsjagten og siger fra over for det forbrug, som følger med shopping-bølgen.
- Jeg får jo ikke rabat på huslejenWebshoppen er en iværksættervirksomhed, der laver tøjstativer i stål og træ til private og butikker.
Og de skal stadig betale husleje og lønninger, selv om produkterne bliver solgt med 50 procent rabat på de store tilbudsdage.
- Min udlejer giver ikke 50 procent af huslejen.
Og hvis jeg ringer til medarbejdernes fagforening, så er de nok heller ikke så glad for, at jeg skærer halvdelen af deres løn væk, siger Jonas Oxholm.
I stedet vil han gerne fokusere på at varen koster det, som han kalder en fair pris.
Virksomheden sælger bæredygtige produkter og har valgt at kaste sig over affaldet, fordi der er masser at rydde op i.
- Det gav bare super god mening, siger Jonas Oxholm.
Når dagen slutter slæber medarbejderne sækkene med tilbage til virksomheden i Erritsø.
Her hælder de alt indholdet ud på lagergulvet og finsorterer indholdet.
- Så har vi en aftale med Fredericia Kommune om, at vi kan aflevere det på genbrugspladsen så det kan blive sorteret ordentligt, siger han.
FacebookTwitterKopier linkEmner:Detailhandel|Erhverv|Erritsø|Fredericia Kommune|Fredericia




https://www.dr.dk/nyheder/regionale/trekanten/dansk-boksning-er-groggy-mesterskaber-afgoeres-uden-kamp

TrekantområdetDansk boksning er groggy: Mesterskaber afgøres uden kampIngen TV-dækning og kun et par hundrede tilskuere.
Det er vilkårene, når der i weekenden er danske boksemesterskaber.
14-årige Gustav Mortensen vinder en boksekamp.
Til weekendens danske mesterskaber er det småt med modstandere.
 DR)Af Niklas Jørgensen, Frederik Bernhard Gatzwiller, Søren Rahbek og Peter Frandsen Siggaard23.
nov.
2018 kl.
13.
35Bemærk: artiklen er mere end 30 dage gammelLæs opNår 14-årige Gustav Mortensen fra Varde Atletklub i weekenden stiller op i de danske mesterskaber i boksning i Holstebro, kan han nemt ende med slet ikke at komme i kamp.
Boksesporten savner både interesse og medlemmer, og det betyder, at mange af de tilmeldte boksere ikke kommer til at dele knockouts ud i ringen, fordi der ikke er nogen at kæmpe imod i deres alders- og vægtklasse.
- Jeg går til boksning for at bokse nogle kampe.
Det er irriterende, når det er sådan et stort stævne, at man ikke får en kamp.
Det er Danmarksmesterskaberne, så jeg vil gerne have en kamp der, siger Gustav Mortensen.
Bliver mester uden kampHos Aabenraa Bokseklub har klubbens boksere samme udfordring.
Mathias Hansen på 17 år bokser supersværvægt, og har udsigt til at blive dansk mester uden kamp.
© ScanpixMedlemstal i Danmarks Bokse-Union2010: 12.
8422011: 12.
2882012: 11.
5902013: 11.
3132014: 9.
8982015: 10.
1332016: 9.
7162017: 9.
955- Det er selvfølgeligt ærgerligt at blive dansk mester uden kamp, men han er dansk mester, og så håber vi, at vi kan finde stævner og turneringer, som han kan komme til at bokse ved i stedet for, siger klubbens formand Anne Thyssen.
Det er Bokseklubben Skt.
Jørgen fra Holstebro, der arrangerer weekendens mesterskaber, og her erkender næstformand Kasper Hangaard, at gløden er gået af den oldgamle gentlemansport.
- Dansk boksning har ikke fulgt med tiden.
Det er vores største hurdle, og det er vores egen skyld, fordi vi ikke har gjort nok for det, siger han.
Ingen TV-opmærksomhedDe største udfordringer ligger i at skabe nok opmærksomhed omkring arrangementerne, og for eksempel sørge for at TV-selskaberne igen vil sende fra stævnerne.
Men opmærksomheden på sporten hænger meget sammen med, om der er forbilleder, som de unge kan spejle sig i.
Der er en klar sammenhæng mellem store danske boksenavne, og interessen for at prøve sporten selv, fortæller Jens Heuckendorrf, cheftræner i Esbjerg Bokseklub.
- Vi havde Brian Nielsen-effekten, og vi havde også Kessler-effekten.
Da Brian Nielsen var på toppen, strømmede folk til klubben, der skulle alle være boksere.
Så stoppede han karrieren, og der blev et vakuum med stilstand.
Så kom Kessler, og det blomstrede op igen, husker han.
Kurven knækket i VejleDet er dog ikke alle steder, at boksningen er sendt til tælling.
I Vejle-klubben BK Wedala er sporten ved at slå sig ud af den krise, den har befundet sig i.
- Vi har 28 mand med en startbog, som er klar til at gå i kamp.
og det er der altså ikke ret mange klubber i Danmark, der har, siger Leif Lund, der er formand for klubben.
Til weekendens mesterskaber stiller klubben med seks boksere, som formanden alle vurderer har en chance for at vinde medaljer.
Leif Lund har selv været med til at arrangere større stævner.
I år var Wedala værter for det jyske boksemesterskab, og her så omkring 1500 kampene.
- Det er med til at løfte boksningen.
Så siger folk 'det skal vi prøve igen næste år'.
De unge kan også se, at det er sjovt at være med til, og det kan være med til at løfte boksningen, mener Leif Lund.
Læs også:60 år med tørre tæsk: Mogens Palle har flere omgange i sigFacebookTwitterKopier linkEmner:Boksning|Holstebro|Vejle|Aabenraa|Kampsport




https://www.dr.dk/nyheder/politik/skarp-kritik-af-regeringen-efter-klimarapport-nu-maa-alarmklokkerne-bimle

Datacentre i DanmarkSe temaPolitikSkarp kritik af regeringen efter klimarapport: 'Nu må alarmklokkerne bimle'SF, S og Alternativet kritiserer skarpt regeringens klimaindsats.
SF-formand Pia Olsen Dyhr og Socialdemokratiets klimaordfører Jens Joel kritiserer regeringens tempo i den grønne omstilling.
Af Nicolas S.
Nielsen23.
nov.
2018 kl.
16.
30Bemærk: artiklen er mere end 30 dage gammelLæs opDet går i sneglefart med at få Danmark sporet ind på den grønne omstilling.
Sådan lyder kritikken fra tre af partierne i oppositionen, efter Klimarådet tidligere i dag offentliggjorde en kritisk rapport, der konkluderer, at Danmark har langt igen for at realisere de grønne mål.
En kritik som klimaministeren afviser.
Men i Alternativet opfordrer klimaordfører Rasmus Nordqvist regeringen til at komme op i omdrejninger.
- Klimarådets rapport konkluderer, at den grønne omstilling med den nuværende regering går ned i sneglefart.
Når vi i stedet burde sprinte mod en grønnere fremtid, får det i den grad alarmklokkerne til at bimle.
Der er brug for, at Danmark får en ny regering, der sætter indsatsen mod klimaforandringer allerøverst på dagsordenen, siger Rasmus Nordqvist og fortsætter:- Det er skræmmende og yderst alarmerende, at vi har en regering, der er gået helt i stå, når det kommer til den at gennemføre den nødvendige handling i forhold til at stoppe klimakrisen, siger han.
Læs også:Klimarådet: Politikernes klima-kurs er urealistisk og uambitiøsNuværende politiske aftaler ikke gode nokKonklusionen i Klimarådets rapport er blandt andet, at den danske ambition om at være netto-nuludleder i 2050 ikke harmonerer med de tiltag fra energiaftalen og regeringens udspil til en klimaplan.
Faktisk kommer der til at ske en brat opbremsning i det tempo, som udledningen af drivhusgasser i dag falder med, lyder konklusionen.
SF's klimaordfører Pia Olsen Dyhr mener, at regeringen er dumpet.
- Klimarådet har haft regeringen til eksamen, og skræller man høfligheden fra, så bliver der uddelt dumpekarakterer og alvorlige advarsler, siger Pia Olsen Dyhr, klimaordfører for SF.
- Det er nu endnu mere tydeligt, at regeringen ikke er sin opgave voksen.
Regeringen tør ikke stille krav til landbruget, måske fordi det er er tæt forbundet med statsministerpartiet, siger hun.
I videoen herunder kan du se hvordan Danmark har annulleret CO2-kvoter for at nå de grønne mål.
Læs også:Minister afviser Klimaråds konklusion: Vi når fuldt ud målene for grøn omstillingSocialdemokratiet: Regeringens bluff afsløretI et interview om Klimarådets rapport fastholder energiminister Lars Christian Lilleholt, at regeringens tiltag er ambitiøse.
Han forsikrer om, at Danmark når sine mål i 2020, 2030 og 2050.
KlimarådetKlimarådet er et uafhængigt ekspertorgan, der er sat i verden, fordi Danmark ligesom resten af EU har en politisk målsætning om at reducere CO2-udslippet med 80-95 % frem mod 2050.
Klimarådet rådgiver om, hvordan Danmark på den bedste og billigste måde gennemfører omstillingen til et lavemissionssamfund i 2050.
Klimarådet bidrager med solide, faglige anbefalinger, der hviler på uafhængige analyser med udgangspunkt i det overordnede mål for 2050.
For at nå det mål er det nødvendigt at se på mulighederne for reduktion af drivhusgasser i hele samfundet i løbet af de næste 35 år.
I den forbindelse er det vigtigt at fastsætte delmål, der anviser vejen frem.
Derfor ser Klimarådet på, hvad de bedste løsninger er for Danmark på både kort, mellemlangt og langt sigt under hensyntagen til Danmarks forsyningssikkerhed, konkurrenceevne og muligheder for fortsat vækst og udvikling til gavn for borgernes velfærd.
Klimarådet er nedsat ved lov.
Kilde: Klimarådets hjemmeside.
Men det står i skærende kontrast til ekspertorganets rapport, vurderer Socialdemokratiets klimaordfører Jens Joel, der er krads i sin kritik.
- Jeg er glad for, at Klimarådet nu slår fast med syvtommersøm, at regeringen svigter klimaet.
Klimarådet siger jo i dag, at regeringens fremlagte politik dækker over en klimaindsats i det næste årti, der mere end halverer tempoet i forhold til i dag.
Faktisk skærer de CO2-reduktionen helt ned til en fjerdedel.
Det er den komplet forkerte vej.
Det er jo meningen, vi skal skrue op for indsatsen.
Netop det har Socialdemokratiet foreslået.
- Endnu engang står regeringen totalt afklædt tilbage.
De bliver ved med at forsøge at overbevise os om, at de er blevet grønne.
Men uanset hvor meget spin, de pakker deres politik ind i, så ved vi jo nu, at det er rent bluff, siger han.
Læs også:Klimarådet: Sådan når Danmark klimamålene uden skrivebordsøvelserFacebookTwitterKopier linkEmner:Jens Joel (politiker)|Lars Christian Lilleholt (politiker)|Miljøpolitik|Klimarådet|Socialdemokraterne




https://www.dr.dk/nyheder/politik/flertal-vil-lade-15-arige-tage-stilling-til-organdonation

PolitikFlertal vil lade 15-årige tage stilling til organdonationForældre skal kunne annullere 15-17-åriges samtykke til at donere væv og andet biologisk materiale.
Forældrene kan stadig modsætte sig donationen, selvom de 15 til 17-årige har valgt at donere organer.
23.
nov.
2018 kl.
12.
15Bemærk: artiklen er mere end 30 dage gammelLæs opFremover skal unge i alderen 15 til 17 år kunne give samtykke til, at der efter deres død må udtages væv og andet biologisk materiale til transplantation.
Et flertal i Folketinget står bag forslaget, der var til førstebehandling fredag.
Hvis en donation bliver aktuel, inden personen er fyldt 18 år, kan forældremyndigheden dog modsætte sig donationen.
Hånden på hjertet vil jeg gerne møde den forælder, der går imod en 17-årigs ønske, men muligheden skal være der.
Venstres sundhedsordfører Jane Heitmann- Forældre har naturligvis også et stort ansvar.
Derfor er det afgørende, at det i situationerne er forældremyndighedsindehaverne, der eventuelt kan nedlægge veto og har det sidste ord, siger Venstres sundhedsordfører, Jane Heitmann.
- Hånden på hjertet vil jeg gerne møde den forælder, der går imod en 17-årigs ønske, men muligheden skal være der.
Simpelthen fordi vi er forældre.
- Som mor til tre børn har det været afgørende for mig, at muligheden for at have det sidste ord er til stede.
Der er mange følelser på spil og i klemme, og det skal man respektere, siger hun.
Senere fredag skal Folketinget behandle et borgerforslag om automatisk registrering i donorregistret - også kaldet formodet samtykke.
I forslaget lyder det, at alle borgere i Danmark automatisk skal registreres som organdonor, den dag de fylder 18 år.
Hvis ikke man ønsker at være organdonor, skal man aktivt framelde sig.
/ritzau/FacebookTwitterKopier linkEmner:Jane Heitmann (politiker)|Venstre|Folketinget|Organtransplantation|Sundhedspolitik




https://www.dr.dk/nyheder/viden/klima/klimaraadet-saadan-naar-vi-klimamaalene-uden-kvoter-og-trylleri

Datacentre i DanmarkSe temaKlimaKlimarådet: Sådan når vi klimamålene uden kvoter og trylleri I en ny analyse kritiserer Klimarådet regeringens klimaplan og foreslår en række konkrete løsninger i stedet.
En ny analyse fra det uafhængige organ Klimarådet gør status over Danmarks målsætninger og forpligtelser på klimaområdet.
Af Søren Bjørn-Hansen23.
nov.
2018 kl.
13.
00Bemærk: artiklen er mere end 30 dage gammelLæs opVed et pressemøde i dag præsenterede Klimarådet en analyse, hvor Rådet vurderer status for opfyldelsen af Danmarks nationale klimamålsætninger og internationale forpligtelser.
Og det går ikke specielt godt, konkluderer rapporten, der særligt kritiserer regeringens klimaplan for at basere sig for meget på skrivebordsøvelser, der ikke fører nogen reel CO2-reduktion med sig.
- Hvis vi nøjes med at gennemføre de tiltag, der ligger i energiaftalen og i regeringens klima- og luftudspil, vil vi faktisk reducere den hastighed, hvormed vi nedbringer drivhusgasudledningerne herhjemme til en fjerdedel i forhold til tempoet i indeværende årti, sagde Klimarådets formand, Peter Birch Sørensen, ved pressemødet i dag.
Læs også:Klimarådet: Politikernes klima-kurs er urealistisk og uambitiøsHeldigvis er Klimarådet også klar med en række konkrete forslag, der kan hjælpe Danmark i mål med vores klimamæssige forpligtelser.
Og de konkrete løsninger er vurderet i forhold til, hvor store de samfundsøkonomiske omkostninger vil være, og hvor stor effekt de har.
Rådet konkluderer derfor, at målet om udfasning af kul ikke ser ud til at blive opfyldt uden yderligere tiltag.
Rapport fra KIimarådetDe konkrete forslag gælder hovedsageligt den såkaldte 'ikke-kvotesektor', som populært kaldes biler, bønder og boliger.
Og så er det forslag, der skal lægges oveni anbefalingerne fra Klimarådets rapport fra sidste år.
Overordnet er rapportens konklusion, at alle 2030-målene for klimaet er mulige at opfylde.
Men de kræver flere tiltag end de, regeringen fremlagde i sin klimaplan i oktober.
Reduktioner for energisektoren går for langsomtI rapporten skriver Klimarådet, at Danmarks langsigtede mål er at blive et drivhusgasneutralt land.
En beslutning, der blev taget i forbindelse med 'Energiaftale 2018'.
Det skyldes blandt andet et stigende elforbrug fra store datacentre, der vil genåbne kulkraftværker.
Problemet er bare, at regeringens plan ifølge rådet betyder, at udledningerne vil falde meget langsommere efter 2020 end i årtiet inden.
I realiteten nedsættes tempoet i reduktionen af drivhusgasudledningen til en fjerdedel.
Kurven over Danmarks reduktioner burde fortsætte nedad (den blå linje).
Men med regeringens nuværende klimaplan (den grå stiplede linje), flader kurven ud.
Ifølge Klimarådet sætte tempoet reelt ned til en fjerdedel.
(© Klimarådet/Solvej Nygaard Gregersen)Rådet anbefaler derfor, at tempoet i den grønne omstilling øges markant.
Hvordan det konkret skal ske, kommer Klimarådet ikke med bud på.
De påpeger, at vi ikke har kurs mod at nå målsætningerne for vedvarende energi og reduktionerne for brug af fossile energikilder:"Klimarådet konstaterer imidlertid, at (kul)værkerne ikke har vedtaget endelige investeringsplaner for en fremtid uden kul, og at der ikke er vedtaget en lov med forbud mod brugen af kul fra 2030.
Rådet konkluderer derfor, at målet om udfasning af kul ikke ser ud til at blive opfyldt uden yderligere tiltag.
"Klimarådet advarer altså om, at vi ikke ser ud til at nå målene for reduktion af kulkraft på grund af stigende el-efterspørgsel.
Desuden advarer de om ikke at satse for voldsomt på energi fra biomasse, da vi ikke kan være sikre på, at biomassen er klimavenlig.
Klimarådets rapport "Biomassens betydning for grøn omstilling", der kom tidligere i år, påpeger en række problemer med biomasse.
Blandt andet at vi ikke kan stole på, at biomassen er bæredygtigt produceret.
Drop kvotecirkuset og gå efter konkrete reduktioner i DanmarkEn meget stor del af regeringens klimaplan er at opfylde målet om reduktioner ved at annullere såkaldte CO2-kvoter.
- Der er så mange kvoter på markedet i dag, at annullering af kvoter kun giver en meget lille reel reduktion i udledningen af CO2 inden 2030, siger Katherine Richardson, en af forfatterne bag analysen og klimaforsker ved Københavns Universitet.
Regeringens klimaplan medregner også reduktioner i udledningen, der skal komme fra finansieringen af klimaprojekter i andre lande.
Men begge dele anbefaler Klimarådet, at vi dropper.
For det første er det for usikkert at satse på projekter i udlandet.
For det andet kan vi ikke forudsige, hvor mange projekter af den slags der bliver i fremtiden.
I Danmark er vi tidligere gået forrest.
For eksempel når det kommer til vedvarende energi og energieffektivisering.
Katherine Richardson, klimaforskerI stedet for at annullere CO2-kvoter - som har meget lille reel effekt - bør vi i stedet fokusere på rent faktisk at skrue ned for udledningerne herhjemme i Danmark, mener Klimarådet.
En del af de reduktioner kan ifølge Klimarådet opnås ved, at vi øger optaget af CO2 i skov og jord betydeligt.
Faktisk bør vi overopfylde vores såkaldte LULUCF-kreditmuligheder.
Vi skal simpelthen plante flere træer og lade være med at dræne og dyrke tørvejord, som opsuger store mængder CO2 og i stedet lade de jorde oversvømme.
Transportsektoren skal elektrificeresFor transportsektorens vedkommende er anbefalingerne meget konkrete.
Rådet anbefaler, at salget af elbiler fremmes frem mod 2020.
For eksempel ved hjælp af en øget støtteordning.
Det gælder også opladningshybrider, der er en blanding af elbiler og almindelige biler.
Rådet mener, at hybridbilerne kan være en trædesten mod flere elbiler.
Og så skal der stilles større krav til brændstofeffektivitet i de øvrige biler.
Lastbiler skal køre på gyllegasDen tunge transport kommer ikke til at køre på el lige foreløbigt.
Her foreslår Klimarådet, at vi i stedet benytter biogas fra f.
eks.
gylle til at omstille den tunge transport frem mod 2030.
Ligesom personbilerne skal producenter af lastbiler også tvinges til at lave mere effektive køretøjer.
Der hvor flere elbiler og biogas ikke er nok, større brug af biobrændsel hjælpe til.
Men det skal helst være de såkaldte 2.
generationsbrændsler, som er baseret på spildprodukter og rester fra for eksempel landbruget,Det reducerer nemlig risikoen for, at vi i realiteten putter biobrændsel baseret på fødevareafgrøder i benzintanken.
Til gengæld skal forbruget af biodiesel ikke øges og helt droppes efter 2020.
Biodiesel kan nemlig betyde CO2-udledninger andre steder på kloden - blandt andet fordi den ofte indeholder palmeolie med ødelæggelse af regnskove til følge.
Læs også:Klimarådet langer ud efter biomasse: Ofte sort som kulÆndret foder til malkekøerLandbruget gik næsten fri i regeringens klimaplan, hvilket blev kritiseret fra flere kanter.
Også her har Klimarådet konkrete anbefalinger.
Rådet foreslår, at vi fokuserer på at nedbringe udledningen af drivhusgassen metan fra kobøvser ved at ændre det foder, vi giver til malkekøer.
Potentialet er ret stort og indsatsen meget billig, lyder konklusionen.
Dog er det ikke medtaget i beregningerne, om det giver en øget udledning fra gylleprodutionen.
Men man må formode, at den eventuelt kan kanaliseres over til den tunge transport.
Læs også:Fakta: Hvad er klimaproblemet med landbruget?
Udover det meget konkrete forslag om malkekøer, forventer Klimarådet som nævnt tidligere, at vi kan nå meget tættere på vores målsætninger ved at kigge på den måde Danmarks skove og jorde bruges på - den såkaldte LULUCF-sektor.
I rapporten skriver Klimarådet:"Når jord drænes og dyrkes, øges nedbrydningen af kulstoffet i jorden, og der dannes CO2.
Derfor kan CO2-udledningerne reduceres, hvis de mest kulstofrige jorde tages ud af drift.
"Rapporten anslår, baseret på ny dansk forskning, at det vil være relativt billigt at udtage 47.
000 hektar jord, som kan opsuge millioner af ton CO2.
I 2050 skal Danmark have en negativ udledning fra land og skov - i dag er der en nettoudledning.
Den udvikling skal vendes.
Fordi der er stor usikkerhed forbundet med sektorens optag og udledning, skal vi sigte efter bevidst at skyde over målet - i stedet for, som regeringen foreslår at håbe på, at tingene flasker sig.
- I Danmark er vi tidligere gået forrest.
For eksempel når det kommer til vedvarende energi og energieffektivisering.
Når vi er så stort et landbrugsland, kunne vi måske overveje at gentage det eventyr og gå forrest i forhold til reduktioner i landbruget, siger Katherine Richardson.
Boksen herover præsenterer en række eksempler på tiltag, der tilsammen udgør de nødvendige udledningsreduktioner i ikke-kvotesektoren.
De tjener udelukkende til inspiration.
FacebookTwitterKopier linkEmner:Miljøpolitik|Peter Birch Sørensen (økonom)|Klimarådet|Biler|Vedvarende energi




https://www.dr.dk/nyheder/kultur/film/over-stregen-eller-lige-i-oejet-3-satireshows-der-goer-dig-klogere-mens-du

Film og serierOver stregen eller lige i øjet?
3 satireshows der gør dig klogere, mens du grinerJonatan Spang har fået politikere og seere op af sofaen med sit politiske satireprogram 'Tæt på sandheden'.
Her er tre andre shows, der giver dig et sjovt nyhedsfix.
Jonatan Spang vandt i år prisen som 'Årets komiker' ved Zulu Comedy Galla.
Det gjorde han for det ugentlige satireprogram 'Tæt på sandheden', der sendes på DRTV og DR2.
Af Kasper Lundberg23.
nov.
2018 kl.
12.
27Bemærk: artiklen er mere end 30 dage gammelLæs opDet satiriske nyheds-talkshow har kronede dage for tiden.
Skarpe vinkler på historier, som de store nyhedsmedier dækker og som vi allesammen allerede snakker om, egner sig godt til at dele i små bidder på Facebook eller Twitter.
Med Jonatan Spangs 'Tæt på Sandheden' på DR2 har vi endelig fået et politisk satirisk talkshow på flow-tv i Danmark, der lader til at have ramt balancen mellem vært, kanal og seere.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Kulturprogrammet 'Gejst' har netop fulgt tilblivelsen af programmet - fra løs idé på et redaktionsmøde til optaget udsendelse.
Det kan du se her.
Satirens sammenblanding af komik og nyheder får ofte historierne til at glide lidt lettere ned.
Så selv hvis man normalt ikke orker at følge specielt meget med i politik, gider man måske alligevel godt, hvis man kan lide komikeren ved skrivebordet.
Men den slags programmer er også tegn på en tid, hvor den klassiske nyhedsformidling og journalistikkens ideal om tilstræbt objektivitet er presset.
I dag får vi i stigende grad vores nyheder gennem podcasts, feeds på de sociale medier samt gennem komikere.
Her er tre af de allerbedste satiriske talkshows, som du roligt kan få (nogle af) dine nyheder fra.
1SchøtministerietDen danske komiker Michael Schøt har skabt noget imponerende ved stædighed, dygtighed og en ekstrem tålmodighed med alle Facebooks ulemper.
Han har i mange år hver evig eneste uge lagt en 'NyUgesTale' ud.
En knap ti minutter lang, velskrevet politisk tale om et emne, der har været særligt relevant den sidste tid.
Identitetspolitik, ideen om et råd for ungdomskriminalitet eller Brexit for eksempel.
Holdet bag 'Schøtministeriet' udkommer iøvrigt også som en podcast under samme navn, og består af samtaler med Michael Schøt og hans medforfattere og interviews med politikere.
Du kan finde 'Schøtministeriet's 'NyUgesTale' gratis, hvis du følger Michael Schøt på Facebook.
2The Daily ShowKlassikeren inden for genren, den gyldne standard alle bliver målt op imod, blev sat af Jon Stewart som vært på The Daily Show fra 1999 til 2015.
Hans måske største arv til verden af politisk satire går gennem hans stab af 'korrespondenter', der har lavet satiriske nyhedsindslag og optrådt med sarkastiske seniortitler og chokerende radikale synspunkter.
Betydningsfulde komikere som Steve Carell, Jessica Williams og Stephen Colbert er i høj grad formet af deres tid på 'The Daily Show'.
I 2015 påtog den sydafrikansk-amerikanske komiker Trevor Noah sig den fuldstændigt umulige opgave at overtage 'The Daily Show' efter Jon Stewart.
Seertallene er dykket en del, men Trevor Noah har holdt fanen og kvaliteten højt og har tålmodigt og selvsikkert bygget sin egen version af showet til et yngre publikum med flere internet-kommentarer og færre referencer til Fox News.
'The Daily Show' kan du se på blandt andet Comedy Central og Viafree.
3Last Week Tonight with John Oliver(© HBO Nordic)Da Jon Stewart tog en pause fra værtstjansen på 'The Daily Show' i 2013 for at instruere filmen 'Rosewater', var det den bebrillede karikatur af en brite, John Oliver, han overlod ansvaret til.
Oliver klarede det så godt, at HBO gav ham sit eget show, 'Last Week Tonight', der har et meget mere dybdegående, intellektuelt og europæisk tilsnit.
Han tog det ugentlige interview med en aktuel person ud af opskriften og skruede i det hele taget aktualiteten ned på det laveste blus.
Hver uge laver 'Last Week Tonight' ét langt hovedindslag om de mest umulige emner som netneutralitet, genmanipulation og kryptovaluta.
Der bliver faktisk brugt en del ressourcer på at finde ældre materiale frem til et punkt, hvor formatet ikke bare er kvikke kommentarer til andres nyheder, men snarere en form for graverjournalistik med vittigheder oven på.
Du kan se 'Last Week Tonight' via HBO.
4Hvis du ikke kan få nok.
.
.
(© HBO Nordic /Netflix)Hvis ikke man er til John Olivers lidt gammelkloge, tørre facon, så er der masser af alternativer at vælge imellem fra 'The Daily Shows' tidligere korrespondenter.
Ud over John Oliver har også Hasan Minhaj, Samantha Bee, Wyatt Cenac og Michelle Wolf skabt deres egne vellykkede variationer af 'The Daily Show'.
'Last Week Tonight' og Wyatt Cenacs 'Problem Areas' kan du se på HBO Nordic.
'Patriot Act with Hasan Minhaj' og 'The Break with Michelle Wolf' kan du se på Netflix.
'Full Frontal with Samantha Bee' kører på den amerikanske kanal TBS, men du kan se masser af de bedste segmenter på Youtube.
FacebookTwitterKopier linkEmner:Jonatan Spang (skuespiller)|Stephen Colbert (komiker)|Humor|Facebook|Storbritannien




https://www.dr.dk/nyheder/regionale/nordjylland/trods-debat-og-kritik-nu-er-der-lys-paa-afdoede-kirkebys-kunstvaerk

NordjyllandTrods debat og kritik: Nu er der lys på afdøde Per Kirkebys kunstværkKunstværket ’Muren’ vil frem til nytår være smykket med julelys.
I aften tændes lyset på ’Muren’ i Aars officielt.
  1 / 3I aften tændes lyset på ’Muren’ i Aars officielt.
1 / 32 / 33 / 3Af Klaus Videbæk23.
nov.
2018 kl.
12.
01Bemærk: artiklen er mere end 30 dage gammelLæs opEr det ok at pynte et kunstværk med julepynt?
Det spørgsmål har ulmet de seneste par dage efter, at de handelsdrivende i den nordjyske by Aars i starten af ugen fik boret små huller i murværket på Per Kirkebys kunstværk ’Muren’ for efterfølgende at pynte det med flere tusind LED-lys.
Kunst- og museumsfolk skældte ud, og også flere politikere var oprevne over projektet.
Om kunstværket MurenKunstværket 'Muren' i Aars blev skabt i 1995 af den verdensberømte danske kunstner Per Kirkeby.
Værket kom til verden i samarbejde med den lokale kunstkomité og med midler fra Aars Handelsstandsforening.
Per Kirkeby døde den 9.
maj 2018 i en alder af 79 år.
Men ved et møde med borgmester Per Bach Laursen (V) på kommunen i går blev det besluttet at frede Handelsstandsforeningens projekt, og mens det var mørkt, blev julelyset testet.
- Jeg synes, det er ufatteligt smukt, siger formand for foreningen, Mogens Kristensen, der selv driver en vinforretning i byen.
Modstandere råber 'højt og hårdt'Julelyset på ’Muren’ er en del af en større øvelse, der handler om at gøre Aars med godt 8.
000 indbyggere til en rigtig juleby til gavn for både de lokale og de gæster, der besøger byen.
Den ambition er gledet lidt i baggrunden som følge af debatten, mener Mogens Kristensen.
- Jeg er ked at, at der er så mange, der har været negative, men jeg ved faktisk heller ikke, hvor mange det er.
95 procent af dem jeg taler med, synes, det er utrolig flot, men de fem procent råber meget højt på en meget hård måde, siger han.
Skal leve af handelSkulle man få den tanke, at de handelsdrivende i byen, der tidligere har nydt stor opmærksomhed ved at have landets grimmeste juletræ, bevidst har forsøgt at provokere for at få fokus på byen, kan man godt tro om igen.
Julelyset og alt, der hører med, handler dybest set om hvilken fremtid, der skal tegne sig for Aars.
- Vi er stolte af Per Kirkeby her i byen, men vi vil også gerne være en handelsby.
Og vi skal altså leve af at handle, siger Mogens Kristensen, der i øvrigt opfordrer folk til at komme til byen og se det, så de på egen hånd kan afgøre, om det pynter eller ej.
Først i aften tændes lyset på ’Muren’ officielt.
På torvet, hvor kunstværket er placeret, vil der desuden stå et juletræ med 2.
000 røde julekugler.
FacebookTwitterKopier linkEmner:Per Bach Laursen (politiker)|Per Kirkeby (billedkunstner)|Venstre|Aars|Jul




https://www.dr.dk/nyheder/indland/anklager-jakob-scharf-har-skadet-pets-arbejde

PET-bogSe temaIndlandAnklager: Jakob Scharf har skadet PET's arbejdeDen tidligere chef i PET har kompromitteret PET's arbejde med "at passe på os alle sammen", hævder anklager.
Vicestatsadvokat Jakob Berger Nielsen fører ordet fredag i Københavns Byret i straffesagen mod den tidligere chef for PET, Jakob Scharf.
23.
nov.
2018 kl.
13.
51Bemærk: artiklen er mere end 30 dage gammelLæs opEfter 13 retsmøder er straffesagen mod den tidligere chef for PET Jakob Scharf fredag nået frem til finalen.
Bevisførelsen er slut, og anklagerne tager fat på deres procedure i Københavns Byret.
Her begrunder de, hvorfor en dommer og to domsmænd efter deres opfattelse skal dømme den 52-årige jurist for at have overtrådt sin tavshedspligt, da han udtalte sig til bogen "Syv år for PET".
- PET's opgave er at passe på os alle sammen.
Det er en opgave, som Jakob Scharf har kompromitteret.
Og hans formål har også været at tjene penge, siger vicestatsadvokat Jakob Berger Nielsen.
- Det er meget alvorligt, når det handler om sikkerheden for os alle sammen, siger vicestatsadvokat Jakob Berger Nielsen.
Ingen andre tidligere ansatte i PET er blevet tiltalt eller dømt for at have røbet hemmeligheder.
Flere, for eksempel Hans Jørgen Bonnichsen, har ellers udgivet bøger og fortalt om deres arbejde.
- PET's opgave er at passe på os alle sammen.
Den opgave har Jakob Scharf kompromitteret.
Og hans formål har også været at tjene penge.
Vicestatsadvokat Jakob Berger Nielsen.
I "Syv år for PET" udtaler Scharf sig om en række afsluttede operationer og om møder, han for eksempel har haft med den pakistanske efterretningstjeneste.
Undervejs i sagen har den tiltalte og hans forsvarer, advokat Lars Kjeldsen, igen og igen påpeget, at mange oplysninger tidligere har været fremme offentligt.
De har efterlyst nærmere dokumentation og materiale fra PET om, at der skal være sket en skade.
Men der er ikke kommet noget.
Denne mangel svækker dog ikke tiltalen, mener vicestatsadvokaten.
- Det ville have været bekvemt, hvis jeg og min kollega kunne have fremlagt hemmelige rapporter, men det er ikke nødvendigt, siger han.
De normale juridiske regler om udlevering af oplysninger kan ikke bruges som værktøj, når det drejer sig om forhold om statens sikkerhed.
- Så kompromisløs bliver PET nødt til at være.
Det er ikke noget, vi leger, det her med sikkerhed, siger Jakob Berger Nielsen.
Byretten kan roligt stole på og dømme på baggrund af den vurdering, som den nuværende PET-chef, Finn Borch Andersen, er kommet med under afhøringer i retten, mener han.
Både han og to andre vidner har sagt, at de mener, at Scharf har overtrådt sin tavshedspligt.
De to er Lykke Sørensen, der tidligere var juridisk chef i PET og underordnet Jakob Scharf, og centerchef i PET Henrik Pass.
Lovovertrædelsen påstås at være sket under "særligt skærpende omstændigheder", da Scharf i løbet af et års tid lod sig interviewe af journalist Morten Skjoldager, som derefter skrev bogen.
Anklagerne har indledt proceduren fredag formiddag.
Den ventes at slutte i den kommende uge.
Derefter får forsvareren ordet.
/ritzau/FacebookTwitterKopier linkEmner:Finn Borch Andersen (politichef)|Hans Jørgen Bonnichsen (politichef)|Politiets Efterretningstjeneste|Anklagemyndigheden|Efterretningstjenester




https://www.dr.dk/nyheder/regionale/nordjylland/ove-har-ventet-tre-aar-paa-loen-efter-plejefirmakonkurs-nu-skal-fond

NordjyllandOve har ventet tre år på løn efter plejefirmakonkurs: Nu skal fond betale Lønmodtagernes Garantifond skal betale 12 millioner kroner til medarbejderne i konkursramt plejefirma, siger landsretsdom.
Det er endt med at tage tre år og otte måneder at finde uf af, hvem der skulle betale lønnen til de ansatte i Kærkommen.
Af Michael Strandfelt23.
nov.
2018 kl.
12.
58 | opdateret 26.
nov.
2018 kl.
06.
16Bemærk: artiklen er mere end 30 dage gammelLæs opI mere end tre år har social- og sundhedshjælper Ove Villadsen ventet på at få udbetalt 50.
000 kroner i løn fra sin tidligere arbejdsgiver.
I marts 2015 gik det private plejefirma Kærkommen, som han på det tidspunkt var ansat hos, konkurs, og Hjørring Kommune og Aalborg Kommune overtog medarbejderne og plejen af de ældre.
Spørgsmålet har imidlertid været, hvem der skulle udbetale løn til medarbejderne.
Hos Lønmodtagernes Garantifond, der normalt sikrer de ansattes løn, hvis firmaer går konkurs, har man argumentet for, at det var kommunerne selv, der skulle udbetale lønnen, fordi de overtog plejeopgaven.
Men i dag har Vestre Landsret afgjort, at det er Lønmodtagerns Garantifond og ikke kommunerne, der har ansvaret.
Dermed kan der være penge på vej til Ove Villadsen inden længe.
- Det er dejligt at mærke, at vi nu er tættere på, at pengene står på min konto, for jeg mangler dem jo.
Men der kan stadig blive anket, så jeg jubler ikke, før jeg har modtaget pengene, siger han.
Langstrakt kampSagen i landsretten fredag handlede om udbetaling af 12 millioner kroner i løn til i alt 110 medarbejdere.
Det var FOA, der havde stævnet Lønmodtagernes Garantifond, Hjørring Kommune og Aalborg Kommune, fordi parterne ikke kunne blive enige om, hvem der skulle betale de 12 millioner kroner, som medarbejderne havde til gode.
Forbundsformand Mona Striib fra FOA er på medarbejdernes vegne glad for, at dommen nu endelig er faldet.
- Det har været en alt for lang og urimelig kamp, de har været ude i for at få det, de har krav på, siger hun.
Har gjort ondtDet har Ove Villadsen mærket på egen krop i det år, han har manglet pengene.
- Det har været hårdt.
Det har betydet, at den opsparing, jeg havde, forsvandt, og det har betydet, at jeg ikke har kunnet holde ferie nogen steder.
Og mentalt har det gjort, at jeg har følt, at jeg ikke har været noget værd, siger han.
Christian Mortensen, presserådgiver i Lønmodtagernes Garantifond, oplyser at fonden indtil videre ikke har nogen kommentar til dommen, men at de sammen med deres advokat overvejer ”det videre forløb i sagen”.
FacebookTwitterKopier linkEmner:Mona Striib (fagforeningsleder)|FOA|Aalborg Kommune|Arbejdsmarked|Arbejdspladser




https://www.dr.dk/nyheder/politik/partifaelle-modsiger-stoejberg-god-ide-med-noedudgang-til-ulykkelige-sager-om

PolitikPartifælle modsiger Støjberg: God idé med nødudgang til ulykkelige sager om udviste børnJan E.
Jørgensen så gerne, at børn, der bliver udvist af landet, kan søge om dispensation.
Udlændinge- og integrationsminister Inger Støjberg (V) afviser Venstres eget fire år gamle forlsag om at give mulighed for at dispensere fra loven i sager, hvor børn bliver udvist helt utilsigtet.
Det ærgrer nogle af hendes partifæller på Christiansborg.
Af Rikke Gjøl Mansø23.
nov.
2018 kl.
11.
30Bemærk: artiklen er mere end 30 dage gammelLæs opI sager, hvor børn bliver udvist fra landet, selvom loven aldrig var møntet på dem, bør der være en mulighed for at søge om dispensation fra loven.
Sådan lød et Venstre-udspil i 2014, og det udspil var glimrende, mener folketingsmedlem Jan E.
Jørgensen, der derfor ærgrer sig over, at udlændinge- og integrationsminister Inger Støjberg (V) i dag afviser selvsamme forslag.
Venstres udspil fra 2014Under overskriften "Ny dispensationsmulighed" foreslog Venstre følgende i sit udlændingeudspil "Danmark - for dem der kan og vil" i august 2014:Udlændingeområdet er præget af enkeltsager, og til tider viser det sig, at lovgivningen får konsekvenser, som Folketinget på ingen måde tilsigtede.
Derfor ønsker Venstre at indføre en særlig dispensationsregel, så disse helt særlige sager i fremtiden undtagelsesvist kan løses uden behov for egentlig lovgivning.
Ministeren skal fremover have mulighed for at anmode Folketinget om at dispensere fra loven i sager, hvor lovgivningen har utilsigtede konsekvenser.
Dispensationsbeføjelsen vil reelt betyde, at praksisændringer i helt særlige sager i fremtiden bliver godkendt af et folketingsudvalg.
Derudover vil ordningen betyde, at Folketinget generelt får en større indsigt i administrationen af lovgivningen og får mulighed for at se alle akter i en sag, før den afgøres.
Hvis udvalget skal godkende praksisændringen, kræver det kvalificeret flertal på to tredjedele.
- Jeg synes, at den politik, vi lavede i 2014, var gennemtænkt, god og fornuftig.
Og derfor ærgrer det mig da, hvis det ikke længere er vores politik.
Men det er jo noget, vi må drøfte i gruppen, siger Jan E.
Jørgensen.
Jeg synes, at den politik, vi lavede i 2014, var gennemtænkt, god og fornuftig.
Og derfor ærgrer det mig da, hvis det ikke længere er vores politik.
Jan E.
Jørgensen (V)Venstres udspil gik konkret ud på, at den til enhver tid siddende minister skulle kunne anmode et særligt udvalg i Folketinget om at dispensere i sager, hvor loven har "utilsigtede konsekvenser".
Det handlede om at "få bragt noget fornuft og fleksibilitet ind", mente Venstres daværende politiske ordfører, Inger Støjberg.
Siden er hun som bekendt blevet minister på området, og i dag afviser hun idéen med et argument om, at det vil give et uretfærdigt forspring til ressorucestærke familier, der vil kunne få deres sag i medierne - og dermed ind til politikerne på Christiansborg.
Læs også:Støjberg undsiger V-forslag: Afviser mulighed for dispensation til udviste børnV-bagland efterlyser dispensationsmulighedLoven blev i sin tid indført som et værn mod forældre, der lod deres børn blive i hjemlandet i årevis eller sendte dem på genopdragelsesrejser.
Men den har i årenes løb også ramt en række børn, hvor det ikke var intentionen.
Senest har en 13-årig thailandsk pige ved navn Mint fået afslag med den begrundelse, at hun ikke er ”integrerbar”.
Inden hun blev udvist, boede Mint i Køge med sin thailandske mor, danske stedfar og lillebror.
Læs også:Mints stedfar klynger sig til håbet om dispensationsordning- Det ærgrer mig da, hvis ikke vi kan gå videre med den del af Venstres politik, fordi det var jo et svar på de her ulykkelige situationer, vi står med, hvor der er blevet lavet en lov, hvor man ikke helt på forhånd har kunnet gennemskue samtlige konsekvenser, siger Jan E.
Jørgensen.
- Det kan man jo sjældent, så der skulle så være en nødudgang, hvor et folketingsudvalg skulle kunne give dispensationer i nogle særlige sager.
Det syntes vi dengang var et godt forslag, og jeg synes stadigvæk, det er et godt forslag.
Samme toner kan man også finde i Venstres bagland.
I sidste uge opfordrede en række af partiets hovedbestyrelsesmedlemmer direkte Støjberg til at finde sit gamle udspil frem fra skuffen og se på muligheden for at indføre en dispensationsordning.
En af dem var Niels Bjarne Plum, der er formand for Venstre Bornholm:- For mig at se er det helt tosset, at man ikke har den her dispensationsmulighed.
- Vi skal huske, at vi er mennesker – og vi skal også agere som mennesker, tilføjede han.
Læs også:V-bagland modsiger Støjberg: Vi skal kunne give dispensationer til udviste børn"Vi giver dispensationer på alle mulige andre områder"Jan E.
Jørgensen minder om, at der er dispensationsordninger på alle mulige andre områder i lovgivningen:- Jeg sidder selv i en kommunalbestyrelse, hvor vi hver uge dispenserer fra lokalplaner, altanmanualer og hvad ved jeg.
Når vi så har med noget så vigtigt at gøre som menneskeskæbner, så bør der da også være en dispensationsmulighed.
Vi gør det i øvrigt også, når vi tildeler statsborgerskaber – der kan man jo også få dispensationer fra reglerne.
Er det ikke også lidt farligt at lade Folketinget sagsbehandle fra sag til sag?
- Det skulle være ministeriet, der foretog sagsbehandlingen og Folketinget, der skulle blåstemple det.
Og vi gør det allerede i Indfødsretsudvalget i dag.
- Jeg kan ikke se, hvorfor man ikke skulle kunne have en dispensationsmulighed, hvor det er politikere, der i sidste ende træffer beslutningerne i den her type sager.
Støjberg mener, at man risikerer, at de ressourcestærke familier får et forspring i forhold til de ressourcesvage familier.
Kan hun ikke have ret i, at man risikerer at få et skævt system?
- Det er selvfølgelig en risiko.
Men omvendt må jeg bare sige, at de sager, man sidder og behandler i Indfødsretsudvalget, det er ikke sager, der har været i avisen.
Det er jo ganske almindelige mennesker, der søger om dispensation – nogle får den, rigtig mange får den ikke, siger Jan E.
Jørgensen.
Også regeringspartiet De Konservative og støttepartiet Dansk Folkeparti er åbne for at indføre en dispensationsordning.
FacebookTwitterKopier linkEmner:Inger Støjberg (politiker)|Jan E.
Jørgensen (politiker)|Venstre|Udlændingepolitik|Bornholm




https://www.dr.dk/nyheder/regionale/nordjylland/mangler-du-penge-til-dagens-shopping-pas-paa-laanehajerne-advarer

NordjyllandMangler du penge til dagens shopping?
Pas på lånehajerne, advarer forbrugerrådPå Black Friday lokkes der med hurtige kviklån, men tænk dig om, siger Forbrugerrådet Tænk.
Man skal også passe på, selvom der lokkes med lave eller ingen renter, advarer økonom.
Af Klaus Videbæk og Amal Guerdali23.
nov.
2018 kl.
11.
40Bemærk: artiklen er mere end 30 dage gammelLæs opForbrugsfesten Black Friday er over os, men det er svært at være med, hvis man ikke har penge på lommen.
Derfor er kviklånsfirmaerne fremme i skoene og tilbyder i dag ekstraordinære Black Friday-lån.
De kan være afdragsfri i en længere periode eller måske endda rentefri, hvis det er første gang, du låner.
Men firmaerne skal nok få skovlen under dig alligevel, advarer Forbrugerrådet Tænk.
- De her firmaer lever af at låne penge ud, og hvis de giver det første lån gratis, så kommer dit navn ind i kartotekerne, og så er du nemmere at få fat i på et senere tidspunkt.
De ved, at mange af dem, der tager de her lån, faktisk ikke har pengene, når de skal betale lånet tilbage, siger seniorøkonom hos Forbrugerrådet Tænk Morten Bruun Pedersen.
Renter bliver tossede højeHele formålet med forbrugs- og kviklån er at få noget salg ud af folk, der reelt ikke har pengene, forklarer han videre.
Det ender sjældent godt.
- Jeg kan ikke anbefale det.
Tit løber renterne op, så du kommer til at betale over det dobbelte for det fjernsyn, du nu køber, fordi renterne er så tossede høje, siger Morten Bruun Pedersen.
Derfor skal du tænke dig rigtig godt om, inden du overvejer at sige ja til et kviklån, lyder advarslen.
Læs også:Stress, frygt og gruppepres: Sådan manipulerer butikkerne med dig på Black FridayDet gælder også, hvis intentionen bag er god, og du for eksempel vil glæde din kæreste med en fin gave.
- Jeg tror, de fleste kærester vil synes, det er lidt træls, hvis du tager et kæmpestort dyrt lån, som man så hænger på, så det skader ens privatøkonomi fremover.
Det tror jeg ikke, hun vil synes, er sjovt, siger Morten Bruun Pedersen.
Samlet set forventes omsætningen i detailhandlen i dag at snige sig op over tre milliarder kroner.
En undersøgelse fra Forbrugerrådet Tænk og Trygfonden viste i august, at hver fjerde ung mellem 18 og 30 år har et eller flere forbrugslån.
FacebookTwitterKopier linkEmner:Forbrugerrådet|TrygFonden|Privatøkonomi|Økonomi|Forbrug




https://www.dr.dk/nyheder/politik/k-vi-har-et-forklaringsproblem-over-de-boern-det-aldrig-var-meningen-udvise

PolitikK: Vi har et forklaringsproblem over for de børn, det aldrig var meningen at udviseKonservative åbner for en dispensationsordning til udviste børn.
De Konservative åbner for at indføre en dispensationsmulighed for børn, der bliver udvist af landet helt utilsigtet.
DF vil også lave en dispensationsordning, men udlændingeminister Inger Støjberg (V) afviser.
Af Rikke Gjøl Mansø23.
nov.
2018 kl.
10.
10Bemærk: artiklen er mere end 30 dage gammelLæs opUdlændingelovgivningen skal være stram.
Men den skal også være ordentlig.
Og det er den ikke altid, når den rammer børn, som det aldrig har været meningen at udvise, lyder det fra De Konservative.
Regeringspartiet åbner derfor nu op for at se på en dispensationsordning for børn, der bliver udvist, selvom lovgivningen aldrig har været møntet på dem.
Vi står jo i et forklaringsproblem som beslutningstagere.
På den ene side har vi dybt kriminelle, vi ikke kan komme af med, og på den anden side udviser vi lovlydige unge mennesker, der gerne vil Danmark.
Naser Khader (K), udlændingeordfører- Vi står jo i et forklaringsproblem som beslutningstagere.
På den ene side har vi dybt kriminelle, vi ikke kan komme af med, og på den anden side udviser vi lovlydige unge mennesker, der gerne vil Danmark, siger udlændingeordfører Naser Khader (K).
Han understreger, at De Konservative bakker helt og aldeles op om loven, der i sin tid blev indført som et værn mod forældre, der lod deres børn blive i hjemlandet i årevis eller sendte dem på genopdragelsesrejser.
Men den har i årenes løb også ramt en række børn, hvor det ikke var intentionen.
- Lovgivningen er helt på sin plads.
Men det, at den rammer nogen, der ikke har noget med de her ting at gøre, det er problematisk.
Og derfor er vi åbne over for at se på, hvad vi kan gøre for at hjælpe de unge mennesker, der bliver ramt af det, siger Naser Khader.
Læs også:Mints stedfar klynger sig til håbet om dispensationsordningSenest har en 13-årig thailandsk pige ved navn Mint fået afslag på opholdstilladelse med den begrundelse, at hun ikke er "integrerbar".
Inden hun blev udvist, boede Mint i Køge med sin thailandske mor, danske stedfar og lillebror.
- For at sige det på jysk: Det er træls at stå med sager, hvor unge piger, der gerne vil Danmark, og som forsøger at blive en del af samfundet, bliver udvist.
Der har vi et forklaringsproblem, siger Naser Khader, der betoner, at han taler på vegne af en helt enig konservativ folketingsgruppe:- Vi har det svært med de sager, for det var ikke det, der var mening med loven.
DF efterlyser dispensationsmulighedOgså regeringens støtteparti, Dansk Folkeparti, vil se på muligheden for at indføre en dispensationsordning i de "ganske få sager", hvor reglerne rammer skævt, fortalte udlændingeordfører Martin Henriksen i forrige uge.
Men udlændinge- og integrationsminister Inger Støjberg (V) har afvist idéen med henvisning til, at en dispensationsordning vil give et uretfærdigt forspring til ressorucestærke familier, der nemmere vil kunne få deres sag i medierne - og dermed ind til politikerne på Christiansborg.
Venstre foreslog ellers netop selv i udlændingeudspillet "Danmark - for dem der kan og vil" i 2014, at den til enhver tid siddende minister skulle kunne anmode et særligt udvalg i Folketinget om at dispensere i sager, hvor loven har "utilsigtede konsekvenser".
- Lige præcis på det her lille-bitte-bitte-bitte hjørne, der synes jeg altså, at jeg er blevet klogere.
Og Venstre har også haft debatten med sig selv, og man må bare sige, at man vil give de ressourcestærke et klart forspring i forhold til de ressourcesvage, sagde Støjberg forleden til DR Nyheder.
Læs også:V-bagland til Støjberg: Vi skal give dispensationer til udviste børnKhader: Det handler om ordentlighedNaser Khader medgiver, at ministeren kan have en pointe.
Men han mener, det må være muligt at oprette en neutral og retfærdig ordning.
Der er jo ikke tale om mange sager.
De kan tælles på en hånd.
Vi åbner jo ikke op for tusindvis af folk, så ministeren vil ikke blive overbelastet.
Det er nogle få, trælse sager.
Naser Khader (K), udlændingeordfører- Det skal ikke være sådan, at det er de ressourcestærke, der har netværket og medieadgangen, der får en dispensation.
Alle skal have den mulighed, siger han.
Hvordan sikrer man, at det ikke bliver en åben ladeport?
- Der er jo ikke tale om mange sager.
De kan tælles på en hånd.
Vi åbner jo ikke op for tusindvis af folk, så ministeren vil ikke blive overbelastet.
Det er nogle få, trælse sager, siger Naser Khader og tilføjer:- Og man kan i hvert fald ikke beskylde os og DF for at være slappe på det her område.
Men man skal også være ordentlig.
Ordentlighed er vigtigt for os konservative.
Læs også:V-bagland modsiger Støjberg: Vi skal kunne give dispensationer til udviste børnFacebookTwitterKopier linkEmner:Inger Støjberg (politiker)|Naser Khader (politiker)|Venstre|Udlændingepolitik|Køge




https://www.dr.dk/nyheder/udland/lofven-far-chance-danne-regering

Valg i SverigeSe temaUdlandLöfven får chance for at danne regeringLöfven har nu fået mandat til at foreslå en regering, som der skal til afstemning i Riksdagen.
Löfven har nu fået mandat til at foreslå en regering, som der skal til afstemning i Riksdagen.
23.
nov.
2018 kl.
10.
19Bemærk: artiklen er mere end 30 dage gammelLæs opTalmannen i Sverige meddeler på et pressemøde, at han nominerer Socialdemokraternas leder, Stefan Löfven, til statsminister.
Riksdagen har tidligere stemt Moderaternes Ulf Kristersson ned som statsminister, efter at han var nomineret af talmannen, Andreas Norlén.
Löfven har nu fået mandat til at foreslå en regering, som der skal til afstemning i Riksdagen.
Centerlederen Annie Lööf meddelte torsdag, at hun måtte opgive at bryde dødvandet i den politiske situation i Sverige.
Lööf, hvis parti er en svensk pendant til De Radikale i Danmark, var den tredje partileder, der gjorde forsøg på danne en svensk regering siden valget for mere end to måneder siden.
Krisen kan i sidste instans ende med udskrivning af nyvalg.
/ritzau/TTFacebookTwitterKopier linkEmner:Sverige|Ulf Kristersson (politiker)|Radikale Venstre|Stefan Löfven (politiker)




https://www.dr.dk/nyheder/regionale/oestjylland/butikkers-black-friday-mareridt-vejarbejde-fik-internetbutikker-til

ØstjyllandButikkers Black Friday-mareridt: Vejarbejde fik internetbutikker til at gå i sortEn fiberfejl syd for Aarhus gav flere internetbutikker problemer på årets store handelsdag.
Et reparationshold måtte rykke ud og rette op på fejlen.
Af Villy Vestergaard, Julie Würtz og Sarah Friis Elkjær23.
nov.
2018 kl.
09.
00Bemærk: artiklen er mere end 30 dage gammelLæs opFlere internetbutikker var tidligere i dag lagt ned på årets helt store udsalgsdag Black Friday.
Et datakabel syd for Aarhus var nemlig blevet skåret over på grund af vejarbejde.
Michael Lunde ejer de to internetbutikker designme.
dk og sternshop.
dk, der sælger møbler og design.
Før fejlen blev løst, var han bekymret for sagens omsætning.
- Vi har fået 600 ordrer i går, og præcis klokken 00.
00 brød vores side ned, og vi har ikke været på den siden, forklarede han.
Det betød, at han ikke kunne arbejde med butikken, og at han heller ikke fik nye ordrer i tidsrummet.
- Vi regner med at få for 1,5 til 2 millioner kroner ordrer i dag, så der er mange penge på spil.
Sidste år fik Michael Lunde 1.
500 ordrer på Black Friday.
Samme oplevelse havde Søren Qvist, der er indehaver af Sundleg.
dk i Næstved.
- Det er super frustrerende for os som webshop, fordi 30 procent af vores årsomsætning ligger på Black Friday.
Det kan næsten ikke være værre.
For vores virksomhed, som er en lidt mindre virksomhed, der kan det betyde, at vi vil miste flere hundrede tusind kroner, og større virksomheder vil jo miste i omegnen af millioner, sagde han tidligere i dag.
Vejarbejde skyld i fejlenFejlen ramte de udbydere, som er koblet på Global Connects datacenter, hvilket blandt andet er Powerhosting.
Fejlen skyldes, at der i nat er blevet lavet vedligehold på en motorvejstilkørsel, hvor der er sat et nyt autoværn op, som har beskadiget et af Global Connects større kabler, som blev halvt overgravet.
Det forklarer Mette Slesvig, som er vicepræsident for Networks and Operation ved Global Connect.
- Der er 66 kunder, som er berørte.
Rigtig mange andre kunder er også berørte, men de kan koble over på en sekundær forbindelse for eksempel et andet fiberkabel eller ADSL, sagde hun.
Kablet blev repareret sidst på formiddagen.
Opdateret klokken 11.
10 med opdatering på, at problemet ifølge netværksudbyderen Powerhosting er løst, så internetbutikkerne er online igen.
FacebookTwitterKopier linkEmner:Aarhus|Detailhandel|Vejtrafik|Hørning




https://www.dr.dk/nyheder/udland/dagbog-afsloerer-missionaers-tanker-foer-han-blev-draebt-paa-isoleret-oe-er-denne-oe

UdlandDagbog afslører missionærs tanker før han blev dræbt på isoleret ø: 'Er denne ø Satans sidste højborg?
'Ifølge ekspert ved man utrolig lidt om det stammefolk, som missionær opsøgte over tre omgange.
En sentinelesisk mand affyrer sin pil mod en helikopter, da den fløj over øen for at vurdere stammefolkets velbefindende efter tsunamien i december 2004.
Af Maya Nissen23.
nov.
2018 kl.
11.
17Bemærk: artiklen er mere end 30 dage gammelLæs opMeget tyder på, at en 26-årig amerikansk mand lørdag mistede livet, da han forsøgte at komme i kontakt med befolkningen på den lille ø North Sentinel Island i Det Indiske Ocean.
Stammefolket, der lever totalt isoleret fra omverdenen, afviste John Allen Chau ad flere omgange, inden det kostede ham livet.
Efter første forsøg på at nærme sig øen, vendte han tilbage såret af pileskud.
Anden dag måtte han svømme tilbage til fiskerbåden, der havde sejlet ham til øen, da øboerne havde knust hans kano.
Tredje dag vendte han aldrig tilbage.
Fra båden kunne de fiskere, der ulovligt havde sejlet ham øen, se stammefolkene slæbe rundt på et lig på stranden.
Læs også:Amerikaner dræbt med bue og pil af isoleret indisk ø-stammeJohn Allen Chau trodsede et forbud mod at nærme sig øen og dens befolkning, fordi han ville missionere det kristne budskab.
Det fortæller han sin dagbog, som den amerikanske tv-station CNN citerer fra.
- I tror måske, at jeg er skør, men jeg tror, det er prisen værd at bringe Jesus til disse folk.
Gud, jeg vil ikke dø, skrev amerikaneren ifølge CNN i sin dagbog efter andet forsøg på at komme i kontakt med stammefolket.
I dagbogen spurgte han også Gud, om North Sentinel Island var "Satans sidste højborg".
John Allen Chau var rejst til Indien på et turistvisum og var velvidende om forbuddet mod at tage kontakt til stammefolket på North Sentinel Island.
Alle forsøg afvistDet er langt fra første gang, at forsøg på kontakt med befolkningen på North Sentinel Island er blevet afvist.
Det fortæller Peter Birkelund Andersen, lektor på institut for Tværkulturelle og regionale studier på Københavns Universitet og med indgående kendskab til befolkningen i det område.
- Når man har prøvet at komme i kontakt med befolkningen, og det er jo noget, som antropologerne og embedsfolk har gjort regelmæssigt, så har befolkningen afvist.
De har truet med bue og pil og forsøgt at undgå kontakt, handel, bytte – alting, siger han.
I 1990 lykkedes det antropologer at komme tæt nok på øen til, at de kunne udveksle kokosnødder med sentineleserne uden at blive angrebet.
Det er den eneste succesfulde interaktion med øboerne nogensinde.
Der har ikke været nogen siden, fortæller Peter Birkelund Andersen.
- Der er muligvis en erfaring hos øboerne om, at der er trussel og pres på andre måder end bare en enkelt missionær, der fremturer helt ekstremt.
Her kan du se billeder fra kontakten i 1990:Intet sprog, ingen studierIfølge Survival International, en organisation, der arbejder for beskyttelsen af stammefolk, har sentineleserne beboet øen i Det Indiske Ocean i op mod 55.
000 år.
Alligevel ved man meget lidt om stammen, fortæller Peter Birkelund Andersen.
- Der er ikke nogen antropologer, der taler deres sprog, der er ingen, der har været i land og lavet længere, grundige – eller for den sags skyld korte, studier af dem.
Så man ved meget lidt.
Det er også svært at sige, præcis hvor stor en stamme sentineleserne er.
Vurderingerne af stammens størrelse kører op og ned, fortæller Peter Birkelund Andersen og fortsætter:- Man har antaget, at de er svundet fra en 5-600 til væsentligt under det, og nu hører jeg igen, at de kan være lidt mere end det, de kan være oppe på en 5-600 igen.
Men det er ikke reelle overvejelser.
Det er baseret på, hvor mange mænd, man har set på kysten, når man har været inde, og hvor mange bopladser der er, man kan se, når man overflyver.
Det er ikke en folketælling.
Sentineleserne, som bor på North Sentinel Island, er en af omkring 100 tilbageværende stammer i verden, der lever uden mærkbar kontakt med omverdenen.
Ofre for udbytteFor at beskytte ø-befolkninger på Andamanerne og Nicobarerne i Det Indiske Ocen har Indien siden 1956 forbudt kontakt med stammefolk som sentineleserne, undtagen fra de ganske få mennesker, som myndighederne bemyndiger til det.
Det er både af hensyn til stammefolkenes oprindelige kulturer, men også for at beskytte dem mod sygdomme, som deres immunforsvar ikke hamle op med, som influenza og mæslinger.
Stammegrupperne oplever, at når de går ind i det resterende samfund, er, så havner de i en meget ussel bundpositionPeter Birkelund AndersenDet er dog en lovgivning, man har blødt lidt op i de seneste år, blandt andet for at give medlemmer af stammefolk mulighed for at slutte sig til det resterende samfund.
Af samme grund har den indiske stat, som ellers i mange år har kæmpet for at beskytte udsatte befolkningsgrupper, været tilbageholdende med at oprette egentlige reservater, som det er tilfældet med North Sentinel Island.
Men opblødningen af lovgivningen på området har skabt protester i civilsamfundet, fortæller Peter Birkelund Andersen.
- Man mener, at de stammer, der kommer øget kontakt til, tager skade af det og bliver udnyttet af turister, og de folk, der befordrer turisterne derhen.
- Noget af det, som stammegrupperne oplever, når de går ind i det resterende samfund, er, at de havner i en meget ussel bundposition.
Og det er et af problemerne, som den indiske stat, og de folk, der så skal mere-integreres i samfundet, har.
Samtlige syv personer, der medvirkede til John Allen Chaus rejse til North Sentinel Island er blevet anholdt.
Missionærens familie siger til CNN, at de tilgiver stammen for at have dræbt ham.
De beder samtidig myndighederne om at løslade de syv personer, der er i myndighedernes varetægt.
FacebookTwitterKopier linkEmner:CNN|Københavns Universitet|Befolkning|Kristendom|Indien




https://www.dr.dk/nyheder/regionale/bornholm/mange-bliver-soesyge-til-og-fra-bornholm

BornholmFor mange bliver søsyge til og fra BornholmTransportminister skal sikre, at færre blive søsyge mellem Bornholm og Sverige.
Mange passagerer bliver søsyge ombord på Molslinjens færge Express 1 mellem Rønne og Ystad.
Nu skal rederiet sammen med Transportministeriet se, om der ikke kan gøres noget ved det.
Af Lis Eilsøe23.
nov.
2018 kl.
12.
01Bemærk: artiklen er mere end 30 dage gammelLæs opMange passagerer bliver søsyge på turen mellem Rønne og Ystad, når det blæser.
Derfor har Bornholms borgmester Winni Grosbøll (S) nu bedt Transportministeriet om at se, om der ikke kan findes en løsning, så hurtigfærgen kommer til at vippe og rulle mindre i farvandet mellem Bornholm og Sverige.
- De erfaringer, vi har fået i løbet af de første måneder med Molslinjen, er, at rederiet nok ikke helt kan holde kontraktkravet om, at maks.
ti procent af passagererne må være søsyge på en afgang, konstaterer Winni Grosbøll.
- Vi skal have en mere stabil færge, der er udholdelig at sejle med, siger Winni Grosbøll.
Det har transportminister Ole Birk Olesen (LA) lovet, at ministeriets eksperter vil se på, og Molslinjen har samtidig lovet at lytte til eksperterne og følge den indstilling, de kommer med.
Sejladsen til BornholmMolslinjen overtog den samfundsbetingede sejlads mellem Rønne, Ystad og Køge 1.
september under rutenavnet Bornholmslinjen.
Ruten mellem Rønne og Ystad bliver betjent med hurtigfærgen Express 1 og mellem Rønne og Køge med den konventionelle færge Hammershus.
Den 40 år gamle konventionelle færge Povl Anker er reservefærge.
Molslinjen er kommet noget stormende fra start på ruten med voldsom kritik af bl.
a.
prisstruktur, mange søsyge og problemer med at håndtere godset.
Stabilisator til hurtigfærgenI praksis skal det undersøges, om en såkaldt t-foil - en stabilisator - kan dæmpe hurtigfærgens bevægelser.
- Hvis udvalget når frem til, at de rejsende får en bedre oplevelse med en t-foil, så bestiller og monterer vi en så hurtigt som muligt, siger Molslinjens administrerende direktør Carsten Jensen nu.
Behov for en bedre aftale med Ystad HavnMen en mere stabil færge løser ikke alle problemer.
Der er perioder, hvor det blæser så meget, at hurtigfærgen ikke kan sejle og skal erstattes af en reservefærge.
Men der er ikke altid plads til den i Ystad Havn.
Derfor bad Winni Grosbøll også Transportministeriet om at få lavet en bedre aftale med Ystad Havn, så vi er sikre på, at den konventionelle og langsommere færge kan sejle i stedet.
- Det hjælper jo ikke meget at have en reservefærge, hvis den må blive liggende i Rønne Havn, når der er brug for den, fordi der ikke er plads til den i Ystad, konstaterer borgmesteren.
Ole Birk Olesen ønskede efter mødet kun at sige, at passagererne skal kunne regne med en stabil færgetrafik, og at Molslinjen skal fortsætte samarbejdet med Trafikkontaktrådet på Bornholm om alle aspekter vedrørende det vigtige ansvar, som Molslinjen er blevet betroet.
FacebookTwitterKopier linkEmner:Liberal Alliance|Molslinjen|Ole Birk Olesen (politiker)|Bornholm|Trafik




https://www.dr.dk/nyheder/politik/bland-dig-i-debatten-hvem-skal-bestemme-om-en-dreng-skal-omskaeres






https://www.dr.dk/nyheder/regionale/trekanten/hk-saadan-bliver-du-en-perfekt-black-friday-kunde

TrekantområdetHK: Sådan bliver du en perfekt Black Friday-kundeDrop telefonen, vær tålmodig, og husk at sige tak - så skal det nok blive en god Black Friday.
Drop telefonen, når du står ved kassen.
Husk i stedet smilet og ordet 'tak' (© Colourbox)Af Janus Duus-Larsen og Peter Frandsen Siggaard23.
nov.
2018 kl.
09.
12Bemærk: artiklen er mere end 30 dage gammelLæs op- Lede kælling.
Dumme so.
Er du dum - eller hvad?
Black Friday er tilbudsjægernes fest, men det kan også være butiksekspedienternes mareridt.
Stress, frustrationer og tunnelsyn kan nemlig skabe kort lunte hos nogle kunder.
© ScanpixDen perfekte Black Friday-kundeLad være med at tale i telefon, mens du bliver ekspederet.
Vær tålmodig og respekter køkulturen.
De andre kunder har sikkert også travlt.
Læg dine varer i ét lag på disken eller på rullebåndet.
Vil du klage, så gør det uden at hidse dig op.
Butiksmedarbejderen har ikke lavet fejl med vilje.
Respekter butikkens regler.
Butiksmedarbejderen kan ikke ændre butikkens regler - heller ikke selvom du bliver vred.
Er din indkøbsliste lang, så kom i god tid, inden butikken lukker.
Fortryder du en vare, så læg den på plads igen, eller giv den til en butiksmedarbejder i stedet for at lægge varen et tilfældigt sted.
Hils på ekspedienten og send gerne et smil - også selv om du har stået i kø i ti minutter for at få hjælp eller for at betale din vare.
Har du fået en god service, så sig tak.
Det er altid rart at blive anerkendt for sin faglighed.
Det går ud over ekspedienterne i butikkerne, der må lægge øre til lidt af hvert.
- Der bliver råbt ret højt og arrigt ind i hovederne på dem, siger formanden for HK Handel i Sydjylland, Hanne K.
Mathiasen.
Fagforeningen og dens medlemmer har derfor lavet en guide til kunderne, så alle - også de butiksansatte - kan få en god Black Friday.
- Vi oplever, at vores medlemmer, som er de butiksansatte, bliver overfuset i butikkerne.
Og vi har en gylden mulighed i dag for at lancere den perfekte Black Friday-kunde, forklarer hun.
Vi bliver til jægere- Vi får aktiveret en darwinistisk forbrugerdjævel, for hele stemningen omkring Black Friday er, at der ikke er nok til alle.
Nogle kommer op i et hidsigt gemyt, hvor der opstår stressede momenter i forretningerne.
De er i et jæger-mode, hvor det gælder om at komme foran alle de andre, forklarer livsstilsekspert Henrik Byager.
Det er ikke kun på Black Friday, at ekspedienterne risikerer at blive overfuset.
Det sker ifølge HK også i julehandlen og på andre store handelsdage.
Henrik Byager mener, at der er pisket en stemning op om, at nu skal der ske noget særligt, og det stresser os.
Han sammenligner kundernes reaktioner med det, der kan ske, når vi bliver forsinkede på vores vej.
- Vi kender det fra trafikken.
Der kan pæne kvinder og mænd sidde og råbe af hinanden, hvis de kommer i en stresset situation, siger han.
Han opfordrer alle til at opføre sig ordentligt:- Det er som at gå ind til en fodbold- eller håndboldkamp.
Det handler om fair play.
Træk vejret dybt og tæl til ti.
Jorden går ikke under, hvis du ikke får fat i den stegepande.
Læs også:Thanksgiving bestemmer, hvornår julen starter i DanmarkFacebookTwitterKopier linkEmner:HK|Detailhandel|Erhverv|Sygdomme og lidelser|Jylland




https://www.dr.dk/sporten/golf/olesen-og-kjeldsen-falder-tilbage-i-forsvar-af-vm-titel

GolfOlesen og Kjeldsen falder tilbage i forsvar af VM-titelFredagens runde ved World Cup of Golf var ikke god for Thorbjørn Olesen og Søren Kjeldsen, der faldt tilbage.
Søren Kjeldsen er den ene del af det danske hold ved VM.
23.
nov.
2018 kl.
08.
18Bemærk: artiklen er mere end 30 dage gammelLæs opSøren Kjeldsen og Thorbjørn Olesen lagde flot fra land torsdag, men fredag kørte golfspillet ikke optimalt, og de faldt tilbage ved World Cup of Golf - VM for hold.
Danskerne rasler ned fra en delt fjerdeplads til en delt placering som nummer 12 i feltet på 28 af verdens bedste par.
Fra blot at være et enkelt slag fra de førende par er Olesen og Kjeldsen nu seks slag efter.
Læs også:Olesen og Kjeldsen starter stærkt i forsvar af VM-titelFredagens runde i Melbourne bød på foursomes, hvor spillerne på hvert hold skifter til at slå til den samme bold.
Den disciplin kørte ikke for danskerne, der blev noteret for fire bogeys, to dobbeltbogeys og tre birdies.
Runden endte i 77 slag - hele fem slag over banens par.
Det var en kontrast til torsdag, hvor danskerne gik åbningsrunden i blot 63 slag.
Elendig startAllerede fra begyndelsen var den gal for de danske golfstjerner, som lagde ud med en dobbeltbogey på første hul.
Den præstation blev fulgt op af en bogey og dernæst en dobbeltbogey, inden femte hul bød på endnu en bogey.
Og så var danskerne pludselig i seks slag over på dagen.
Fra sjette hul og resten af vejen gik det noget bedre for danskerne, der fik noget af det tabte inden turen til klubhuset.
Læs også:Dansk golfpar jagter World Cup-titelforsvar: 'Det bliver sjovt, men rigtig svært'Mere stabilitet var der i toppen af feltet, hvor et sydkoreansk par stadig fører an på en delt førsteplads med en belgisk duo.
Olesen og Kjeldsen, som vandt turneringen i 2016, deltager sammen med alle de andre par i fourballs lørdag, inden det hele slutter med endnu en omgang foursomes søndag.
/ritzau/FacebookTwitterKopier link




https://www.dr.dk/sporten/haandbold/herreligaen/kif-kolding-faar-medhold-i-appel-og-slipper-omkamp

HerreligaenKIF Kolding får medhold i appel og slipper for omkampKIF Kolding får medhold i appel, så kampen mod GOG ikke skal spilles om.
Dermed fastholdes resultatet 23-23.
I KIF Kolding kan de i dag glæde sig, mens de sikkert ikke er helt tilfredse i GOG  23.
nov.
2018 kl.
10.
23Bemærk: artiklen er mere end 30 dage gammelLæs opLigakampen mellem KIF Kolding og GOG skal alligevel ikke spilles om.
KIF Kolding har fået medhold hos Håndboldens Appelinstans, som fredag meddeler, at resultatet 23-23 mellem de to klubber står ved magt.
GOG havde efter kampen indgivet en protest, og Disciplinærinstansen besluttede i første omgang, at opgøret skulle spilles om.
Læs også:Håndbolddrama fortsætter: Kolding anker dom om omkampInstansen begrundede omkampen med to regelbrud, der med rimelig sandsynlighed har haft afgørende betydning for kampens resultat.
Den beslutning er nu ændret, da Håndboldens Appelinstans ikke mener, at de to regelbrud kan siges at have været kampafgørende.
/ritzau/FacebookTwitterKopier linkEmner:KIF Kolding København|GOG Håndbold|Håndbold




https://www.dr.dk/nyheder/indland/kongehuset-takker-nu-nej-til-gratis-biler

IndlandKongehuset takker nu nej til gratis bilerDet er slut med at modtage gratis biler fra det private erhvervsliv for Kongehusets medlemmer.
(Arkiv) Kronprinsparret og de øvrige kongelige vil ikke længere tage imod biler som gaver, oplyser hoffet.
Af Sean Coogan og Sally Frydenlund23.
nov.
2018 kl.
09.
44 | opdateret 23.
nov.
2018 kl.
13.
35Bemærk: artiklen er mere end 30 dage gammelLæs opDe danske kongelige må ikke længere modtage biler som gave fra erhvervslivet.
Det skriver Ekstra Bladet i dag.
Kongehuset har gennem årene modtaget adskillige biler som gaver.
Herunder i forbindelse med det royale bryllup i 2004, hvor kronprins Frederik og kronprinsesse Mary modtog fem biler.
Men det er altså slut med den slags gaver nu, lyder meldingen fra Kongehuset.
Kongehuset ønsker ikke at udtale sig om sagen til DR Nyheder, men har kommenteret sagen over for Ekstra Bladet.
- Det kan godt være, det var sådan engang, men i dag modtager Kongehuset ikke biler som gaver, ligesom Kongehusets medlemmer ikke deltager i direkte markedsføring af virksomheder, lyder det fra Kongehusets kommunikationsafdeling ifølge avisen.
Kronprins Frederik får overrakt nøglerne til en ny Volvo af Helge Hougård, administrerende direktør i Volvo Personvogne i 1991.
Ifølge Ekstra Bladet vil Kongehuset ikke oplyse, hvornår ændringen er trådt i kraft eller om retningslinjen også gælder andre gaver end biler.
- Vi bruger vores sunde fornuft, siger Kongehusets kommunikationsafdeling til avisen.
Kongehuset tog afstand fra reklameDa Prins Nikolai sidste år fik en Renault Twingo i fødselsdagsgave, var det hans far, prins Joachim, der var den glade giver.
Tidligere denne uge måtte Kongehuset dog beklage, at den unge prins optrådte i en pressemeddelelse for et biludlejningsfirma med nyheden om, at prinsen havde valgt et abonnement hos dem på en af deres biler.
Der var tale om en fejltagelse, som der nu var rettet op på, lød meldingen fra Kongehusets kommunikationsafdeling ifølge flere medier.
Efterfølgende blev pressemeddelelsen fra biludlejningsfirmaet trukket tilbage.
Mens det nu er slut med at agere udstillingsvindue for gavmilde bilimportører, har Kongehusets medlemmer en række fordele i forhold til deres køretøjer.
Dronningen, kronprinsparret, prins Joachim og prinsesse Benedikte er alle fritaget for betaling af registreringsafgifter og grønne afgifter på deres køretøjer.
FacebookTwitterKopier linkEmner:Ekstra Bladet|Royalt|Biler|Udlejningsvirksomhed|Renault




https://www.dr.dk/nyheder/viden/klima/klimaraadet-politikernes-klima-kurs-er-urealistisk-og-uambitioes

Datacentre i DanmarkSe temaKlimaKlimarådet: Politikernes klima-kurs er urealistisk og uambitiøs Ny analyse kritiserer de politiske klimaplaner, som sænker tempoet på Danmarks grønne omstilling markant.
Klimarådet præsenterer fredag sin analyse af, hvordan det går med Danmarks nationale klimamålsætninger og internationale klimaforpligtelser.
Af Maria Lise Behrendt23.
nov.
2018 kl.
10.
00Bemærk: artiklen er mere end 30 dage gammelLæs opI 2030 skal 55 procent af det danske energiforbrug komme fra vedvarende energikilder.
I 2050 skal Danmarks udledning af drivhusgasser gå i nul.
Der er mange grønne målsætninger på tegnebrættet for Danmarks fremtid.
Problemet er bare, at vi med de nuværende politiske initiativer i form af Energiaftalen fra 2018 og regeringens udspil til en klimaplan langt fra er på rette spor i forhold til at nå både egne, nationale klimamålsætninger og internationale forpligtelser.
Hvis Danmark skal være netto-nuludleder i 2050, skal vi bestige en enorm stejl kurve, hvis ikke vi får lagt nogle planer, der er mere ambitiøse end dem.
Katherine Richardson, klimaprofessor og medlem af Klimarådet.
Det konkluderer Klimarådet i den netop udgivne analyse: “Status for Danmarks klimamålsætninger og -forpligtelser 2018”.
- Vi er i gang med at gøre det svært for os selv at nå de nødvendige mål, siger klimaprofessor Katherine Richardson fra Statens Naturhistoriske Museum, der er medlem af Klimarådet og medforfatter til analysen.
Omstillings-tempo reduceres til en fjerdedelDanmark har en ambition om at være netto-nuludleder i 2050.
Det vil sige, at vi ikke udleder flere drivhusgasser, end vi kan kompensere for ved tilsvarende CO2-optag.
Fx ved at plante mere skov eller ved finansiering af drivhusgas-reduktioner i andre lande.
Læs også:Klimarådet: Vi burde starte forfra med den grønne omstillingMen den ambition harmonerer ikke med de samlede tiltag i Energiaftalen fra 2018, som blev vedtaget af et enigt Folketing og regeringens udspil til en klimaplan, som blev fremlagt i oktober.
Landbruget er i krise, og derfor har man politisk valgt at gå udenom det.
Men måske skulle vi bruge lidt mere krudt på reelle omstillinger inden for landbruget.
Katherine Richardson, klimaprofessor og medlem af Klimarådet.
Faktisk kommer der til at ske en brat opbremsning i det tempo, som udledningen af drivhusgasser i dag falder med.
“Tempoet i reduktionen af drivhusgasudledningen vil i det kommende årti blive reduceret til blot en fjerdedel af den hastighed, der historisk har været i indeværende årti og tidligere”, lyder det i Klimarådets analyse.
- Hvis Danmark skal være netto-nuludleder i 2050, skal vi bestige en enorm stejl kurve, hvis ikke vi får lagt nogle planer, der er mere ambitiøse end dem, vi har nu, siger Katherine Richardson.
Biler, boliger, bønderNetop budskabet om at få lagt en realistisk plan, er, ifølge Katherine Richardson, det vigtigste budskab i Klimarådets analyse:- Vores job i Klimarådet er at sige: I mangler det her i planen og så komme med nogle ideer til, hvordan hastigheden på den grønne omstilling kan øges, så det ikke bliver for svært og dyrt i fremtiden, siger hun.
Derfor præsenterer Klimarådet også en række eksempler på konkrete tiltag, der kan gøre det muligt at nå både nationale klimamålsætninger og internationale forpligtelser.
Blandt andet i forhold til den såkaldte ikke-kvotesektor - populært kalder biler, boliger, bønder - som omfatter blandt andet landbruget, transportsektoren og opvarmning af private bygninger.
Boksen herover præsenterer en række eksempler på tiltag, der tilsammen udgør de nødvendige udledningsreduktioner i ikke-kvotesektoren.
De tjener udelukkende til inspiration.
Tryller med klimaregnskabetOverfor EU er Danmark forpligtet til at nedbringe udledningerne i ikke-kvotesektoren med 39 procent i 2030 i forhold til 2005.
Det kan vi ifølge Klimarådets analyse ikke nå med de nuværende initiativer.
Om CO2-kvoter og LULUCF-kreditterEUs CO2-kvoteordning sætter loft for, hvor meget CO2, der i alt må udledes i EU.
Medlemslandene kan handle med kvoterne.
Ved at annullere nogle af sine CO2-kvoter, kan Danmark slippe for at reducere en tilsvarende mængde CO2 fra ikke-kvotesektoren (biler, boliger, bønder).
Klimarådet kritiserer dog brugen af CO2-kvoter for ikke at give nogen reel reduktion.
Samtidigt anslår Klimarådet, at øvelsen bliver relativt dyr for Danmark pga.
stigende kvotepriser.
LULUCF er beregninger af ændringer af jordens kulstofpulje og binding af kulstof i biomasse.
Altså i bund og grund, hvor meget CO2 et bestemt jordareal optager eller frigiver.
Har man forventning om et øget kulstofoptag i landbrugsjord, kan man - så at sige - optage kredit i det.
Desuden er en stor del af de planlagte reduktioner baseret på de såkaldte LULUCF-kreditter og annullering af CO2-kvoter.
- Det er en fuldstændig legal øvelse at indregne LULUCF-kreditter og CO2-kvoter, men det giver kun en meget lille reel reduktion i CO2-udledninger.
Samtidig omstiller vi ikke noget som helst, siger Katherine Richardson.
Regeringen er flere gange blevet beskyldt for at “trylle” med klimaregnskabet ved at bruge CO2-kvoter og LULUCF-kreditter af blandt andet Jørgen E.
Olesen, der er klimaprofessor på Aarhus Universitet.
- Landbruget er i krise, og derfor har man politisk valgt at gå udenom det.
Men måske skulle vi bruge lidt mere krudt på reelle omstillinger inden for landbruget, siger Katherine Richardson, og understreger, at landbruget bestemt ikke er det eneste område, hvorpå der kan gøres mere.
Biobrændstoffer er ikke løsningenEn anden EU-forpligtelse handler om andelen af vedvarende energi (VE) i transportsektoren i 2020.
Danmark skal - ligesom de øvrige medlemslandede - nå et mål om at ti procent af energien skal komme fra VE.
Det kan vi ikke med den nuværende politik.
I Energiaftalen fra 2012 lægges der dog op til, at Danmark kan nå målet ved at forhøje kravet til iblanding af biobrændstoffer i benzin og diesel fra nuværende 5,75 til ti procent.
Der kritiserer Klimarådet.
For det får rent faktisk CO2-udledningen til at stige.
Visse biobrændstoffer kræver nemlig et stort areal til produktion, hvilket kan resultere i fx skovrydninger.
Se DRs politikse korrespondent Uffe Tang forklare regeringens udspil til en klimaplan.
FacebookTwitterKopier linkEmner:Miljøpolitik|Klimarådet|EU|Landbrug|København




https://www.dr.dk/nyheder/politik/minister-afviser-klimaraads-konklusion-vi-naar-fuldt-ud-maalene-groen-omstilling

Datacentre i DanmarkSe temaPolitikMinister afviser Klimaråds konklusion: Vi når fuldt ud målene for grøn omstillingEn ny rapport fra Klimarådet sår tvivl om tempoet i den grønne omstilling.
Minister afviser konklusion.
Klima- og energiminister Lars Christian Lilleholt afviser konklusionen fra Klimarådet om, at den grønne omstilling går for langsomt.
Af Nicolas S.
Nielsen og Morten Kaus23.
nov.
2018 kl.
11.
27Bemærk: artiklen er mere end 30 dage gammelLæs opDet går ikke hurtigt nok med den grønne omstilling, og det skyldes, at politikernes klimakurs er urealistisk og uambitiøs.
Det er – i overskriftsform – konklusionen fra det uafhængige ekspertorgan Klimarådet.
Konklusionen bliver dog hældt af bordet af energi- og klimaminister Lars Christian Lilleholt (V), der har stået i spidsen for en energiaftale tidligere på efteråret samt regeringens klimaudspil.
- Jeg deler ikke Klimarådets opfattelse af, at der ikke er tempo i de tiltag, der gøres.
Vi når fuldt ud de mål, vi har forpligtet os til i 2020 og med tiltag der ligger fra 2030, så når vi også de massive reduktionsmål, vi skal nå der, siger han.
Jeg synes, at den indsats vi gør fra dansk side, kan vi godt være rigtig stolt over.
Den klimaplan som regeringen har præsenteret 12 år før vi skal nå i mål, viser en række konkrete veje.
Men det er også klart, at Danmark ikke løser det her alene.
Klima- og Energiminister Lars Christian Lilleholt (V)Krads klimakritik fra klimarådKonklusionen er en anden i Klimarådets rapport, der blev præsenteret her til formiddag.
For nok har Danmark ambition om at være netto-nuludleder i 2050.
Det vil sige, at vi ikke udleder flere drivhusgasser, end vi kan kompensere for ved tilsvarende CO2-optag.
Fx ved at plante mere skov eller ved finansiering af drivhusgas-reduktioner i andre lande.
Men det harmonerer ikke med de tiltag fra Energiaftalen og regeringens udspil til en klimaplan.
Faktisk kommer der til at ske en brat opbremsning i det tempo, som udledningen af drivhusgasser i dag falder med, lyder konklusionen.
Læs også:Klimarådet: Politikernes klima-kurs er urealistisk og uambitiøsDe 38 tiltag i regeringens udspil bør dog drive Danmark i mål, siger klimaministeren.
- Jeg er helt overbevist om, at vi når de mål, vi skal nå i 2030, siger han.
Hvad ligger der bag det her fald i CO2-reduktioner, som Klimarådet påpeger?
- Jamen det er da en kæmpemæssig stor udfordring at nå klimamålene.
Men med de mål og initiativer som regeringen gør, blandt andet med udfasning af benzin- og diselbiler, så når vi i mål i 2030.
Se hvordan Danmark har annulleret CO2-kvoter for at nå de grønne mål i videoen herover.
Transportsektor skal gøres grøn hurtigereEt af de steder, hvor tempoet skal øges, er i transportsektoren, hvor Danmark har forpligtet sig til at øge mængden af vedvarende energi til 10 procent inden 2020 – altså om lige godt et år.
Status er lige nu, at vi er på vej til at nå 6,5 procent.
En række regnskabstekniske manøvrer bringer os yderligere nærmere, og dermed står Danmark lige nu til at opnå 8,7 procent vedvarende energi på transportområdet ved årsskiftet til 2020.
KlimarådetKlimarådet er et uafhængigt ekspertorgan, der er sat i verden, fordi Danmark ligesom resten af EU har en politisk målsætning om at reducere CO2-udslippet med 80-95 % frem mod 2050.
Klimarådet rådgiver om, hvordan Danmark på den bedste og billigste måde gennemfører omstillingen til et lavemissionssamfund i 2050.
Klimarådet bidrager med solide, faglige anbefalinger, der hviler på uafhængige analyser med udgangspunkt i det overordnede mål for 2050.
For at nå det mål er det nødvendigt at se på mulighederne for reduktion af drivhusgasser i hele samfundet i løbet af de næste 35 år.
I den forbindelse er det vigtigt at fastsætte delmål, der anviser vejen frem.
Derfor ser Klimarådet på, hvad de bedste løsninger er for Danmark på både kort, mellemlangt og langt sigt under hensyntagen til Danmarks forsyningssikkerhed, konkurrenceevne og muligheder for fortsat vækst og udvikling til gavn for borgernes velfærd.
Klimarådet er nedsat ved lov.
Kilde: Klimarådets hjemmeside.
Lars Christian Lilleholt, et af de steder, hvor Danmark har forpligtet sig til at øge mængden af vedvarende energi er i transportsektoren.
Hvad skal man gøre for at komme op til de 10 procent, som vi har forpligtet os på?
- Regeringen er indstillet på at øge iblandingskravet, så vi når de 10 procent vedvarende energi i transportsektoren.
Læs også:Oppositionspartier om ny klimaplan: Regeringen svigter, når det kommer til landbrugetEt iblandingskrav er et politisk krav om at blande avancerede biobrændstoffer i benzin, diesel og gas for dermed at gøre den mere miljøvenlig.
Minister erkender udfordringLars Christian Lilleholt erkender dog, at det er en udfordring at realisere ambitionen om at få en million grønne biler på vejen inden 2030.
- Jeg er enig i, at der skal gøres en kæmpe indsats.
Det at nå en million elbiler og lavemissionsbiler inden 2030 gør man ikke bare sådan lige.
Det er også derfor, vi nedsætter en transportkommision, der kan komme med anbefalinger.
Det er en kommission, der skal arbejde hurtigt.
Er du parat til at binde en bindende ambition?
- Vi er parat til fra 2030 at stoppe for salget af traditionelle biler, som vi kender det i dag.
Lars Christian Lilleholt, da FN’s klimaråd kom med en rapport i august måned, sagde du, at vi skulle gøre alt, hvad vi kunne - alt hvad der står i vores magt.
Nu kommer den her rapport.
Hvilket billede mener du det tegner af den danske klimaindsats og klimaets tilstand i det hele taget?
- Jeg synes, at den indsats vi gør fra dansk side, kan vi godt være rigtig stolt over.
Den klimaplan som regeringen har præsenteret 12 år før vi skal nå i mål, viser en række konkrete veje.
Men det er også klart, at Danmark ikke løser det her alene.
FacebookTwitterKopier linkEmner:Lars Christian Lilleholt (politiker)|Venstre|Miljøpolitik|Klimarådet|Energipolitik




https://www.dr.dk/nyheder/regionale/fyn/fredeligt-boligkvarter-kan-ende-paa-ghettolisten-igen

FynFredeligt boligkvarter kan ende på ghettolisten - igenDen nye ghettolov kan ramme de forkerte områder, frygter borgmester og beboerforening i Svendborg.
- Hvis du så et parallelsamfund i vores område, så ville vi gå talstærkt ind og arbejde med dem - i stedet for at fjerne dem fra området, fortæller Karina Frederiksen fra Skovparken i Svendborg.
(© (c) privatfoto)Af Trine Søgaard Rødkær og Sine Skott23.
nov.
2018 kl.
07.
50Bemærk: artiklen er mere end 30 dage gammelLæs opEt fredeligt boligområde, hvor boligblokke, rækkehuse og ældreboliger ligger side om side, kan risikere at komme på ghettolisten efter den nye og omstridte ghettolov.
Karina Frederiksen bor selv i Skovparken, som ligger i den nordøstlige del af Svendborg.
Det er her, hendes børn har leget på gaden, og hun selv går til den årlige juletræstænding.
Men den gode julestemning kan slutte brat den 1.
december, for her bliver den nye ghettoliste offentliggjort, og med de nye regler kan Skovparken ryge direkte tilbage på listen, ligesom den var fra i 2010-2016.
- Folk tænker, at det er død, vold og ødelæggelse, men det er det overhovedet ikke.
Det er et lige så fredeligt parcelhusområde som alle andre steder, fortæller Karina Frederiksen, som også er næstformand i beboerforeningen.
Skovparken røg af listen, da kriminaliteten faldt, men området er stadig et af de steder med højest arbejdsløshed i Danmark.
Presset til hovedløse løsningerI Svendborg Kommune har de oplevet, at det har haft store konsekvenser, når et område kommer på ghettolisten.
Ikke bare for det enkelte område, men for hele kommunen, forklarer borgmesteren:- Hele vores sociale indsats bliver rettet mod det område, som har fået stemplet.
Men i virkeligheden er der andre steder i vores by, som er meget mere udfordret, forklarer Bo Hansen (S).
Her tænker han på et område, hvor der bor under 1.
000 mennesker, og som derfor ikke kan blive stemplet som ghetto.
- Den her lovgivning får os til at løbe hovedløst rundt og lave nogle løsninger, som ikke er gode for lokalsamfundet.
Den nye ghettoplan vil også gøre det sværere for boligområderne at komme af listen igen.
FacebookTwitterKopier linkEmner:Bo Hansen (politiker)|Socialdemokraterne|Bolig|Socialforhold|Svendborg




https://www.dr.dk/sporten/oevrig/nervoes-carlsen-er-taet-paa-tabe-10-parti-i-vm-finalen

Øvrig sportNervøs Carlsen er tæt på at tabe 10.
parti i VM-finalenFor 10.
parti i træk spillede Magnus Carlsen og Fabiano Caruana uafgjort i VM-finalen i skak.
10.
parti i VM-finalen endte uafgjort.
Af Johan Haarløv23.
nov.
2018 kl.
07.
44Bemærk: artiklen er mere end 30 dage gammelLæs opNorske Magnus Carlsen måtte kæmpe hårdt i det 10.
parti i VM-finalen i skak, men endte med at få uafgjort.
Carlsens amerikanske modstander, 26-årige Fabiano Caruana, havde initiativet i partiet, hvor han for første gang afveg fra den åbning med hvid, som han ellers havde brugt hele finalen.
Læs også:Carlsen-manien raser: Nordmændene er gale med skakMagnus CarlsenFødt 1990Norsk verdensmester i skakVandt VM i 2013, 2014 og 2016Med VM-titlen i 2013 blev Magnus Carlsen den første vesterlænding til at vinde turneringen siden amerikaneren Bobby Fischer i 1975Figurerede i 2013 på Time Magazines liste over verdens 100 mest inflydelsesrige personer- Jeg troede, jeg havde tjekket alle Caruanas tidligere åbninger, men åbenbart ikke.
Men det var nu fint nok med mig, fordi jeg kunne se, at det ville blive et indviklet parti efter dét træk.
- På et tidspunkt kunne jeg virkelig godt lide, hvordan mine brikker stod, men jeg overvurderede nok situationen og gik lidt for offensivt til værks, sagde Carlsen efter kampen ifølge den engelske avis The Guardian.
Gik efter at vindeNordmanden refererer til et træk midt i kampen, hvor han lidt overraskende angreb med sin konge.
Trækket gav bagslag, og derfra var det kamp for nordmanden om ikke at tabe partiet.
- Jeg gik efter at vinde, men efter midt træk med kongen indså jeg, at det ville blive en kamp bare for at få uafgjort.
Heldigvis lykkedes det, men han kunne også have presset mig endnu mere, siger Carlsen, der samtidig anerkender, at han var nervøs.
Der spilles bedst af 12 partier i VM-finalen.
Stillingen er lige nu 5-5.
Læs også:Hvorfor spiller Carlsen og Caruana hele tiden remis i VM i skak?
De ti uafgjorte partier i træk af den længste stribe af remis’er i VM i skaks 132-årige historie.
Ender den ordinære kamp uafgjort, skal Carlsen og Caruana spille fire partier hurtigskak, hvor deres tid til at trække reduceres til 25 minutter.
Her vil Carlsen være storfavorit til at tage sejren.
Nordmanden er nummer ét på verdensranglisten i hurtigskak, mens Caruana er nummer otte.
Du kan se meget mere til Magnus Carlsen i dokumentaren – Magnus – det norske skakgeni – på DR TV.
FacebookTwitterKopier linkEmner:Skak|The Guardian|Magnus Carlsen (skakspiller)




https://www.dr.dk/sporten/oevrig/danmarks-bedste-alpinist-foer-world-cup-start-jeg-vil-i-top-30-hver-gang

Øvrig sportDanmarks bedste alpinist før World Cup-start: 'Jeg vil i top-30 hver gang'Christoffer Faarup kører i weekenden det første løb i den alpine World Cup-sæson.
Danske Faarups bedste World Cup-resultat er en 36.
plads.
Af Kasper Heide Lund23.
nov.
2018 kl.
07.
10Bemærk: artiklen er mere end 30 dage gammelLæs opDanmarks bedste alpine skiløber Christoffer Faarup tager i weekenden hul på en ny sæson af World Cuppen.
Første afdeling køres i Lake Louise i Canada, og danskeren er ankommet med en god følelse i kroppen.
- Jeg har haft nogle gode styrtløbstræninger de sidste par uger, og jeg synes faktisk, at jeg kører godt og er i god form før sæsonstarten.
Så jeg tror, at det kan blive rigtig godt, siger han til DR Sporten.
Læs også:Faarup vinder fjerde DM-guld i storslalomFaarup skal køre styrtløb lørdag, mens han skal i aktion i Super G søndag.
- Jeg kommer til at prøve at give fuld smæk på begge dele, men styrtløb er klart bedst for tiden, så det er der mit hovedfokus ligger.
Super G har været virkelig dårligt, så jeg tror, vi skal lidt længere ind i sæsonen, før jeg kan præstere der også.
Men jeg vil give den gas i begge discipliner uanset hvad.
- Jeg håber, at jeg kan kører i top-30 ved det første løb, men der er mange gode løbere med, og man skal ramme dagen for at være i nærheden, siger hobrogenseren.
Danske Christoffer Faarup bor til daglig i Norge for at kunne træne sit skiløb.
Christoffer Faarup er aldrig endt bedre end som nummer 36 i et World Cup-løb.
Alligevel flugter målsætningen for sæsonen med håbet for weekendens præstation.
- Fordi det er så svært at kunne blande sig i top-30, så er målet i sæsonen at prøve at køre i top-30 hver gang.
Det kommer helt klart ikke til at kunne lade sig gøre hver gang, men hvis bare det nogle gang kan lade sig gøre, så vil det være rigtig, rigtig stort.
Det vil være et skridt på vejen videre.
Læs også:Faarup henter favoritsejr ved DM i Super-GDen vej skal gerne ende ud i meget større resultater end en top-30 for den 25-årige skiløber.
- Jeg håber, at jeg i løbet af de næste tre til fire år er blandt de allerbedste i verden, men det er noget, som taget tid.
For så skal man tage point i alle løb og så tage flere og flere point, siger han.
Christoffer Faarup var i februar til vinter-OL, hvor hans bedste placering var en 30-plads i alpint kombineret.
FacebookTwitterKopier linkEmner:Christoffer Faarup (skiløber)|Skisport|De Olympiske Lege|Canada




https://www.dr.dk/nyheder/indland/8-ud-af-13-ghetto-borgmestre-det-er-svaert-komme-af-ghettolisten

Regeringens ghettoudspilSe temaIndland8 ud af 13 ghetto-borgmestre: Det er for svært at komme af ghettolisten- Man skal have mulighed for at komme ud af det, og der må vi sige, at det godt nok kræver meget, siger en af borgmestrene.
I Korskærparken i Fredericia har man sammen med jobcenteret lavet et forløb for unge mellem 18 og 29 år, der skal ruste dem til uddannelse og arbejde.
Andelen af beboere, der står uden for arbejdsmarkedet, må nemlig ikke være for høj - så kan området ikke komme af ghettolisten.
(© dr)Af Louise Damløv, Nickolaj Sander og Theis Lange Olsen23.
nov.
2018 kl.
07.
45Bemærk: artiklen er mere end 30 dage gammelLæs opNye legepladser.
Renovering af lejlighederne.
Fleksibel udlejning til pendlere og studerende.
Hjælp til at søge job og uddannelse.
Selv om kommunerne sætter masser af initiativer i gang for at få boligområder af den meget omtalte ghettoliste, er det for svært.
Sådan lyder det fra flere borgmestre i de kommuner, der har boligområder på listen.
I alt mener otte ud af de 13 borgmestre med ghettoområder i deres kommuner, at det overordnet set er for svært at komme af regeringens ghettoliste med de nuværende kriterier.
Det svarer de i en rundspørge, DR Nyheder har lavet.
- Der er ingen tvivl om, at hvis du er fanget i noget, så vil du gerne ud af det, og så skal man have mulighed for at komme ud af det, og der må vi sige, at det godt nok kræver meget at komme af de her lister.
Det er et problem, siger Fredericias borgmester Jacob Bjerregaard (S).
I Fredericia Kommune er boligområdet KorskæLæs også:Først forskønnede man boligområde for 433 mio.
kr.
Nu vil regeringens ghettoplan rive det nedrparken på listen.
Her har man blandt andet renoveret alle bygninger for et milliardbeløb og på den måde tiltrukket andre beboere, forklarer borgmesteren.
Området er på ghettolisten, fordi der er for mange beboere af anden etnisk herkomst, fordi en for høj andel af beboerne ikke har anden uddannelse end folkeskoleeksamen, og fordi for mange står uden for arbejdsmarkedet.
Unge på vej mod uddannelseDet har kommunen prøvet at rette op på ved blandt andet at lave forløb sammen med Fredericia Jobcenter til unge mellem 18-29 år for at ruste dem til at tage en uddannelse og senere et arbejde.
21-årige Sheyenne Schmidt Andersen, der bor i Korskærparken, er en af de unge, der er med i forløbet, da DR Nyheder besøger Medborgerhuset i området.
- Det der er vigtigst lige nu er, at jeg får nogle små sejre og får bygget selvværdet op igen og har nogle mennesker til at hjælpe mig med at finde ud af, hvad der er realistisk fremover, hvad er det jeg egentlig gerne vil, og hvordan jeg kommer i gang med det.
Jeg får rigtig meget støtte herovrefra, fortæller hun.
Cirka to ud af tre af de unge, der har været igennem et forløb er kommet i uddannelse eller job, viser tal fra Korskærparken.
På grund af det og andre initiativer i Korskærparken kan borgmesteren ikke forstå, at området stadig bliver kaldt en ghetto.
- Der burde være noget lys forenden af tunnelen, så man kunne komme af listen efter alle de tiltag, vi har lavet, siger Jacob Bjerregaard.
Det er nogle forskellige kriterier, der betyder, at man havner på listen.
Fx kriminalitetsraten og ledighed.
Kunne man ikke vende den om og sige: Gør I nok for at barbere det antal ned - I har jo mulighederne.
- De senere år har vi lavet et hav af indsatser i Korskærparken, vi har renoveret lejlighederne, fået flere grønne områder, investeret massivt i uddannelse og beskæftigelsesindsatser derude, investeret i sociale indsatser, så vi har rykket os rigtig meget, og det har beboersammensætningen også.
Og derfor er det en udfordring, hvis vi fortsat skal kalde det for ghetto, siger Jacob Bjerregaard.
(© dr)- Ghettostemplet gør det ikke nemmereI Kolding er borgmester Jørn Pedersen (V) enig med Fredericias borgmester i, at det overordnet set er for svært at komme af ghettolisten, når et område først er på.
Han hæfter sig især ved, at hvis et område i år kommer på listen over hårde ghettoområder, så forpligtes kommunen til at nedbringe andelen af almene familieboliger i området til højst 40 procent inden 2030.
Også selv om området ændrer status i mellemtiden, hvilket i sidste ende kan betyde, at folk må flytte, eller bygninger skal rives ned.
Det skyldes regeringens nye ghettoplan, som blev vedtaget i går med et bredt flertal i folketinget.
Fakta om ghettoplanenGhettoplanen skal medvirke til at afvikle hårde ghettoområder i Danmark.
Loven er en del af en større indsats mod parallelsamfund.
Ifølge loven bliver et boligområde klassificeret som en ‘hård ghetto’, hvis det fire eller fem år i træk har optrådt på ghettolisten.
Bliver et boligområde til en hård ghetto, skal mængden af almene familieboliger nedbringes til højst 40 procent inden 2030.
Det kan blandt andet ske ved at sælge til private investorer, omdanne til ungdoms- eller ældreboliger eller rive ned.
En ny tillægsaftale åbner dog for, at mindre områder, hvor kriminaliteten ikke er for høj, kan nøjes med at rive færre boliger ned.
Bag ghettoplanen står regeringen, Dansk Folkeparti, Socialdemokratiet samt SF.
Loven træder i kraft den 1.
december.
Kilde: Regeringen.
dk, Danmarks Almene Boliger, ft.
dk.
- Det betyder, at ghettostemplet vil være på området frem til 2030, og det gør det ikke ligefrem lettere at løse den opgave, der ligger i det, siger Jørn Pedersen, der ærgrer sig over, at to områder i kommunen, nemlig Munkebo og Skovparken pt er på regeringens ghettoliste - på trods af, at det ifølge ham går bedre.
- Vi har fuld fokus på at få folk i uddannelse og job.
Kriminaliteten er helt lav, men så er der er en udfordring med den gruppe, som ikke er kommet i job, og som har været i landet i over 20 år.
Og det er en kæmpe udfordring lige med den gruppe, men resten kører sådan set super, siger Jørn Pedersern (V).
Nye muligheder med ghettoplanOgså I Odense mener borgmester Peter Rahbæk Juel (S), at det overordnet set er for svært at komme af ghettolisten.
- Ja det er det, og det er derfor, vi skal tage mere drastiske virkemidler i brug.
Der er lavet mange gode tiltag, som har virket, men summen af de negative mønstre, der er i de her boligområder, har været stærkere, siger han.
Fra 2019 til 2026 udmøntes 10 milliarder kroner fra Landsbyggefonden til renovering, nedrivning, infrastrukturændringer, boligsociale indsatser og huslejenedsættelser i de udsatte boligområder.
Den ansvarlige minister på området, Ole Birk Olesen (LA), der er transport-, bygnings- og boligminister ønsker ikke at stille op til interview, men skriver i en mail til DR Nyheder:- Jeg forstår ikke borgmestrenes kritik.
De boligområder, som ikke længere opfylder ghettokriterierne vil ryge af ghettolisten, skriver han og fortsætter:- Med lov 38, som udmønter aftalen om bekæmpelse af parallelsamfund på boligområdet, får kommuner og boligorganisationer en lang række redskaber til at lave både fysiske og sociale indsatser, som kan omdanne ghettoområderne til velfungerende bydele, skriver han.
Forsker: Det er svært at ændrer gamle strukturerLov 38 er den lov, som regeringen med Dansk Folkeparti, Socialdemokratiet og SF, vedtog i går.
Loven definerer et boligområde som en ghetto, hvis andelen af indvandrere og efterkommere fra ikke-vestlige lande overstiger 50 procent.
Dertil kommer en række andre kriterier som beskæftigelse, kriminalitet, uddannelsesniveau og indkomst.
Og det er de kriterier, som gør, at det er svært at komme af ghettolisten, mener Fredericias borgmester Jacob Bjerregaard.
Den nye lov får kommuner en lang række redskaber både til at forbedre de fysiske og sociale indsatser.
Er det ikke nok?
- Det er altid fint at få værktøjer, men der følger også nogle rigtig voldsomme krav med, og der tror jeg, man skal være opmærksom på, hvad det egentlig indbefatter, siger Fredericias borgmester Jacob Bjerregaard.
Seniorforsker Rikke Skovgaard fra Statens Byggeforskningsinstitut forklarer, at de otte borgmestre har ret i, at det ikke nødvendigvis er blevet nemmere at komme af ghettolisten på trods af mulighederne i den nye lov.
- Fordi man får en værktøjskasse, er det ikke sådan, at man fra den ene dag til den anden kan ændre nogle strukturer, der er skabt over så lang tid, som de er, siger hun.
- En træls listeI Fredericia håber borgmesteren, at Korskærparken ikke længere fremgår af ghettolisten, når dette års liste udkommer 1.
december.
Det samme gør 21-årige Sheyenne Schmidt Andersen.
- Den her liste er lidt træls.
samfundsmæssigt vil det være super, hvis vi kom af, siger hun.
Og så håber hun, at hun med forløbet i medborgerhuset i ryggen kommer ind på en uddannelse og får et job, så hun ikke skal tælle med i statistikken over folk uden for arbejdsmarkedet.
- Jeg overvejer en professionsbachelor og ellers er det erhvervsuddannelserne.
Men det der med at være kreativ er supergodt for mig, siger hun.
Rundspørgen•DR Nyheder har spurgt de 13 borgmestre, der har ghettoer i deres kommuner om: Mener du, at det overordnet set er for svært at komme af regeringens ghettoliste med de nuværende kriterier?
JA: Sønderborg, Slagelse, København, Horsens, Odense, Fredericia, Esbjerg NEJ: Vejle, Guldborgsund Har ikke svaret: Holbæk, Aarhus, Høje TaastrupFacebookTwitterKopier linkEmner:Fredericia|Uddannelse|Odense|København|Økonomi




https://www.dr.dk/nyheder/udland/draebt-under-angreb-pa-kinas-konsulat-i-karachi

UdlandTo dræbt under angreb på Kinas konsulat i KarachiMindst to politifolk meldes dræbt efter angreb mod konsulat pakistansk havneby.
Gerningsmænd er på fri fod.
Sikkerhedsstyrker afspærrede området omkring konsulatet efter angrebet.
23.
nov.
2018 kl.
06.
51 | opdateret 23.
nov.
2018 kl.
07.
30Bemærk: artiklen er mere end 30 dage gammelLæs opDet kinesiske konsulat i den pakistanske havneby Karachi har fredag morgen været udsat for et angreb af tre selvmordsbombere.
Tre mænd forsøgte angiveligt at styre et køretøj proppet med sprængstoffer ind i bygningen, hvor konsulatet har til huse.
Det oplyser politichefen i Karachi til nyhedsbureauet Reuters.
De tre mænd er alle dræbt.
Det lykkedes ikke for mændene at komme ind i bygningen, men mindst to politifolk blev dræbt og en tredje hårdt såret i angrebet.
Fotografier lagt ud på sociale medier viser røg stige op fra bygningen, skriver AFP.
Der er ingen meldinger om eventuelle tilskadekomne på konsulatet.
En militant oprørsgruppe fra den pakistanske provins Balochistan hævder at stå bag angrebet.
Det siger en talsmand til AFP og Reuters.
- Der var tre selvmordsangribere, siger Jiand Baloch fra Balochistans Befrielseshær, som gruppen kalder sig.
- Kina udnytter vores ressourcer, begrunder han aktionen.
Kina er en af Pakistans nærmeste allierede og har investeret milliarder af dollar i et stort projekt, der skal forbinde den vestlige provins Xinjiang med Det Arabiske Hav.
Karachi er Pakistans største by og landets finansielle hovedstad.
/ritzau/FacebookTwitterKopier linkEmner:Kina|Pakistan|Udenrigspolitik|Kriminalitet




https://www.dr.dk/nyheder/viden/kroppen/stor-undersoegelse-vegetarisk-og-vegansk-kost-gaar-ud-over-knoglerne

KroppenStor undersøgelse: Vegetarisk og vegansk kost går ud over knoglerneDu skal huske kalktabletter, hvis du skærer kød, æg og mælk fra din kost.
Ellers risikerer du at få svage knogler, viser forskning.
Forskning viser, at veganere og vegetarer har færre mineraler i kroppen end personer, som spiser kød og animalske produkter.
Men grøntsager som grønkål, broccoli og grønne bønner er kilder til calcium.
Af Pernille Kjeldgaard Kristensen23.
nov.
2018 kl.
06.
30Bemærk: artiklen er mere end 30 dage gammelLæs opDu skal drikke din mælk for at blive stor og stærk.
Det har mange hørt i deres barndom.
Men det vigtigste er egentlig bare, at du får kalk nok -især hvis du fx ikke spiser smør og yoghurt og måske spiser vegetarisk eller vegansk.
I en ny undersøgelse har forskere samlet op på, hvad vi ved om betydningen af ikke at spise animalske produkter som fx kød, mælk og æg.
Og det har været nødvendigt med en samlet oversigt.
Hvor meget calcium skal du have om dagen?
Børn (7-10 år): 700 mg/dagPubertet: 900 mg/dagVoksne: 800 mg/dagGravide: 900 mg/dagAmmende: 1200 mg/dagÆldre: 1000 – 1200 mg/dagKilde: Osteoporose foreningenForskningen på området peger nemlig i to retninger, når det kommer til, om det er godt for dine knogler at droppe kød og animalske produkter: Nogle viser, at det er godt, mens andre viser, at der er skidt.
Læs også:Flere springer ud som vegetarer: Vi vil have mere grøntDerfor har spanske forskere samlet forskningsresultater fra over 37.
000 mennesker.
Resultatet viser, at veganere og vegetarer generelt har færre mineraler - primært calcium, altså kalk - i deres knogler.
Det er særligt veganere, som vælger alle animalske produkter fra - altså både kød, mælk og æg - der mangler kalk til at bygge stærke knogler.
Men det kan også være et problem for vegetarer.
Recept på P1Hør mere om emnet i P1's sundhedsvidenskabelige program Recept: Fredag, klokken 10.
00-11.
00 eller her.
Vi selvdiagnosticerer mere end nogensinde før, og sociale medier udbreder skrækhistorier om sygdomme med epidemisk effektivitet.
Recept er programmet, der løfter blikket fra internettets søgemaskiner.
Med hjælp fra læger og input fra lyttere obducerer programmet de vigtigste sundhedsnyheder og de seneste medicinske gennembrud.
Vært: Maja Hald.
Og det kan altså få store konsekvenser, hvis man mangler kalk i sin kost.
Forskerne fandt nemlig ud af, at veganere og vegetarer oftere brækkede knogler.
Der er også større risiko for sygdomme som knogleskørhed, hvis man ikke får nok kalk.
- Det giver stof til eftertanke, at man måske lige skal give sine knoglers sundhed et eftersyn, hvis kosten ikke er så bredt sammensat, siger Bente Langdahl til Recept på P1.
Læs også:Op på løbebåndet og gnav i en broccoli: Gode gener afgør ikke din alderHun er forsker og overlæge på Afdelingen for Diabetes og Hormonsygdomme, Aarhus Universitetshospital.
Grøntsager kan også være vejen fremDet er heldigvis ikke kun fra mælkeprodukter, at man kan få kalk ind i kroppen.
Det kan også blive klaret gennem grøntsager.
Men når man lever efter en vegansk eller vegetarisk kost, så skal man være ekstra opmærksom på, at man får nok kalk gennem sin mad.
Gode grøntsags-kilder til kalkGrønkålGrønne bønnerBroccoliSelleriSpidskålGulerodKilde: Osteoporose foreningen- Jo mere ensidig kost man spiser, jo større ansvar påtager man sig for at sikre sig, at den indeholder alle de ting som kroppen har brug for, siger Bente Langdahl.
Elitesportsudøvere skal også være opmærksommeHun forklarer, at det kan også gøre sig gældende, hvis man for eksempel er elite idrætsudøver eller på en diæt, hvor den strenge kost ikke indeholder nok kalk.
Så det er vigtigt, at man snupper nogle kalktabletter, hvis det ikke kommer gennem maden.
- Man skal ikke drikke mælk, hvis man ikke har lyst.
Man skal bare sikre sig, at man får sin kalk på en anden måde, siger Bente Langdahl.
Om du får kalk gennem tabletter eller et glas mælk, det er faktisk lige meget.
Bente Langdahl forklarer nemlig, at du gennem de fleste kalktabletter på det danske marked optager cirka 25 procent af det kalk, som er i tabletten.
Læs også:Mindst 350.
000 lider af knogleskørhed: Mange ved det ikkeI et glas mælk optager kroppen cirka 30 procent af kalken.
Så hvis du har skåret kød og animalske produkter fra din kost, så husk på dine knogler, og få kalk på andre måder.
FacebookTwitterKopier linkEmner:Fødevarer|Videnskab|Aarhus Universitetshospital|DR P1|Sygdomme og lidelser




https://www.dr.dk/sporten/oevrig/carlsen-manien-raser-nordmaendene-er-gale-med-skak

Øvrig sportCarlsen-manien raser: Nordmændene er gale med skakNordmændene samles på barer for at se skak, seertallene til VM er tårnhøje og skak-apps downloades flittigt.
Alt sammen på grund af Magnus Carlsen.
© ScanpixAf Michael Christiansen - Stavanger23.
nov.
2018 kl.
06.
07Læs opPå en bar i centrum af Stavanger har et midaldrende par netop bedt bartenderen skifte kanal på det tv, der hænger i hjørnet over deres bord.
Det er fyraftenstid, og dagens VM-parti mellem Magnus Carlsen og Fabiano Caruana skal til at begynde.
- Han er meget populær her i landet, siger bartenderen om Magnus Carlsen, mens hun skænker en fadøl.
Magnus CarlsenFødt 1990Norsk verdensmester i skakVandt VM i 2013, 2014 og 2016Med VM-titlen i 2013 blev Magnus Carlsen den første vesterlænding til at vinde turneringen siden amerikaneren Bobby Fischer i 1975Figurerede i 2013 på Time Magazines liste over verdens 100 mest inflydelsesrige personerDet er skaksæson i Norge.
Lige nu afvikles nemlig VM i skak i London, og duellen står mellem amerikaneren Fabiano Caruana og nordmanden Magnus Carlsen.
Sidstnævnte stiller op som regerende verdensmester og er nummer et på verdensranglisten, mens Caruana er nummer to.
Skak er associeret med intelligens eller en smallere aktivitet.
Takket være Carlsen har det også fået et populært imageAtle Grønn, norsk stormester i skakAt påstå at nordmændene blot holder med Magnus Carlsen vil være en underdrivelse.
De elsker ham.
VM-turneringen i London dækkes nærmest mere intenst end de danske medier dækkede VM i fodbold i sommer.
Både avisen VGs tv-station og NRK - Norges udgave af DR - sender alle partier i fuld længde, hvilket ofte er fire-fem timer.
De tolv partier spilles mellem d.
9.
og d.
28.
november.
Dertil kommer tiebreak-partier, hvis det ender uafgjort.
I studierne har de to medier allieret sig med skakeksperter, mens publikum kan tage sig et parti skak mod hinanden i et dertil indrettet området, og i London har man reportere til at gå rundt "backstage" og lodde stemningen.
Både værter, eksperter og journalister er på fornavn med hele landets Magnus.
Tårnhøje seertalSeerne svigter ikke.
VMs første to partier havde i gennemsnit konstant flere end 250.
000 norske seere over hele sendingen.
Det betyder, at hver tyvende nordmand hele tiden så med, når Magnus Carlsen foretog et træk.
Og det er blot tal fra NRKs udsendelse.
Ved VM i 2016 havde kanalen et gennemsnit på 190.
000 seere per parti, hvilket betød at i alt 2,2 millioner nordmænd tunede ind og så Carlsen blive verdensmester for tredje gang.
Det gjorde skak til en af de mest sete idrætsgrene på norsk tv.
Og tallet ser altså ud til at blive slået ved dette mesterskab.
- Vi kan trygt konstatere, at interessen for skak også er stor i Norge i år, sagde NRKs analysechef, Kristian Tolonen, for en uge siden til NTB.
Det er ikke kun foran tv-skærmen, at nordmændenes interesse for det ternede bræt og de 32 sorte og hvide brikker kommer til udtryk.
Vore naboer mod nord finder også i stigende grad vej til hjemmesiden chess.
com for selv at spille skak.
Sitet melder om en kraftig stigning af norske medlemmer.
Under VM får chess.
com 600 nye norske brugere om dagen.
Tal, hvis lige man ikke ser hos nogen anden nation, kan chess.
com berette.
Uden for "skaksæsonen" ligger dette tal på omkring 100 nye brugere i Norge.
Også landets skakklubber nyder tilsyneladende godt af Magnus Carlsens evner på den store skakscene.
I den norske avis Aftenposten kunne man forleden læse, at Norges skakforbund havde 2.
481 medlemmer i 2012, året før Carlsens første VM-triumf.
I dag er 3.
683 nordmænd med i forbundet.
For at det ikke skal være løgn, er en skakbar tilmed netop åbnet i Oslo.
I baren, der blandt andre drives af en tidligere stormester i skak, kan man få sig et parti skak og en fadøl, eller man kan mødes og følge publikumsfavoritten Carlsen på tv-skærmene.
VM i skak 2018Afvikles 9.
-28.
november i London.
Står mellem Magnus Carlsen, Norge, og Fabiano Caruana, USA.
Turneringen består af tolv partier skak og et eventuelt tiebreak, hvis det står lige efter de første tolv partier.
En sejr giver et point, mens hver spiller får et halvt point, hvis partiet ender i remis (uafgjort).
Førstepræmien er på knap syv millioner danske kroner.
De to spillerne er rangeret som nummer et og to i verden på verdensranglisten.
Har ændret spillets imageAt Magnus Carlsen er blevet allemandseje illustreres også ved, at han i de senere år har lanceret flere skak-apps, hvor man kan forsøge at slå Carlsen eller få tips fra mesteren selv.
Carlsen, der ifølge Aftenposten er god for over 20 millioner, har eftersigende ikke skabt appsene for pengenes skyld, men fordi han ønsker at udbrede skakspillets muligheder for børn og unge.
Flere hundredtusinder har downloadet appsene, så noget tyder på, at det er lykkes.
Magnus Carlsen og Fabiano Caruana under VM-finalen.
EPA/FACUNDO ARRIZABALAGA Om de alle sammen er nordmænd, melder historien ikke noget om, men der er ingen tvivl om, at Magnus Carlsen har ændret Norsk skakkultur.
Allerede for to år siden beskrev skakekspert, stormester og tidligere redaktør på Norsk Sjakkblad, Atle Grønn, Carlsen-effekten som 'fuldstændig vanvittig'.
Atle Grønn forklarede dengang til The Guardian, at en af årsagerne til skakfeberen i Norge skal findes i Carlsens stil og fremtræden.
Carlsen - eller skakspillets Justin Bieber som han kaldes - er ung, flot, har været tøjmodel og optrædte førhen ofte på den røde løber.
Alt sammen noget, der appellerer meget bredt til befolkningen.
- Skak er associeret med intelligens eller en smallere aktivitet.
Takket være Carlsen har det også fået et populært image.
Tilbage på baren i Stavanger har parret tømt deres glas.
Konen henter en ny omgang i baren, for matchen på skærmen mellem Carlsen og Caruana trækker ud.
FacebookTwitterKopier linkEmner:Justin Bieber (musiker)|Skak|Norge|NRK|London




https://www.dr.dk/nyheder/regionale/hovedstadsomraadet/stilhed-foer-stormen-kystsikring-forsinket-i-flere-kommuner

KøbenhavnStilhed før stormen: Kystsikring forsinket i flere kommunerDer kan være store værdier på spil, så grundejerne kræver svar.
Havet truer flere steder grundejernes haver og huse i Nordsjælland.
Af Peter Bye Andersen23.
nov.
2018 kl.
06.
03Bemærk: artiklen er mere end 30 dage gammelLæs opStormsæsonen er over os, og det betyder risiko for oversvømmelser og smuldrende kyster.
Men i flere kommuner går det langsomt med at behandle kystbeskyttelsessager.
Det var ellers meningen, at det skulle sikre grundejerne hurtigt svar at lade kommunerne overtage opgaven per 1.
september fra Kystdirektoratet, der har fået massiv kritik for langsommelig sagsbehandling.
Der er store værdier på spil.
Der skete skader for næsten 100 millioner kroner under stormen Bodil på hele nordkysten.
Frits Thaulow, formand for kystbeskyttelseslaugI Halsnæs, Gribskov og Helsingør kommuner har man tilsammen overtaget 75 sager, der blandt andet omhandler sikring af strande og klager over eksisterende kystbeskyttelse.
Læs også:Lodsejere og politikere trætte af at vente på KystdirektoratetIngen af sagerne er dog endnu færdigbehandlede, og kommunerne melder om forlænget eller ukendt sagsbehandlingstid.
I Helsingør har man overtaget 12 sager, og her er man først lige gået i gang med at kigge på dem, fortæller Annemarie Westh, der er leder på natur- og miljøområdet.
- Vi er udfordrede, fordi vi ikke p.
t.
har den faglige og tekniske viden, der skal til, siger hun og forventer, at kommunen er oppe i omdrejninger inden for et år.
I Halsnæs, hvor man har fået 42 sager, er man så småt gået i gang med at behandle de første sager, hvoraf nogle kan have ventet på en afgørelse siden 2016.
Her forsøger man at mindske ventetiden ved at prioritere nogle ansøgninger over andre.
I Hyllingebjerg-Liseleje Kystbeskyttelseslaug er formand Frits Thaulow ikke overrasket over, at det ikke går hurtigere med det nuværende antal kommunale medarbejdere.
Han mener, at politikerne bør gøre mere for at sikre et tilstrækkeligt antal sagsbehandlere med den rette viden.
For grundejerne kan ikke vente længere på at få svar.
- Der er store værdier på spil.
Der skete skader for næsten 100 millioner kroner under stormen Bodil på hele nordkysten.
I vores område var der skader for 10-12 millioner kroner.
Vi er meget udsatte, siger han og fortsætter:- Det er en nervepirrende fornemmelse, som accelererer hver gang, der bliver optakt til storm, siger han.
42 sager og ingen pengeMen det bliver umulig at undgå forsinkelser, siger Anja Rosengreen (SF), der er formand for natur- og planudvalget.
- Vi kan ikke være ansvarlige for ventetiden i Kystdirektoratet.
Men det er selvfølgelig synd, hvis folk har ventet meget længe.
Men når vi får 42 sager og ikke ved, om vi får nogen særlig kompensation til nye medarbejdere, så kan der blive ventetid, siger hun.
Anja Rosengreen henviser til, at det endnu ikke er afklaret, hvor mange penge, der følger med opgaverne fra staten.
Regeringen har lagt op til at give 4,2 årsværk eller 2,1 millioner kroner til deling mellem kommunerne – et beløb som Kommunernes Landsforening, KL, og regeringen skal forhandle om til december.
Sådan er sagerne om kystbeskyttelse fordelt:Region Hovedstaden: 96 sagerRegion Sjælland: 58 sagerRegion Syddanmark: 65 sagerRegion Midtjylland: 32 sagerRegion Nordjylland: 32 sagerKilde: KystdirektoratetKan gå ud over den kommunale serviceOg det er slet ikke nok i Halsnæs, hvor man i forvejen skal fyre 50 medarbejdere på grund af dårlig økonomi, mener Anja Rosengreen.
- Hvis ikke vi har medarbejdere, der kan løfte opgaven, kommer vi til at prioritere.
Så kommer det til at gå ud over noget andet kommunalt service, siger hun og forventer, at der kommer flere nye sager oven i bunken i de kommende år.
Samme melding lyder fra Helsingør og Gribskov, hvor økonomien også er presset.
KL har ikke ønsket at udtale sig, og det har ikke været muligt at få en kommentar fra miljø- og fødevareminister Jakob Ellemann-Jensen (V) inden deadline.
FacebookTwitterKopier linkEmner:Jakob Ellemann-Jensen (politiker)|Kommunernes Landsforening|Kystdirektoratet|Kystsikring|Helsinge




https://www.dr.dk/nyheder/udland/clinton-opfordrer-til-strengere-indvandringspolitik-i-eu

UdlandClinton opfordrer til strengere indvandringspolitik i EUHillary Clinton "beundrer" Europas generøsitet over for indvandrere, men det er ikke vejen frem, mener hun.
I en artikelserie i The Guardian siger Hillary Clinton, at hun ikke er enig med eksempelvis Angela Merkels indvandringspolitik.
23.
nov.
2018 kl.
06.
31Bemærk: artiklen er mere end 30 dage gammelLæs opHøjrepopulismen i Europa kan kun overvindes, hvis Europa indfører en strengere indvandringspolitik.
Det siger den forhenværende præsidentkandidat i USA Hillary Clinton i et interview med den britiske avis The Guardian:- Jeg mener, at Europa må få kontrol over indvandringen, fordi det var det, der tændte flammen, siger Clinton til den britiske avis.
Interviewet indgår i en artikelserie om populisme, hvori den tidligere premierminister i Storbritannien Tony Blair og den italienske politiker Matteo Renzi også medvirker.
Nu er det på tide at sende et budskab om, at Europa ikke længere kan give indvandrere et tilflugtssted eller støtte.
Hillary ClintonDe er alle enige om, at den øgede indvandring skaber store udfordringer for det internationale samarbejde.
Hillary Clinton "beundrer" ledere som Tysklands kansler, Angela Merkel, men mener ikke, at det er vejen frem at åbne op for flere indvandrere i Europa.
- Jeg beundrer generøsiteten og medmenneskeligheden hos ledere som Angela Merkel, men jeg mener også, at Europa har gjort sit, siger Clinton.
- Nu er det på tide at sende et budskab om, at Europa ikke længere kan give indvandrere et tilflugtssted eller støtte.
Ellers vil indvandringen fortsætte med at være et problem for mange mennesker, tilføjer hun.
I artikelserien "Hvorfor vi tabte, og hvordan vi kæmper os tilbage" kalder Hillary Clinton Storbritanniens udmeldelse af EU for "den største økonomiske selvskade", et land nogensinde har begået.
Både brexit og valget af USA's nuværende præsident, Donald Trump, skyldes problemer med indvandring, mener hun.
Indvandringsdebatten tog for alvor til i USA og Europa under flygtningekrisen i 2015, som blandt andet blev udløst af borgerkrigen i Syrien.
Året efter tabte Hillary Clinton det amerikanske præsidentvalg til Donald Trump, som førte en indvandringskritisk kampagne.
/ritzau/FacebookTwitterKopier linkEmner:Angela Merkel (politiker)|Donald Trump (politiker)|Storbritannien|Befolkning|EU




https://www.dr.dk/nyheder/penge/pas-paa-fristende-tilbud-mindst-10000-netbutikker-kan-vaere-fup

PengePas på fristende tilbud: Mindst 10.
000 netbutikker kan være fupI forbindelse med Black Friday vrimler det med tilbud på danske mærkevarer på nettet.
Men tusinder af butikker er fup, lyder det fra e-mærket.
Fupside sælger LEGO til fordelagtige Black Friday priser.
(Foto: Foto: Betina Johnbeck.
)Af Jesper Knudsen23.
nov.
2018 kl.
06.
00 | opdateret 22.
nov.
2018 kl.
20.
16Bemærk: artiklen er mere end 30 dage gammelLæs opRabatter på over 80 procent på alt Lego.
Og Ecco-sko til under halv pris.
Sådan lyder et par fristende tilbud, du lige nu kan finde på nettet.
Tilbuddene vrimler ikke mindst i disse dage i forbindelse med Black Friday.
Men når et tilbud lyder for godt til at være sandt – så kan det være fup.
En undersøgelse fra e-mærket viser nemlig, at der er tusinder af fupbutikker på nettet, hvor sproget er dansk, eller hvor du kan betale med danske kroner.
- Vi har fundet op mod 10.
000 fupbutikker på udenlandske domæner, og vi anslår, at der findes endnu flere - helt op mod 15.
000, siger Toke Mølgaard, kommunikationschef hos e-mærket.
Derfor politianmelder e-mærket nu mere end 9.
000 netbutikker.
- Det er et alarmerende højt tal.
Men der bliver omsat flere og flere penge på nettet.
Og det er de penge, som de it-kriminelle er ude efter, siger Toke Mølgaard.
Optællingen af de falske internetbutikker er foretaget af e-mærket med en såkaldt webcrawler, som er en avanceret søgemaskine.
Vi handler på internationale siderSidste år anmeldte e-mærket mere end 3000 hjemmesider med.
dk-domæner til bagmandspolitiet.
I den nye undersøgelse har e-mærket ledt efter fupshops med internationale domæner som.
com og.
net.
- Danskerne handler i stigende grad på udenlandske websider, så de går mindre og mindre op i, om det er en dk-adresse eller com-adresse, siger Toke Mølgaard.
Læs også:Se dig for: Svindlere opkøber danske domæner for at snyde digOg bagmændene bag de nye fupsider er gamle kendinge, vurderer han:- Det er formentlig de samme bagmænd, som før også opererede inde på.
dk-domænerne, og som nu blot har fundet på at oprette fupbutikkerne på en række andre domæner.
Verdens største varemærke fupnummerHos bagmandspolitiets særlige cybercrime enhed kender specialanklager Dorte Frandsen kun de mange fupsider alt for godt.
- Det er et europæisk problem.
Der er op mod 100.
000 falske webshops.
Vores mistanke er, at det er én eller ganske få organisationer, der står bag alle de her falske netbutikker, som retter sig mod både Danmark og Europa, siger hun.
Hun advarer derfor mod at handle på siderne, som hun kalder for “verdens største varemærke fupnummer”.
- Først og fremmest risikerer man at modtage en anden vare end den, man har bestilt, en dårligere vare, ringere kvalitet.
Man risikere også at få aflæst sine kortoplysninger.
Så må man jo gøre op med sig selv, om man synes, det er rart, at ens kortoplysninger bliver delt, for de kan jo videresælges, forklarer hun.
Bagmandspolitiet har de seneste år med held beslaglagt og lukket mere end 2000 fupbutikker på.
dk-domæner - bl.
a.
efter tip fra e-mærket.
De mange nye sider på internationale domæner, som nu dukker op, kan dog være sværere at få skovlen under.
Hvis det er et dansk domæne, kan politiet gå i retten og få lukket siden.
- Den samme mulighed har vi ikke ift de udenlandske hjemmesider, siger Dorte Frandsen, som dog tror på, at der kan gøres noget.
De internationale sager sendes nemlig videre til Europol.
- I forhold til de udenlandske domæner har vi et tæt samarbejde med Europol.
En til to gange om året kører Europol nogle fælles aktioner på europæisk plan, siger hun.
Hold øje med to tingDe bedste af de mange fupbutikker bliver ifølge e-mærkets kommunikationschef bedre og bedre og er næsten ægte at se på.
Derfor skal man holde godt øje.
Og der er i hvert fald to ting, der skal få alarmklokkerne til at ringe ifølge Toke Mølgaard.
- Når der er et hav af alt for gode tilbud på kendte mærkevarer.
Og når du ikke kan finde nogen kontaktoplysninger på sidens ejere.
FacebookTwitterKopier linkEmner:Lego Group|Bagmandspolitiet|Europol|Detailhandel|Kriminalitet




https://www.dr.dk/nyheder/udland/frankrig-naegter-18-saudiarabere-indrejse-efter-khashoggi-drab

UdlandFrankrig nægter 18 saudiarabere indrejse efter Khashoggi-drabFrankrig, der er storleverandør af våben til Saudi-Arabien, indfører indrejseforbud efter journalistdrab.
Jamal Khashoggi blev dræbt på det saudiarabiske konsulat i Istanbul 2.
oktober.
23.
nov.
2018 kl.
06.
16Bemærk: artiklen er mere end 30 dage gammelLæs opFrankrig har indført indrejseforbud mod 18 saudiarabiske statsborgere.
Det sker som reaktion på drabet af journalisten Jamal Khashoggi.
Det oplyser det franske udenrigsministerium ifølge nyhedsbureauet dpa.
Ifølge ministeriet er sanktionerne indført i koordination med andre EU-lande, heriblandt Tyskland.
Frankrig har tøvet mere end andre vestlige lande med at reagere på Khashoggi-drabet, der fandt sted på det saudiarabiske konsulat i Istanbul.
Både Tyskland og Norge har således stoppet eksporten af våben til Saudi-Arabien på grund af drabet.
Torsdag meddelte det danske udenrigsministerium ligeledes, at det vil suspendere godkendelser af våbeneksport til Saudi-Arabien.
Indtil videre har Frankrig dog afvist at følge trop.
Saudi-Arabien er en af den franske forsvarsindustris største kunder.
Franske embedsmænd understreger dog, at det ikke har spillet nogen rolle i det franske svar på Khashoggi-drabet.
Det skriver dpa.
Saudi-Arabien hævdede først, at Jamal Khashoggi, der var bosat i USA, forlod det saudiarabiske konsulat i live efter et besøg den 2.
oktober.
Siden har myndighederne i landet indrømmet, at den systemkritiske journalist blev dræbt på konsulatet.
Styret afviser nu vedholdende meldinger om, at den saudiarabiske kronprins, Mohammed bin Salman, gav ordren til drabet.
/ritzau/FacebookTwitterKopier linkEmner:Jamal Khashoggi (journalist)|Saudi-Arabien|Frankrig|Mord|EU




https://www.dr.dk/nyheder/udland/spanien-truer-med-bremse-brexit-forhandlinger-efter-opgoer-om-gibraltar

BrexitSe temaUdlandSpanien truer med at bremse brexit-forhandlinger efter opgør om GibraltarSpanien anklager Storbritannien for "næsten forræderisk" at snige en paragraf om Gibraltar ind i brexit-aftalen med EU.
Gibraltar er blevet en knast i udkastet til den skilsmisse-aftale, som Storbritannien og EU har indgået.
Af Maya Nissen23.
nov.
2018 kl.
07.
35Bemærk: artiklen er mere end 30 dage gammelLæs opSpanien slår nu - endnu en gang - fast, at de vil stemme nej til Storbritanniens brexit-aftale med EU ved søndagens EU-topmøde – hvis ikke aftalen utvetydigt slår fast, at alle fremtidige forhandlinger om Gibraltar alene skal foregå mellem Spanien og Storbritannien.
- Denne regering har vist meget tydeligt, hvad dens position er: Den vil ikke acceptere en skilsmisseaftale eller en aftale om fremtidige forhold på søndag, hvis ikke disse spørgsmål bliver afklaret, lyder det fra Spaniens viceudenrigsminister Marco Aguiriano til mediet The Guardian.
Viceudenrigsministeren siger samtidig, at Spanien kan "stoppe uret" i forhandlingerne på søndag og tvinge May og EU's øvrige ledere til at udskyde accepten af aftalen til december, hvis ikke landet får sin vilje inden for de næste 48 timer.
Læs også:Gibraltar: Klippeknold står i vejen for enighed om brexit-aftale"Næsten forræderisk"I Spanien mener man, at Storbritannien har føjet en paragraf til aftalen, der gør, at Gibraltar vil blive inkluderet i en fremtidig handelsaftale, som skal forhandles på plads i Bruxelles.
GibraltarBritisk territorium siden 1713 på 6,8 kvadratkilometer, der ligger ved Spaniens sydkyst.
Området har 30.
000 indbyggere.
Cirka 10.
000 spaniere pendler hver dag til Gibraltar for at arbejde.
Spanien har længe hævdet suverænitet over Gibraltar.
96 procent af Gibraltars vælgere stemte i 2016 imod Brexit.
Kilde: ReutersSelvom Gibraltar har været under britisk styre siden 1713, så har Spanien aldrig anerkendt Gibraltar som britisk terrritorium, men fastholder spansk suverænitet over enklavenNu frygter man, at aftalen mellem EU og Storbritannien vil køre Spanien helt ud på et sidespor, når det kommer til Gibraltar, lyder det fra landets viceudenrigsminister Marco Aguiriano.
- Vi er bekymrede over, at den her paragraf, som er blevet introduceret næsten forræderisk og i ly af nattens mørke, kan blive brugt i Storbritannien til i fremtiden at hævde, at en aftale mellem EU og Storbritannien kunne komme til at gælde for Gibraltar uden godkendelse fra Spanien, siger viceudenrigsministeren til mediet The Guardian.
Langt fra hinandenEU's 28 medlemslande skal på søndag mødes i Bruxelles for at godkende det udkast til en brexit-aftale, som er blevet forhandlet på plads mellem EU og Storbritannien.
Det er ikke muligt for et enkelt EU-land at nedlægge veto mod aftalen, men i EU ønsker man en enstemmig godkendelse af aftalen, skriver BBC.
Storbritanniens premierminister Theresa May udtalte i går, efter at have talt med Spaniens premierminister, Pedro Sanchéz, at hun er "sikker på, at vi på søndag vil nå til enighed om en aftale for hele Storbritannien, heriblandt Gibraltar".
Kort efter tweetede Sanchez dog, at de to premierministre fortsat var "langt fra hinanden".
FacebookTwitterKopier linkEmner:EU|Gibraltar|Spanien|Theresa May (politiker)|EU-forhold




