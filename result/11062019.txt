https://www.dr.dk/sporten/fodbold/har-tyskland-ramt-fordums-styrke-holdt-legestue-mod-tamme-estere

FodboldHar Tyskland ramt fordums styrke?
Holdt legestue mod tamme estereTyskland holdt legestue med esterne, der lignede statister i en træningsøvelse i det ydmygende 0-8-nederlag.
Leroy Sane scorede kampens sidste mål til 8-0.
11.
juni 2019 kl.
22.
54Bemærk: artiklen er mere end 30 dage gammelLæs opEfter to sejre på udebane over Holland og Hviderusland fortsatte Tyskland dominansen i EM-kvalifikationen hjemme mod Estland.
Tyskerne var i strålende spillehumør og vandt tirsdag aften med hele 8-0 over Estland.
Dortmund-angriberen Marco Reus satte gang i tyskernes målfest efter blot ti minutters spil.
Syv minutter senere fordoblede Bayern München-angriberen Serge Gnabry føringen på et oplæg af kantspilleren Leroy Sane.
Efter 20 minutter scorede Leon Goretzka til 3-0, og seks minutter senere udnyttede Ilkay Gündogan et straffespark til at gøre det til 4-0.
Læs også:KAMPEN PÅ 1 MINUT Silende regn satte ikke en stopper for svensk sejrTyskerne var ikke færdige med at ydmyge esterne i en ensidig første halvleg, og Reus øgede til 5-0 efter 37 minutter.
I anden halvleg var der længere mellem det tysk opvisningsspil, men alligevel fik Gnabry også fordoblet sit målantal, så Estland var bagud med tenniscifre.
Den indskiftede angriber Timo Werner gjorde ondt værre og scorede til 7-0 med et elegant chip, inden Sane fuldendte ydmygelsen med målet til slutresultatet 8-0.
Sejren betyder dog ikke, at tyskerne topper sin gruppe.
Tyskland har ni point efter tre kampe i gruppe C, der toppes af Nordirland, der har ti point efter fire kampe.
Holland er placeret på tredjepladsen med tre point efter to kampe.
De to bedste hold i gruppen går videre til EM-slutrunden.
Nordirerne vandt tirsdag 1-0 ude mod Hviderusland, der har et point efter fire kampe.
Estland har nul point efter tre kampe.
/ritzau/FacebookTwitterKopier link




https://www.dr.dk/nyheder/udland/911-koster-stadig-folk-livet-tv-vaert-langer-ud-efter-amerikanske-politikere

Udland9/11 koster stadig folk livet: TV-vært langer ud efter amerikanske politikereJon Stewart beskylder de amerikanske politikere for at ignorere ofrene for 11.
september.
Af Sean Coogan11.
juni 2019 kl.
22.
30Bemærk: artiklen er mere end 30 dage gammelLæs opSelv om det efterhånden snart er 18 år siden, at USA blev ramt af de omfattende og skelsættende 11.
september-angreb, så kræver terroranslaget stadig menneskeliv.
Ifølge ABC News koster angrebene på Manhattan den dag i dag årligt flere ofre end noget andet blandt New Yorks politibetjente.
De nedstyrtede bygninger medførte nemlig en enorm mængde giftige stoffer nær brændpunkterne i det sydlige Manhattan, og så sent som sidste år døde 15 politifolk som følge deraf.
Jon Stewart, der er tidligere vært på tv-programmet The Daily Show, har i adskillige år kæmpet for at få hjælp til ofrene, der lever med konsekvenserne af angrebene 11.
september.
Herunder de mange såkaldte first responders, som har oplevet voldsomme helbredsmæssige konsekvenser som følge af deres redningsarbejde.
Læs også:Brandmænd dør på stribe: 11.
september kræver stadig ofreHan var i dag blandt de fremmødte ved en høring i justitsudvalget i Repræsentanternes Hus.
Her var mange ofre mødt frem, mens adskillige kongresmedlemmer udeblev.
- Bag mig er et lokale fyldt med first responders fra 11.
september, og foran mig er der en næsten tom kongres, lød det fra Stewart, der kaldte det "en utrolig metafor" for kampen for at få lægehjælp og støtte til ofrene.
- Skammeligt, lød opsangen fra den tidligere tv-vært i en følelsesladet monolog.
- Det er en pinlighed for landet, og det er en skamplet på denne institution.
De af jer, der ikke er her, bør skamme jer, men det gør I ikke.
For ansvarlighed synes ikke at være noget, der forekommer i dette kammer, sagde han.
Støtten er blevet skåretOfferfonden 'September 11th Victim Compensation Fund' blev oprindeligt oprettet for at håndtere dødsfald og skader fra 11.
september og opererede frem til 2003.
Men i 2011 blev fonden genåbnet af præsident Obama for at håndtere de mange sager om dødsfald og sygdomme relateret til redningsarbejdet, som først viste sig i de efterfølgende år.
I 2012 blev 58 kræftformer registreret som sygdomme relateret til redningsarbejdet i New York.
Siden har man knyttet næsten 70 typer af kræft til Ground Zero, hvor Tvillingetårnene styrtede ned.
Den såkaldte "First Responder lov" betyder, at personer, der hjalp med blandt andet bjærgningsarbejdet ved Ground Zero har ret til udvidet lægehjælp eller økonomisk kompensation.
Læs også:New York identificerer 11.
september-offer 18 år efter angrebI 2015 afsatte Kongressen 48 milliarder kroner til ofrene frem til udgangen af 2020, men tidligere i år viste det sig, at pengene næsten var opbrugt.
Mere end 20.
000 personer har nemlig fået konstateret eller mistet livet som følge af kræft, vejrtrækningsproblemer eller lignende følger af 11.
september, skriver The Guardian.
Derfor besluttede man at skære den økonomiske støtte til under det halve.
Og det giver Jon Stewart ikke meget for.
- De her mennesker gjorde deres job.
De gjorde det med mod.
Med ynde.
Ihærdighed.
Ydmyghed.
18 år senere - skal I gøre jeres, sagde han til stående ovationer fra salen.
FacebookTwitterKopier linkEmner:Barack Obama (politiker)|USA|New York|Ulykker|Repræsentanternes Hus




https://www.dr.dk/nyheder/indland/danskere-mister-livet-i-flystyrt-i-island

IndlandTo danskere mister livet i flystyrt i IslandTo af de tre, der blev dræbt i et flystyrt i Island søndag, var danskere.
Det bekræfter Udenrigsministeriet.
11.
juni 2019 kl.
21.
51Bemærk: artiklen er mere end 30 dage gammelLæs opTo af de tre personer, der blev dræbt i et flystyrt i Island søndag aften, var danske statsborgere.
Det bekræfter Udenrigsministeriets Borgerservice.
Der var fem personer om bord i flyet, da det styrtede.
Tre blev dræbt, og to blev alvorligt kvæstet.
Blandt de dræbte var altså to danskere.
I en mail til Ritzau skriver Udenrigsministeriets Borgerservice:- Udenrigsministeriets Borgerservice kan bekræfte, at to danske statsborgere er omkommet i Island.
De pårørende er underrettet.
- Udenrigsministeriets Borgerservice har tavshedspligt i personsager og kan derfor ikke oplyse yderligere i sagen.
Vinger i brandIfølge det islandske medie Frettabladid styrtede flyet ned nær en mindre flyveplads ved Fljotshild i den sydvestlige del af landet.
Myndighederne fik alarmen klokken 20.
30 lokal tid, og den ene af flyets vinger var i brand, da ambulancer og brandfolk nåede frem.
Ifølge Frettabladid er de omkomne et par og deres søn.
De to kvæstede er ifølge mediet en anden søn af parret og hans kone.
De er indlagt på sygehuset i Reykjavik, hvor deres tilstand betegnes som stabil.
Flyet - et tomotors Piper PA-23 - er indregistreret i USA, men ejes af en islandsk statsborger.
/ritzau/FacebookTwitterKopier linkEmner:Udenrigsministeriet|Borgerservice|Island|Ulykker|Offentlig forvaltning




https://www.dr.dk/nyheder/udland/danske-styrker-sendes-af-sted-til-efteraaret-derfor-har-jihadister-bidt-sig-fast-i

UdlandDanske styrker sendes af sted til efteråret: Derfor har jihadister bidt sig fast i det centrale Mali Mindst 95 personer er blevet dræbt i et blodigt angreb i Mopti-regionen i det vestafrikanske land.
Der er stor utilfredshed med tilstedeværelsen af internationale styrker i Mali.
Her ses en demonstration i hovedstaden Bamako i april.
Af Louise Brodthagen Jensen11.
juni 2019 kl.
21.
30Bemærk: artiklen er mere end 30 dage gammelLæs opDanske soldater står over for en stor opgave, når de efter planen til efteråret tilslutter sig den fransk-ledede Barkhane-operation, der blandt andet har styrker i det centrale Mali.
Natten til mandag fandt endnu et blodigt angreb sted i landet, og mindst 95 personer er blevet dræbt i landsbyen Sobame Da, som er befolket af det etniske dogon-folk i Mopti-regionen.
Øjenvidner beretter om en gruppe på 50 tungt bevæbnede mænd, som omringede og dræbte alle, der forsøgte at slippe væk.
Også børn, kvinder og ældre.
Ingen har officielt taget ansvaret for angrebet, men spændingerne mellem det etniske Dogon-folk og de muslimske fulani-nomader - bare en af flere konflikter i landet - er taget til gennem længere tid, og i marts fandt et af de blodigste angreb i den seneste tid sted i landsbyen Ogossaugou tæt på grænsen til Burkina Faso.
Mali med den uroplagede Mopti-region.
Her blev over 150 fulanier slået ihjel, og regeringen har beskyldt den lokale milits, Dogon-gruppen Dan Na Ambassagou, for at stå bag og efterfølgende forbyde selvforsvarsgruppen.
Den har dog nægtet sig skyldig i det voldsomme angreb.
Ifølge Signe Marie Cold-Ravnkilde, der er postdoc på Dansk Institut for Internationale Studier, kan det ikke udelukkes, at selvom tilstedeværelsen af franskmændene og FN's styrker bliver anset for en nødvendighed for at trænge jihadisterne i defensiven, virker det som brænde på bålet for de lokale grupperinger.
- Barkhane-operationen hører til i den skarpe ende, hvor der bliver likvideret terrorister, baseret på en forestiling om, at man kan bekæmpe dem på den måde.
Tilstedeværelsen af de franske styrker er lidt en catch-22 situation (et dilemma uden løsning, red.
), for det er også vanskeligt at forudse konsekvenserne af en tilbagetrækning af tropperne, siger hun.
Danmark sender - udover 70 mand - efter planen to helikoptere, der skal fragte forsyninger og assistere med logistikken.
Hvordan er vi nået hertil?
Der er store protester over de franske og internationale styrkers tilstedeværelse og deres indsats for at dæmme op for konflikterne.
Her ses en demonstration i hovedstaden Bamako i april.
De seneste fire-fem år har islamiske, væbnede militante spredt sig fra nord til det centrale Mali, der er langt tættere befolket.
Her har forskellige etniske grupperinger levet side om side i årevis, og konflikter mellem dem har blandt andet udsprunget af konkurrencen om adgang til naturressourcer som jord og vand for at opretholde overlevelsesstrategier.
Presset på de vigtige naturressourcer er taget til ikke mindst på grund af en stigende befolkningstilvækst og som følge af klimaforandringer.
- Men indtoget af ekstreme jihadister og ikke mindst adgangen til våben har unægteligt givet konflikterne et langt mere blodigt udtryk, siger Signe Marie Cold-Ravnkilde, der tilføjer, at de forskellige etniske grupperinger dog også internt er plaget af strid, blandt andet mellem generationerne.
- Jihadisterne har et hårdt tag i regionen, fordi de spiller på de eksisterende konflikter og de befolkningsgrupper, som føler sig marginaliseret og udnyttet af regeringen, siger hun.
Kritikere har påpeget, at Malis regering har mistet kontrollen med grupperingerne og i stedet nærmest har udliciteret kampen mod jihadisterne til diverse lokale militser eller selvforsvarsgrupper som eksempelvis Dan Na Ambassagou.
FN's mission i Mali har i en rapport fra slutningen af maj fastslået, at sikkerhedssituationen i landet "fortsat forringes", og konflikten mellem dogon og fulani er blevet skærpet på grund af tilstedeværelsen af ekstremistiske grupper.
Hvad sker der mellem dogon og fulani?
Landsbyindbyggere ses her efter angrebet den 23.
marts, hvor over 150 fulanier blev dræbt i Ogossagou.
Fulanierne er en gruppe af muslimske nomadefolk, der føler sig underrepræsenteret og marginaliseret af regeringen i Mali, forklarer Signe Marie Cold-Ravnkilde.
- Jihadisterne har haft held med at rekruttere blandt fulanierne, som står udenfor den fredsaftale, der er indgået med de væbnede grupper i det nordlige Mali, siger hun.
Jihadisternes strategi er at angribe især de væbnede internationale styrker og på den måde at få sat regeringen ud af spil.
Omvendt er regeringen blevet skudt i skoene at have accepteret - og til en vis grad - hjulpet de lokale militser med at udgøre bolværk mod jihadisterne.
- Regeringen har ikke kunnet afvise anklagerne.
Det er svært at sige i hvor høj grad, den ligefrem supplerer våben, mens samarbejde består eksempelvis i deling af efterretninger, forklarer DIIS-forskeren.
Hun kalder det en del af regeringens "del og hersk"-politik at benytte lokale militser til at sikre, at andre uønskede grupper ikke tager kontrollen for på den måde holde styr på sikkerheden.
Hvad gør regeringen?
Malis udenrigsminister, Tiebile Drame (th.
), har netop været på besøg i Rusland hos sin kollega Sergej Lavrov.
Jihadisterne har ifølge postdoc'en en helt klar strategi om at angribe regeringsstyrkerne, de franske og internationale styrker - ikke mindst for at udstille, at de alene kan mønstre en vis beskyttelse af befolkningen.
FN har indsat omkring 13.
000 styrker i området, og Danmark sender som nævnt et bidrag til den fransk-ledede operation til efteråret.
I mellemtiden kan det dog være vanskeligt at se, at regeringen i Mali - der er blevet sammensat påny efter det seneste voldsomme angreb i marts - skulle være anderledes handlekraftig denne gang.
- Regeringen mangler et incitament til at lave nogle langvarige politiske løsninger og til at forhandle effektivt på tværs af grupperingerne, lyder det fra Signe Marie Cold-Ravnkilde.
Kritikken fra oppositionen og civilsamfundsorganisationerne i landet er også, at regeringen lukrerer på de store indtjeninger, denne krigsøkonomi tilvejebringer, og dens velvillighed til at styrke sit eget sikkerhedsapparatet uden at udføre nødvendige reformer, siger hun.
Frankrig har etableret Operation Barkhane i Sahel-regionen, og den består af 4.
500 franske soldater.
Foruden Danmark er der også bidrag fra Storbritannien og Estland.
Her ses landene, som er en del af Operation Barkhane.
Her ses landene, som er en del af Operation Barkhane.
Ifølge den nu tidligere forsvarsminister Claus Hjort-Frederiksen (V) er sikkerhedssituationen i Mali og hele Sahel-regionen bekymrende, og derfor bør Danmark øge sit engagement og bidrage til, at terrorgrupper ikke får frit lejde.
- Vi anser Sahel-regionen som en del af Europas sydlige nærområde, og det er vigtigt, at vi medvirker til at bekæmpe terrorisme og forebygge flygtningestrømme, har han blandt andet sagt.
FacebookTwitterKopier linkEmner:Mali|Terrorisme|Forenede Nationer|Dansk Institut for Internationale Studier|Claus Hjort Frederiksen (politiker)




https://www.dr.dk/nyheder/udland/rusland-dropper-sag-mod-kritisk-journalist

UdlandRusland dropper sag mod kritisk journalistSagen om den undersøgende journalist Ivan Golunov har taget en uventet drejning.
Ivan Golunov risikerede op mod 20 års fængsel, men nu dropper politiet sagen mod ham.
Af Sean Coogan og Louise Brodthagen Jensen (video)11.
juni 2019 kl.
20.
04Bemærk: artiklen er mere end 30 dage gammelLæs opI de seneste dage har tusinder af vrede russere gået på gaden i protest over, at den 36-årige undersøgende journalist Ivan Golunov blev anklaget for narkobesiddelse med henblik på at videresælge det.
Nu lyder meldingen, at russisk politi har frafaldet sigtelserne mod journalisten, som er kendt for at afsløre korruption blandt Moskvas embedsmænd.
Læs også:Vrede over anholdelse: Tusinder kræver russisk journalist løsladtHan havde ellers fået at vide, at han skulle sidde i husarrest frem til 7.
august, mens efterforskningen af hans sag stod på.
Men for kort tid siden kunne en tydeligt bevæget Golunov i stedet forlade sin lejlighed som en fri mand.
Sagen ser nu ud til at få konsekvenser for flere politifolk - og det er en del af de russiske myndigheders håndtering af en dårlig sag, der har fået meget opmærksomhed, fortæller DR's Rusland-korrespondent.
Indenrigsminister peger på politifolkIfølge nyhedsbureauet Tass bekræfter Ruslands indenrigsminister, Vladimir Kolokoltsev, at sagen mod Golunov er droppet på grund af manglende beviser.
Den undersøgende journalist blev sat i husarrest i lørdags, fordi han angiveligt havde forsøgt at sælge en stor mængde narkotika i Moskva.
Det er anklager, han benægter.
Hans støtter peger i stedet på, at stofferne er blevet plantet, rapporterer Ritzau.
Indenrigsministeren oplyser, at flere politifolk, der har været involveret i sagen, er suspenderet fra tjeneste, og tilføjer, at han vil bede præsident Vladimir Putin om at afskedige andre politifolk, beretter Ritzau.
Årsagen til, at de russiske myndigheder pludselig vender på en tallerken, skyldes formentligt, at sagen har fået så meget opmærksomhed, fortæller DR's Rusland-korrespondent, Matilde Kimer.
- Sagen er blevet dækket internationalt, og hjemme i Rusland har sagen været behandlet i samtlige medier, så rent politisk har man ikke kunnet ignorere den, siger hun.
Vellykket spinDer har været omfattende demonstrationer foran blandt andet Indenrigsministeriet i Moskva siden i torsdags, og man forventede op mod 20.
000 deltagere ved en varslet demonstration i morgen.
Dagens udvikling kan meget vel skyldes, at de russiske myndigheder ønsker at bremse en snebold, før den har rullet sig for stor, fortæller Matilde Kimer.
- Det, vi står tilbage med, er, at i stedet for at have en sag om, hvordan kritisk journalistik eller pressefrihed i det hele taget er under angreb, så er det blevet en sag om brodne kar i politiet.
- Dermed tror jeg, at vi kan sige, at det er en effektiv og vellykket krisehåndtering fra myndighedernes side.
FacebookTwitterKopier linkEmner:Rusland|Vladimir Putin (politiker)|Moskva|Politi|Økonomi- og indenrigsministeriet




https://www.dr.dk/nyheder/indland/naser-khader-paludan-skal-komme-videre-vi-har-forstaaet-pointen

IndlandNaser Khader: Paludan skal komme videre - vi har forstået pointenPolitiet har brugt over 100 millioner kroner på at beskytte demonstrationer i år.
Naser Khader (K) tror på, at Rasmus Paludan har ret til at ytre sig.
Men det behøver ikke være med demonstrationer, der har brug for massiv politibeskyttelse.
Af Nis Kielgast og Emma Toft11.
juni 2019 kl.
22.
30Bemærk: artiklen er mere end 30 dage gammelLæs opDer har været massiv politibeskyttelse, hver gang Stram Kurs-lederen, Rasmus Paludan, har demonstreret i boligområder med mange muslimer.
Det har kostet millioner at sikre partilederen ytringsfrihed.
Men nu må det være nok, lyder det fra Naser Khader (K).
Selvfølgelig skal han have lov til at bruge sin ytringsfrihed.
Og jeg mener også, at x antal gange skal man have mulighed for at demonstrere, selvfølgelig skal man det, men skal man bare ubegrænset kunne trække på politiets ressourcer?
Claus Oxfeldt, formand for PolitiforbundetFra 1.
januar til valgdagen har politiet brugt mandetimer svarende til over 100 millioner kroner på at sikre, at Rasmus Paludan og andre har kunnet demonstrere og deltage i arrangementer rundt om i landet, viser en opgørelse fra Rigspolitiet.
Konfrontationerne med lokale beboere ved demonstrationer har medvirket til, at Stram Kurs har fået meget opmærksomhed omkring partiets indvandrerkritiske politik.
- På den ene side er vores ytringshed under pres i visse boligområder, ghettoområder, og dér har Paludan understreget en pointe, siger Naser Khader.
- På den anden side synes jeg, at han skal til at komme videre.
Vi har forstået pointen.
Det at bruge så mange politiressourcer på sådan noget er vanvittigt.
Stram Kurs vil ikke skrue nedRasmus Paludan har dog på ingen måde tænkt sig at følge Naser Khaders råd for at skåne politiets ressourcer.
- Formentlig bliver det kun større de kommende år, for Stram Kurs er jo først lige gået i gang, siger Paludan til DR Nyheder.
Rasmus Paludan fører valgkamp på Nørrebro i København tirsdag den 4.
juni 2019.
 Rasmus Paludan fra Stram Kurs holder demonstration for at forstyrre, da Muslimsk Lokalhjælp byder velkommen til Iftar på Rådhuspladsen lørdag den 1.
juni 2019.
 Rasmus Paludan deler foldere ud på Nørrebro onsdag den 15.
maj 2019.
 Rasmus Paludan holder demonstration i Fælledparken i København onsdag den 1.
maj 2019.
 Rasmus Paludan fra partiet Stram Kurs planlægger at demonstrere i Lergravsparken på Amager onsdag den 24.
april 2019.
 Politiet står klar under Rasmus Paludans demonstration foran Gl.
Hellerup Gymnasium i Hellerup, onsdag den 17.
april 2019.
1 / 6Rasmus Paludan fører valgkamp på Nørrebro i København tirsdag den 4.
juni 2019.
1 / 6Rasmus Paludan fra Stram Kurs holder demonstration for at forstyrre, da Muslimsk Lokalhjælp byder velkommen til Iftar på Rådhuspladsen lørdag den 1.
juni 2019.
2 / 6Rasmus Paludan deler foldere ud på Nørrebro onsdag den 15.
maj 2019.
3 / 6Rasmus Paludan holder demonstration i Fælledparken i København onsdag den 1.
maj 2019.
4 / 6Rasmus Paludan fra partiet Stram Kurs planlægger at demonstrere i Lergravsparken på Amager onsdag den 24.
april 2019.
5 / 6Politiet står klar under Rasmus Paludans demonstration foran Gl.
Hellerup Gymnasium i Hellerup, onsdag den 17.
april 2019.
6 / 6Naser Khader har levet med politibeskyttelse, siden han for over 20 år siden udgav bogen ”Ære og Skam”, som provokerede i nogle muslimske kredse.
Efter Muhammedkrisen blev der skruet endnu mere op for beskyttelsen.
- Politiet gør en enormt stor indsats, men det er også vigtigt, at vi, der bliver beskyttet, også har en situationsfornemmelse.
Vi behøver ikke at opsøge ballade og tumult, og det er vigtigt, at vi har en situationsfornemmelse i forhold til politiets knappe ressourcer.
Men han skal beskyttes.
Vi skal beskytte hans ytringsfrihed, siger Khader.
Politiforbundet: Overvej at begrænse demonstrationerHos betjentenes fagforbund er man også ved at være trætte af, at Stram Kurs har lavet så mange demonstrationer i boligområder, hvor der har været risiko for ballade.
- Det trækker voldsomme ressourcer på politiet, at vi skal bruge så mange årsværk, energi og sikkerhedsmæssigt setup til en enkelt mand og hans parti, siger Claus Oxfeldt, der er formand for Politiforbundet.
Læs også:Dyr politibeskyttelse får ikke Stram Kurs til at skrue ned: Vi vil holde masser af demonstrationerHan mener, at politikerne bør kigge på reglerne om, hvor ofte det skal være muligt for den samme person eller gruppe at demonstrere.
- Selvfølgelig skal han have lov til at bruge sin ytringsfrihed.
Og jeg mener også, at x antal gange skal man have mulighed for at demonstrere, selvfølgelig skal man det, men skal man bare ubegrænset kunne trække på politiets ressourcer, spørger Claus Oxfeldt.
Det handler ikke kun om Stram Kurs.
Han ser det som et bredere spørgsmål om, hvor meget en enkelt borger eller gruppe skal have ret til.
- Det kunne være, hvis Hizb ut-Tharir anmelder 365 demonstrationer i 2020.
Er det så meningen, at politiet skal stille op 365 gange?
Det er sådanne nogle ting, jeg synes, man er nødt til politisk at forholde sig til.
Vi står i en ny situation, som vi ikke tidligere har gjort, siger Claus Oxfeldt.
FacebookTwitterKopier linkEmner:Claus Oxfeldt (fagforeningsleder)|Naser Khader (politiker)|Stram Kurs (parti)|Politiforbundet|Politi




https://www.dr.dk/sporten/oevrig/russisk-whistleblower-giver-nye-oplysninger-om-dopingsnyd

Øvrig sportRussisk whistleblower giver nye oplysninger om dopingsnydEfterforskningsgruppe for korruption og doping i skiskydning har modtaget nye oplysninger fra Grigory Rodchenkov.
De russiske atleter i skiskydning er atter kommet i fokus på grund af whistlebloweren Grigory Rodchenkov.
11.
juni 2019 kl.
19.
05Bemærk: artiklen er mere end 30 dage gammelLæs opSkandalen om brug af doping blandt russisk sportsudøvere fortsætter.
Således meddeler en ekstern kommission under Det Internationale Skiskydningsforbund (IBU), at den har modtaget nye væsentlige beviser fra den russiske doping-whistleblower Grigory Rodchenkov.
Rodchenkov var tidligere chef for Ruslands antidoping-laboratorium, og han gik i maj 2016 i eksil i USA, efter at han havde afsløret systematisk snyd med doping i Rusland, hvilket inkluderede medaljevindere ved vinter-OL i Sotji i 2014.
- Dr.
Rodchenkov har fremsat yderligere væsentlige informationer og dokumenter, og han har indvilget i at fortsætte med at assistere kommissionen med dens efterforskning, meddeler kommissionen.
Læs også:Rusland kritiserer Det Internationale Atletikforbund efter udelukkelseNorske Anders Besseberg, der er tidligere IBU-præsident, og generalsekretær Nicole Resch trådte sidste år tilbage fra deres poster, efter at de østrigske myndigheder ransagede organisationens hovedkvarter.
Anklagerne lød på, at op mod 300.
000 dollar (knap to millioner kroner) var blevet betalt i bestikkelse for at dække over russiske dopingsager gennem flere år.
I forbindelse med sagen langede Rodchenkov hårdt ud efter skiskydningsforbundet.
- I skiskydning bliver blodpas-systemet manipuleret og saboteret, sagde Rodchenkov dengang til NRK.
/ritzau/AP/FacebookTwitterKopier linkEmner:Rusland|Doping|Skisport|NRK|USA




https://www.dr.dk/nyheder/regionale/syd/bon-jovi-spiller-i-soenderborg-foran-25000-gaester-byen-bliver-i-aften-naesten

Syd- og SønderjyllandBon Jovi spiller i Sønderborg foran 25.
000 gæster: Byen bliver i aften næsten fordobletDet kræver lokalsamfundets opbakning, hvis de mindre byer skal kunne huse store verdensstjerner.
Den amerikanske rockstjerne Bon Jovi gæster Sønderborg i aften.
Af Ulrik Bang-Mørch og Simon Brix11.
juni 2019 kl.
18.
15Bemærk: artiklen er mere end 30 dage gammelLæs op- Det, at der kommer 25.
000 mennesker for første gang på en ny koncertplads, kan godt blive en udfordring.
Men vi håber, at alt kommer til at spille.
Sådan lyder det fra arrangøren og direktøren i Kultur Syd, Jes Johansen, der står bag aftenens Bon Jovi-koncert i Sønderborg.
Det er første gang, at Sønderborg lægger jord til så stor en koncert.
Ud af de 30.
000 ledige pladser er der solgt 25.
000 billetter.
Og for en mindre by som Sønderborg har der for lokalområdet været enormt meget planlægning og arbejde i at få en verdensstjerne som Bon Jovi til byen.
- Det kræver nogle medinvestorere, og så er der rigtig mange ting, der skal falde på plads.
Det er ikke bare at booke et band og bygge en scene.
Det kræver rigtig meget planlægning af trafikken, hoteller og de lokale, siger Jes Johansen.
Vi skal være stolteJørgen Hansen fra Kultur Syd er ham, der står for at organisere alle de frivillige.
Det har været et kæmpe arbejde at få det hele på plads.
- Det mest udfordrende har været at få organiseret alle de frivillige, så de bliver ledt hen de rigtige steder efter de kompetencer, som de nu har.
Men der har været rigtig meget at holde styr på, siger Jørgen Hansen og roser samtidig de frivillige:- Det har været en stor oplevelse at se alle de frivillige hjælpe til.
Bare i dag er der over 600 mennesker, der hjælper til.
Så det er utroligt glædeligt at se, at der er så mange, der bakker op, siger han.
En af de frivillige, der er med til at få det hele til at løbe rundt i aften, er pensionisten Bjarne Bruun Sørensen, som er en af salgsassistenterne i aften.
- Når Sønderborg kan trække sådan et arrangement til byen, så synes jeg også, man skal bidrage med en lille indsats.
Det er derfor, jeg har valgt at hjælpe til i dag.
- Jeg synes, det er rigtig stort, at det kan lade sig gøre det her.
Og vi skal være stolte, lyder det fra Bjarne Bruun Sørensen.
For få dage siden optrådte Bon Jovi i Stockholm.
 Her er det et billede tilbage i 2013, hvor han spillede i Parken.
 Her er vi syv år tilbage i tiden, da han spillede i Las Vegas.
 Billedet her er fra Boston, hvor han optrådte i 2011.
 Og et billede af lidt ældre dato, hvor han også spillede i Las Vegas.
Billedet er fra 2005.
 I 1997 optrådte han også på Wembley.
1 / 6For få dage siden optrådte Bon Jovi i Stockholm.
1 / 6Her er det et billede tilbage i 2013, hvor han spillede i Parken.
2 / 6Her er vi syv år tilbage i tiden, da han spillede i Las Vegas.
3 / 6Billedet her er fra Boston, hvor han optrådte i 2011.
4 / 6Og et billede af lidt ældre dato, hvor han også spillede i Las Vegas.
Billedet er fra 2005.
5 / 6I 1997 optrådte han også på Wembley.
6 / 6Andre byer har også gjort detMindre byer som Herning og Horsens har gennem en årrække også lokket store stjerner til.
Blandt store kunstnere har Boxen i Herning for eksempel lagt scene til Madonna, Rihanna, Robbie Williams og Metallica.
Mens Horsens gennem årene har hentet verdensnavne som U2, Rammstein, Bruce Springsteen, Madonna, Metallica, Rolling Stones og R.
E.
M til byen.
Nu har Sønderborg sig så også meldt sig ind i kampen ved at hente Bon Jovi, og som opvarmning til verdensstjernen spiller de britiske rocklegender Def Leppard i aften.
Det er på denne store scene, at verdensstjernen skal optræde i aften.
 Jes Johansen er koncertarrangør og direktør i Kultur Syd, og han har brugt lang tid på at planlægge og koordinere alt omkring koncerten.
 De frivillige er klar til at tage en ordentlig tørn, så alt omkring koncerten kan klappe.
 Det er på denne plads, at 25.
000 mennesker i aften skal se den verdenskendte rocklegende.
1 / 4Det er på denne store scene, at verdensstjernen skal optræde i aften.
1 / 4Jes Johansen er koncertarrangør og direktør i Kultur Syd, og han har brugt lang tid på at planlægge og koordinere alt omkring koncerten.
2 / 4De frivillige er klar til at tage en ordentlig tørn, så alt omkring koncerten kan klappe.
3 / 4Det er på denne plads, at 25.
000 mennesker i aften skal se den verdenskendte rocklegende.
4 / 4Alle skal bakke opMen hvis Sønderborg også i fremtiden skal holde koncerter i det leje som i aften, så bliver det først en god forretning, når hele lokalområdet bakker op og hjælper med at afholde udgiften, siger arrangøren Jes Johansen.
- Det hele skal jo spille sammen, det vil sige trafik og parkering.
Lokalområdet er jo også udfordret på hotelovernatninger.
Det er vigtigt, at hele lokalområdet spiller med, hvis det skal være realistisk at lave sådan noget her igen, siger Jes Johansen.
Se videoen herunder med Bon Jovi, hvor han fremfører sit kæmpe hit 'Livin' On A Prayer', der blev udgivet i 1986.
Men når alt kommer til alt, er det vigtigste for koncertarrangøren, at publikum får en god oplevelse.
- Succeskriteriet er, at folk går glade hjem, at trafikken og parkeringen fungerer, og at alle hjælperne synes, det har været sjovt at være med til, siger Jes Johansen.
FacebookTwitterKopier linkEmner:Bruce Springsteen (musiker)|Robbie Williams (musiker)|Bon Jovi|Sønderborg|Pop og rock




https://www.dr.dk/nyheder/udland/storbritannien-skal-have-ny-premierminister-her-er-fire-topkandidater

UdlandStorbritannien skal have ny premierminister: Her er fire topkandidaterDR Nyheder giver dig et indblik i fire af topkandidaterne til at blive Storbritanniens næste premierminister.
Michael Gove (tv) og Boris Johnson er med i kampen om at blive Storbritanniens næste premierminister (Arkivfoto).
Af Sean Coogan11.
juni 2019 kl.
20.
02Bemærk: artiklen er mere end 30 dage gammelLæs opI fredags trådte Theresa May formelt tilbage som leder af Storbritanniens konservative parti, og i dag begynder den interne proces med at vælge hendes efterfølger.
Dermed er der for alvor skudt gang i kampen om, hvem der skal overtage efter May som partileder og dermed også premierminister.
En premierminister, der blandt andet skal prøve at finde ud af, hvordan man skal løse den enorme gordiske knude, som brexit har vist sig at være.
Det er dog en omstændig proces at få valgt en ny formand.
Derfor bliver Theresa May siddende som premierminister, indtil hendes efterfølger er valgt.
Du kan få et overblik over valgprocessen her.
I alt 10 kandidater har fået stor nok opbakning til at stille op.
Her får du et indblik i fire af profilerne, som flere iagtagere har peget på.
Favoritten deler vandene- Boris er festens liv og sjæl, men han er ikke manden, du vil have til at køre dig hjem i slutningen af aftenen.
Sådan lød meldingen fra partifællen Amber Rudd, da Boris Johnson for tre år siden gik forrest for at få briterne til at stemme for brexit.
Hun var blandt kritikerne, der mente, at Johnsons store engagement i den såkaldte Leave-kampagne, der kæmpede for at forlade EU, handlede om, at han ville vælte den siddende premierminister, David Cameron, og selv overtage posten.
Briterne stemte for at forlade EU, og David Cameron gik af, men Boris Johnson blev ikke premierminister.
Boris Johnson vil have briterne ud af EU 31.
oktober - også hvis det bliver et hårdt brexit.
Nu er han tilbage, og den tidligere udenrigsminister og London-borgmester er i skrivende stund bookmakernes favorit til at overtage efter Theresa May.
Boris Johnson er en person, som nok har sine tilhængere i parlamentsgruppen, men han har bestemt også sine fjender, der vil gå meget langt for at stoppe hamOle Helmersen, lektor på CBS med speciale i moderne britisk politikI løbet af sidste uge fik han ekstra vind i sejlene, da en række prominente partifæller meldte sig som støtter.
Johnson blev tidligere beskrevet som en "Heineken-konservativ", fordi det lykkedes ham at ramme bredt i befolkningen.
Men nu peger iagttagere på, at han siden er blevet en mere splittende figur.
Han blev fornyeligt stævnet i forbindelse med et forgæves forsøg på et civilt søgsmål, fordi han under 2016-kampagnen fordrejede fakta om, hvor mange penge briterne sendte afsted mod EU.
Den tidligere borgmester splitter også internt i partiet, siger Ole Helmersen, lektor på CBS med speciale i moderne britisk politik.
- Boris Johnson er en person, som nok har sine tilhængere i parlamentsgruppen, men han har bestemt også sine fjender, der vil gå meget langt for at stoppe ham.
Han er ikke en samlende figur, siger han.
Topkandidaten har meldt klart ud, at briterne forlader EU den 31.
oktober – med eller uden en skilsmisseaftale – hvis han bliver premierminister.
Med den spraglede Johnson følger der en række negative aspekter med, påpeger Bloombergs politiske iagttager Therese Raphael.
- Hvis May er en træfigur fra en sort-hvid film, så er Johnson ren Pixar.
Men på trods af dette, så er det svært at finde en kandidat med flere bagsider, lyder det fra Therese Raphael, der blandt andet peger på hans dokumenterede utroskab og uheldige kommentarer som udenrigsminister, der førte til, at en britisk kvinde i Iran blev fængslet.
Læs også:'Ligner en postkasse' - Boris Johnson får hård kritik for burka-kommentarUdenrigsminister vil genforhandle brexitI skrivende stund finder man Storbritanniens udenrigsminister, Jeremy Hunt, på andenpladsen i formandskampen, lyder vurderingen fra blandt andre The Guardian.
Udenrigsministeren, der i sin tid stemte for at blive i EU, har tidligere kaldt muligheden for at forlade EU uden en skilsmisseaftale uacceptabel og har lagt op til at samle et nyt britisk hold af forhandlere, der skal forsøge at lande en ny skilsmisseaftale med EU.
Noget som EU flere gange har afvist blankt.
Jeremy Hunt var den første minister til at melde sig som kandidat, da Theresa May meldte sin kommende afgang.
I den seneste tid har han dog åbnet op for muligheden for at forlade EU uden en aftale.
- Jeg har altid sagt, at til syvende og sidst, hvis den eneste måde at forlade EU på, for at leve op til folkeafstemningen, var at gå uden en aftale, så vil jeg gøre det.
Læs også:Britisk industri advarer Mays afløser: Brexit uden en aftale bør ikke være en mulighed- Men det ville i høj grad være som en sidste udvej og med et tungt hjerte på grund af risiciene for virksomhederne og risikoen for unionen, lød meldingen fra udenrigsministeren i sidste uge, fortæller The Guardian.
Udenrigsministeren har seks år bag sig i sundhedsministeriet.
Som sundhedsminister måtte han finde sig i, at over en kvart million briter skrev under på, at han skulle gå af.
Forinden havde landets unge læger strejket i protest mod Hunts ageren som minister.
Hunt har en chance, hvis der er tilpas opbakning i parlamentsgruppen til at stikke en kæp i hjulet på Boris Johnson, siger Ole Helmersen.
For selv om Johnson nyder stor opbakning blandt de menige medlemmer, tales der om en "Stop Boris"-kampagne i kulisserne på Westminster.
- Derfor kan det godt ende med, at det bliver en mere kompromisagtig kandidat som Jeremy Hunt, der ses som værende mere spiselig, vurderer han.
Leadsom vil lave en nødlandingEn af valgets outsidere er den tidligere leder af Underhuset Andrea Leadsom.
Det var Leadsom, der stod tilbage i en direkte duel med Theresa May i den sidste etape af formandsvalget i 2016.
Hun endte dog i et heftigt stormvejr efter en kommentar om, at hun som mor havde en større aktie i Storbritanniens fremtid.
Hun undskyldte efterfølgende til Theresa May, som ikke har børn, og trak sig fra lederskabsfinalen.
Andrea Leadsom var tæt på at blive premierminister ved sit seneste forsøg i 2016.
Hun er en udtalt brexit-tilhænger og stillede for et par uger siden May over for et ultimatum om at holde fast i planerne om at bevare briternes frihed til at lave deres egne handelsaftaler i stedet for at imødekomme Labours ønske om en toldunion med EU.
Da May for knap tre uger siden forsøgte at række hen over midten, sagde Leadsom op i protest mod Mays brexit-kurs.
Hun har slået fast, at hun ikke ønsker at forsøge at genforhandle brexit, hvilket EU ligeledes har afvist flere gange.
Hun foreslår i stedet, hvad man kan kalde et kontrolleret hårdt brexit.
Her opgiver man at få godkendt en skilsmisseaftale med EU, men fokuserer i stedet på at få en række delaftaler på plads, der skal gøre et no-deal brexit blødere.
Håbet er at undgå, at tonsvis af varer strander i tolden, og at EU-borgere i Storbritannien kommer i klemme efter 31.
oktober.
Men Leadsoms plan er en kurs, som EU's brexit-forhandler, Michel Barnier, eksplicit har afvist.
Også Leadsom ligner en mulig kompromiskandidat, siger Ole Helmersen.
Men hendes manglende erfaring med tunge poster er et klart minus.
- Man kan stille spørgsmålstegn ved, om hendes erfaring er tilstrækkelig stor, når det kommer til stykket, siger lektoren.
Johnsons nemesis vil samle partietMed i løbet finder man også miljøminister Michael Gove.
I britisk politik er han i høj grad kendt som manden, der begik et regulært kongemord mod Boris Johnson ved sidste formandsvalg i 2016.
Michael Gove er blevet siddende som miljøminister i Mays ustabile regering, der på blot tre år ved magten har mistet 36 ministre.
Gove var Johnsons partner i Leave-kampagnen og var en del af Johnsons hold i dennes forsøg på at overtage premierminister-posten.
Men så vendte Gove på en tallerken.
Han erklærede Johnson for uegnet og stillede selv op på dagen, hvor Boris Johnson officielt skulle have meldt sit kandidatur.
Samme dag trak Johnson sit kandidatur i en drejning, "der virker som taget fra Game of Thrones", som New York Times beskrev dramaet dengang.
Vinderen endte med at blive Theresa May, der kom ind fra sidelinjen.
Miljøministeren lå indtil fornyeligt langt fremme i feltet og blev set som et seriøst alternativ til den mere polariserende Boris Johnson.
Men i pinsen kom det frem, at Gove havde taget kokain, da han var journalist for omkring to årtier siden.
Kritikere peger på, at det blandt andet harmonerer dårligt med, at han som undervisningsminister talte for, at lærere skulle fyres, hvis de tog stoffer.
Læs også:Vil afløse May: Topkandidat beklager kokainfortidNu ønsker hans kritikere, at han skal trække sit kandidatur.
Gove har afvist at være interesseret i et job som premierminister mange gange.
- Jeg vil ikke gøre det, og der er folk, der er meget bedre rustet end mig, lød meldingen fra ham i maj 2016 - en måned før, han stillede op.
Gove nåede aldrig formandsfinalen, men forsøger nu igen.
Han har prøvet at fremstille sig selv som en kandidat, der kan forene partiet og lægger op til, at briterne skal forlade EU den 31.
oktober, men kan forsinke farvellet til EU, hvis man har en ny skilsmisseaftale inden for rækkevidde.
Du kan læse om alle 10 kandidater her.
FacebookTwitterKopier linkEmner:Andrea Leadsom (politiker)|Boris Johnson (politiker)|Storbritannien|EU-forhold|The Guardian




https://www.dr.dk/nyheder/politik/folketingsvalg/formand-til-folketinget-soeges-du-faar-statsministerloen-ret-til

FolketingsvalgFormand til Folketinget søges: Du får statsministerløn, ret til at tysse, men ikke meget magtDu skal lede virksomheden Folketinget A/S som en slags bestyrelsesformand.
Pia Kjærsgaards (DF) efterfølger skal nu findes.
Hun har bestridt posten som Folketingets formand siden 2015.
Af Theis Lange Olsen11.
juni 2019 kl.
19.
37Bemærk: artiklen er mere end 30 dage gammelLæs opEn af de fineste poster i Kongeriget blev her til morgen ledig.
Det står klart efter, at Pia Kjærsgaard (DF) har erkendt, at hun ikke kan fortsætte som Folketingets formand.
Så hvad nu?
Ingen har officielt meldt sig på banen som kandidat til den prestigefyldte post, men Socialdemokratiets Henrik Dam Kristensen nævnes som en oplagt en af slagsen.
Den tidligere beskæftigelsesminister har lang erfaring i Folketinget, og det er netop et af de allertungeste krav, hvis man spørger Jørgen Albæk Jensen, der er professor i offentlig ret ved Aarhus Universitet.
- En af de vigtigste kvalifikationer er, at man har relativt lang erfaring med det parlamentariske arbejde, for den vigtigste funktion er at lede forhandlingerne i folketingssalen.
Og det kræver, at man er godt inde i reglerne, siger han.
Ifølge Jørgen Albæk Jensen har Folketingets formand to hovedopgaver:- Den ene er den, vi alle ser.
Nemlig at lede forhandlingerne i Folketinget og sørge for, at de regler, der er fastlagt i Folketingets forretningsorden, overholdes.
Altså at det hele foregår i god ro og orden.
- Den anden opgave er at varetage opgaven som en slags bestyrelsesformand for Folketinget A/S.
Det er en arbejdsplads for en lang række mennesker, og formanden og præsidiet udgør en slags bestyrelse, som fastlægger rammerne for, hvordan Folketinget rent praktisk skal arbejde.
Hvor skal kontorerne være?
Skal der indkøbes ny teknologi?
, siger professoren.
Folketingets administration har godt 425 ansatte.
Formænd gennem tidernePia Kjærsgaard (DF) 2015Mogens Lykketoft (S) 2011 - 2015Thor Pedersen (V) 2007 - 2011Christian Mejdahl (V) 2003 - 2007Ivar Hansen (V) 1998 - 2003Erling Olsen (S) 1994 - 1998Henning Rasmussen (S) 1993 - 1994H.
P.
Clausen (K) 1989 - 1993Erik Ninn-Hansen (K) 10.
januar 1989 - 3.
oktober 1989Svend Jakobsen (S) 1981 - 1989K.
B.
Andersen (S) 1978 - 1981Karl Skytte (R) 1968 - 1978Julius Bomholt (S) 1964 - 1968Gustav Pedersen (S) 1950 - 1964Julius Bomholt (S) 1945 - 1950Hans Rasmussen (S) 1933 - 1945Vide rammerNår det kommer til at holde ro og orden, er der ikke noget facit for, hvornår formanden for Folketinget må gribe ind.
Rammerne er meget vide, lyder det fra Jørgen Albæk Jensen.
- Det eneste, man skal rette sig efter, er det, der står i Folketingets forretningsorden.
Og der står stort set ingenting.
Det er formandens opgave at definere, hvad "god ro og orden" er, siger han.
Traditionelt er det politikere i deres karrieres efterår, der er blevet udpeget til den fine post.
- Man har belønnet folk, der i øvrigt har gjort meget for partiet eller det flertal, de nu repræsenterer, siger Jørgen Albæk Jensen, der slår fast, at det ikke er for magtens skyld, at man skal påtage sig hvervet som Folketingets formand:- Der ligger ikke særlig meget magt i det.
De grundlæggende regler for, hvordan arbejdet i Folketinget skal gøres, er fastlagt.
Og ligger der magt i at sige til Pelle Dragsted, at han skal tale pænt eller i at sige, at Mette Abildgaard ikke må have sin baby med i folketingssalen?
En form for magt er det vel, men det er meget begrænset, siger professoren.
Han henviser med det sidste eksempel til en episode for nylig, hvor De Konservatives gruppeformand, Mette Abildgaard, blev nægtet adgang til folketingssalen med sit lille barn i armene af Pia Kjærsgaard.
Så i sidste ende er der på mange måder tale om en kransekagefigur, lyder det.
- Men det er selvfølgelig et embede, der står meget stor prestige om, og en formand repræsenterer Folketinget i officielle sammenhænge, for eksempel i forhold til Kongehuset og statsbesøg.
Men det er ikke det samme, som at de har politisk magt, for det har de ikke.
- Mange siger, at Folketingets formand er den næstøverste person i riget efter dronningen.
Sådan opfattes det, og det er i sig selv prestigefyldt.
Og at være formand for den vigtigste demokratiske institution, vi har, er naturligvis en tillidserklæring fra Folketinget, siger Jørgen Albæk Jensen.
FacebookTwitterKopier linkEmner:Dansk Folkeparti|Folketinget|Henrik Dam Kristensen (politiker)|Mette Abildgaard (politiker)|Pelle Dragsted (politiker)




https://www.dr.dk/nyheder/regionale/midtvest/fisken-skal-udnyttes-bedre-restprodukter-kan-blive-til-nye-foedevarer

Midt- og VestjyllandFisken skal udnyttes bedre: Restprodukter kan blive til nye fødevarerNy forskning skal undersøge, hvordan fiskehoveder, haler og skind ikke bliver spildt.
En stor del af fiskene vi spiser, går til spilde og kan udnyttes bedre.
Af Sophie Baltzer og Asta Pil Heltborg11.
juni 2019 kl.
19.
19Bemærk: artiklen er mere end 30 dage gammelLæs opNår din fiskefilet rammer stegepanden, så er en stor del af fisken blevet smidt helt ud eller lavet til dyrefoder.
Det skal et nyt europæisk forskningsprojekt være med til at ændre, så flere restprodukter fra fiskeindustrien, som for eksempel fiskehoveder, haler og skind, udnyttes bedre.
Man skal se på, hvad der sker med fisken, fra den bliver fanget, og helt indtil vi har en middagsret stående på bordet.
Dorthe Storper, Videnscenter for FødevareudviklingIfølge professor Charlotte Jacobsen fra DTU Fødevareinstitut, der står i spidsen for projektet, skal de blandt andet undersøge, om restprodukterne kan blive til nye fødevarer.
- Vi har en voksende befolkning, som vi skal producere mere mad til, så vi skal finde ud af, hvilke udfordringer fiskeindustrien møder i forhold til at kunne anvende fiskerester til at lave nye ingredienser.
På europæisk plan drejer det sig årligt om cirka halvanden millioner tons restprodukter, der kan udnyttes bedre.
For selvom det kan anvendes som eksempelvis foder til mink, er det produkter af lav værdi.
- En af udfordringerne er at sikre, at de overskydende sidestrømme bliver behandlet som om, det er en førevare fra starten af.
Når man har anset dem som værende et spildprodukt, har man ikke taget hånd om dem på den rigtige måde, siger Charlotte Jacobsen.
Udover at kigge på de logistiske udfordringer, så vil man også udvikle nye teknologier, der kan gøre det muligt at lave nye fødevarer af restprodukterne.
Forskerne fokuserer især på protein, der kan bruges i fødevarer, og bioaktive peptider, der kan bruges i både kosttilskud, fødevarer og foder.
Ressourcer skal bruges på en bæredygtig mådeWaSeaBiWaSeaBi er et fireårigt europæisk forskningsprojekt, hvor 13 partnere fra Belgien, Sverige, Frankrig, Spanien og Danmark deltager.
Målet er at optimere udnyttelsen af sidestrømme fra fisk, muslinger og akvakultur.
Projektet, som har et budget på godt 4.
1 millioner euro, har modtaget en EU-bevilling på knap 3.
2 millioner euro.
Projektet løber indtil maj 2023.
Kilde: DTU FødevareinstituttetBåde industri, forskere og andre interessenter rundt om i Europa er med i projektet, der hedder WaSeaBi.
Ifølge Dorthe Storper, der er direktør i Videnscenter for Fødevareudvikling i Holstebro, der også er med i projektet, er det vigtigt at have fokus på hele processen fra fisken kommer fra hav til bord.
- Man skal se på, hvad der sker med fisken, fra den bliver fanget, og helt indtil vi har en middagsret stående på bordet, siger direktøren.
Også professor Charlotte Jacobsen fra DTU Fødevareinstitut ser store perspektiver i projektet.
- Set i forhold til den kæmpestore mængde fisk, vi fanger, kan det give rigtig meget, hvis gennemsnitligt halvdelen af de fisk anvendes til nye ingredienser.
FacebookTwitterKopier linkEmner:Fødevarer|Danmarks Tekniske Universitet|Videnskab|Holstebro|Industri




https://www.dr.dk/nyheder/politik/dyr-politibeskyttelse-faar-ikke-stram-kurs-til-skrue-ned-vi-vil-holde-masser-af

PolitikDyr politibeskyttelse får ikke Stram Kurs til at skrue ned: Vi vil holde masser af demonstrationerStram Kurs har planer om mange forskellige former for arrangementer i den kommende tid.
I 2019 har politiet brugt over 100 millioner kroner på at beskytte Rasmus Paludan, viser en aktindsigt, som DR Nyheder har fået.
Heri er indregnet politiets overarbejde.
Af Mark Lindved Norup11.
juni 2019 kl.
20.
50Bemærk: artiklen er mere end 30 dage gammelLæs opStram Kurs fortsætter ufortrødent sit politiske arbejde, selvom politiet bruger millioner af kroner på at beskytte partiets leder ved arrangementer og demonstrationer over hele landet.
Politiets udgifterAktindsigterne viser:Fra 1 januar til valgdagen 5.
juni brugte politiet 101 mio.
kroner på beskyttelse af politikere.
78 mio.
til løn21 mio.
til særlige ydelserCa.
to mio.
til indkvartering og forplejningOverarbejdstimer er ikke medregnet, og beløbet er derfor op mod 40 mio.
kroner større.
Rigspolitiet oplyser, at "en væsentlig del" af beløbet er gået til beskyttelse ved Stram Kurs-arrangementer.
- Nu har mange tusinder vælgere givet os en stemme, og de forventer selvfølgelig, at jeg fortsætter vores politik efter bedste evne, siger Rasmus Paludan om sit virke i den kommende tid.
I 2019 har politiet brugt over 100 millioner kroner på at beskytte partilederen, viser aktindsigter, som DR Nyheder har fået.
Læs også:Politiet har brugt over 100 millioner på at beskytte Paludan i årAlene de fire ugers valgkamp kostede politiet 69 millioner kroner i beskyttelse af politikerne, og langt størstedelen blev brugt på Stram Kurs-relaterede opgaver.
Fester og fodboldkampeI den kommende tid vil der være færre offentlige arrangementer med partiets leder som hovedperson, men det skyldes ikke en bekymring for ordensmagtens budgetter, men derimod alene at valgkampen er overstået.
- Det vil falde på den måde, at jeg ikke kommer til at køre rundt til otte byer på en dag, som jeg gjorde i Nordjylland i forbindelse med valgkampen.
Men ellers vil jeg sige, at i takt med at Stram Kurs vokser som parti (…) så vil vores aktivitetsniveau selvfølgelig stige.
- Det betyder, at vi vil holde fester for unge medlemmer og for ældre medlemmer, vi vil holde politiske møder, vi vil afholde fodboldkampe, og vi vil have masser af demonstrationer, siger Rasmus Paludan om partiets fremtidsplaner.
Gør indtrykPolitiets store udgifter til at beskytte ham gør indtryk på Rasmus Paludan.
- Det tænker jeg bestemt over, men det er ikke mig, der er årsagen til det.
Det er jo voldelige muslimer, der er årsagen til det, siger han.
Men han understreger også, at det ikke får ham til at overveje at drosle ned, selvom der fra flere sider har lydt en forhåbning om netop det.
- Jeg vil altid prioritere retten til at ytre vores meninger og holdninger højest, og det mener jeg er det, mine vælgere forventer af mig, lyder det fra Rasmus Paludan.
FacebookTwitterKopier linkEmner:Stram Kurs (parti)|Valg og folkeafstemninger|Demonstrationer|Jylland|Rasmus Paludan (advokat)




https://www.dr.dk/nyheder/indland/derfor-blev-borgmester-faeldet-dokumentar-om-overgreb-paa-boern-var-sidste-slag-i

IndlandDerfor blev borgmester fældet: Dokumentar om overgreb på børn var sidste slag i magtkampBorgmesteren for Grønlands hovedstad trak sig i dag efter 10 år på den magtfulde post.
Asii Chemnitz Narup har trukket sig fra den magtfulde post som borgmester for Grønlands hovedstad.
Af Nis Kielgast11.
juni 2019 kl.
19.
43Bemærk: artiklen er mere end 30 dage gammelLæs opDet var en af de helt store navne i grønlandsk politik, der i dag styrtede fra tinderne.
I 10 år har Asii Chemnitz Narup (IA) været borgmester for storkommunen Sermersooq – og dermed hovedstaden Nuuk.
En post, hun nu trækker sig fra.
- Hun har været en meget magtfuld person i grønlandsk politik gennem mange år.
Hun fik 24 procent af alle stemmer personligt ved sidste kommunevalg, så når partiet IA sidder med magten i hovedstaden, er det ikke mindst hendes fortjeneste, fortæller journalist Walter Turnowsky, der har fulgt sagen for det grønlandske medie Sermitsiaq.
ag.
Sidste kapitel i den magtkamp, der førte til borgmesterens fald, handlede om frygtelige overgreb på børn i den østgrønlandske by Tasiilaq, som også hører ind under storkommunen Sermersooq.
Læs også:Nuuks borgmester trækker sig efter DR-dokumentarSeksuelle overgreb på hvert tredje barnI DR-dokumentaren 'Byen, hvor børn forsvinder', kom det frem, at hvert tredje barn i Tasiilaq havde været udsat for seksuelle overgreb, og hvert andet af byens børn havde en socialsag i kommunen.
Hver femte dødsfald i byen var et selvmord.
En lokal skolelærer berettede, hvordan hun igen og igen sendte indberetninger til kommunen om børnenes mistrivsel, uden at der blev reageret.
Politiske partier i GrønlandSiumut (Fremad):Stiftet i 1977 og funderet i socialdemokratisk tankegang.
Har domineret grønlandsk politik siden hjemmestyrets indførelse i 1979.
Inuit Ataqatigiit (Folkefællesskabet):Også kendt som IA og etableret som parti i 1978.
Grundholdningen er socialistisk, og partiet udgør venstrefløjen i grønlandsk politik.
Partii Naleraq (Pejlemærke):Stiftet i 2014 af tidligere landsstyreformand Hans Enoksen, som forlod Siumut.
Vil liberalisere fiskerierhvervet og ser sig selv som beskytter af landets fattigste borgere.
Ønsker selvstændighed hurtigt.
Demokraatit (Demokraterne):Socialliberalt parti stiftet i 2002.
Arbejder for en ansvarlig økonomisk politik.
Nunatta Qitornai (Vort Lands Efterkommere):Stiftet i 2017 af Vittus Qujaukitsoq, tidligere udenrigsminister.
Ønsker plan for hurtig løsrivelse fra Danmark.
Suleqatigiisitsiut (Samarbejdspartiet):Dannet i 2018 som fortaler for øget samarbejde i det danske rigsfællesskab.
Atassut (Samhørighed):Borgerligt parti stiftet i 1978 blandt andet for at "modarbejde løsrivelse fra det danske rige".
Kom ind i Landstinget ved valget i 2018.
/Ritzau/- Efter dokumentaren har der været mange diskussioner, om kommunen skulle have gjort mere.
Siumut foreslog endda at sætte kommunen under administration på socialområdet, siger Walter Turnowsky.
Men at der er flere dagsordner på spil for det grønlandske regeringsparti Siumut og for partiet Demokraterne, der valgte at trække støtten til Asii Chemnitz Narup som borgmester.
- DR Dokumentaren var endnu en brik i et magtspil, som har kørt et stykke tid.
Diskussionen om forholdene i Tasiilaq er så det, der til sidst får hele læsset til at vælte, da Demokraterne trækker støtten til hende, siger Walter Turnowsky.
En landspolitisk magtkampFor at forstå magtspillet, skal man også se på grønlandsk landspolitik.
For landspolitisk giver det dybest set ikke mening, at Demokraterne i hovedstaden har støttet Asii Chemnitz Narup som borgmester.
Borgmesteren er nemlig fra partiet IA, som landspolitisk er i opposition til både Demokraterne og regeringspartiet Siumut.
Den landspolitiske alliance har nu skabt ’støj’ i det lokalpolitiske samarbejde, og det har gjort, at Demokraterne haft en ekstra grund til at trække støtten til borgmesteren.
Men det spiller formentlig også ind, at borgmesteren for nylig gik til angreb på landsstyreformand Kim Kielsen fra Siumut, som jo har et godt forhold til Demokraterne i Landstinget, vurderer Walter Turnowsky.
- Asii Chemnitz Narup startede selv et stormløb, da hun for et par uger siden opfordrede Kim Kielsen til at trække sig på grund af en helt anden sag om økonomiske problemer.
Og nu kommer modangrebet så fra Demokraterne, siger han.
Meget tyder dog på, at partiet IA kan beholde borgmesterposten i Sermersooq.
Det bliver bare ikke Asii Chemnitz Narup, der får de gyldne kæder på.
Du kan se DR-dokumentaren 'Byen, hvor børn forsvinder' her:FacebookTwitterKopier linkEmner:Grønland|Kim Kielsen (politiker)|Siumut|Lokalpolitik|Nuuk




https://www.dr.dk/nyheder/politik/folketingsvalg/enhedslisten-efter-forhandlinger-om-udlaendinge-med-s-det-skal-vi

FolketingsvalgEnhedslisten efter forhandlinger om udlændinge med S: Det skal vi skændes videre omPartierne i rød blok står stadig det samme sted efter dagens forhandlinger, siger Mette Frederiksen.
Enhedslistens politiske ordfører, Pernille Skipper, mener, at der fortsat er lang vej til enighed med Socialdemokratiet om udlændingepolitikken.
Af Thomas Klose Jensen11.
juni 2019 kl.
19.
04Bemærk: artiklen er mere end 30 dage gammelLæs opMette Frederiksen tog i dag fat på en af de helt store uenigheder mellem Socialdemokratiet og de partier, der peger på hende som statsminister.
Nemlig udlændingepolitikken.
Hvor den måske kommende statsminister gentagne gange under valgkampen afviste at ændre på den såkaldte 'brede udlændingepolitik', har Radikale, SF og Enhedslisten alle haft flere krav til lempelser på området.
Enhedslisten brugte blandt andet dagens forhandlinger til at diskutere forholdene for børnene på Udrejsecenter Sjælsmark.
- Vi skal sørge for, at de ikke bliver ødelagt som mennesker, så længe de sidder på dansk jord, og derfor skal de også ud og leve almindelige liv og gå i folkeskole, lød det fra politisk ordfører Pernille Skipper, da hun forlod forhandlingerne.
- Det er socialdemokraterne ikke enige i, for at sige det mildt, så det skal vi skændes videre om.
Partiets politiske leder fastholdt desuden, at der generelt set var langt mellem de to partier i forhold til udlændinge- og integrationsspørgsmålet.
For tidligt at drage konklusionerMere positivt lød det fra De Radikales leder, Morten Østergaard, der kunne forlade forhandlingslokalet efter 120 minutters forhandling.
Partiet har ønsket en ny retning på området og gik til valg på, at det såkaldte 'paradigmeskifte' - der betød at fokus på udlændingeområdet blevet ændret fra integration til hjemsendelser - skal rulles tilbage.
Han beskrev sig selv som oplivet efter den lange dialog med Mette Frederiksen og glædede sig over, at der tilsyneladende var enighed de to partier imellem om at lægge symbolpolitikken på hylden og i stedet fokusere på at få løst problemerne på området.
- Men det er for tidligt at begynde at drage konklusioner, og jeg har stadig til gode at se, hvor reelt socialdemokraterne har en villighed til at gøre noget andet end det, vi så under den tidligere regering, forklarede han.
SF: Det bliver ikke nemtSF-formand Pia Olsen Dyhr så også flere åbninger fra Mette Frederiksen under forhandlingerne.
Det skete blandt andet i spørgsmålet om, hvorvidt Danmark igen skal begynde at tage imod kvoteflygtninge.
- Vi har ikke lavet et slutdokument, en aftale eller skrevet under på noget som helst, forklarede Pia Olsen Dyhr.
- Jeg noterede mig dog i valgkampen, at Mette Frederiksen sagde, at det var noget, vi kunne kigge på.
I det hele taget blev alle SF's krav til Mette Frederiksen vendt på forhandlingsmødet, men der blev også plads til at diskutere, hvordan integrationen kan komme til at fungere bedre.
Blandt andet skal integrationsydelsen ændres, hvilket Pia Olsen Dyhr ikke ser som et opgør med den brede udlændingepolitik, som Mette Frederiksen har afvist at ændre på.
- Det handler om at sikre integrationen, og at børn kan få det mest basale.
At familier ikke skal stå i et valg mellem medicin og mad i slutningen af måneden, forklarede hun.
Mette F: Konstruktiv dialogDagens forhandlinger var den fjerde i rækken.
Og før de begyndte forklarede Mette Frederiksen selv, at udlændingeområdet var et af de svære.
Efterfølgende har hendes vurdering ikke ændret sig.
- Dagen er gået godt, men det er jo ikke nogen hemmelighed, at det her selvfølgelig er sværere end andre områder.
Det vidste vi godt.
Jeg synes stadigvæk, at forhandlingerne forløber i en god og konstruktiv tone, med et ønske om, at det forhåbentligt skal lykkes at danne en regering, lød det fra Mette Frederiksen.
- Men det er jo et område, hvor der er uenigheder, og de forsvinder jo ikke, fordi valget er blevet afholdt eller forhandlinger går i gang.
Så vi står indholdsmæssigt det samme sted, som vi har stået hele tiden.
Enhedslisten, SF og De Radikale har tidligere været forbi Mette Frederiksen i Landstingssalen på Christiansborg tre gange for at forhandle klima, miljø og natur samt velfærd og finansiering.
FacebookTwitterKopier linkEmner:Pernille Skipper (politiker)|Pia Olsen Dyhr (politiker)|Enhedslisten|Socialdemokraterne|Udlændingepolitik




https://www.dr.dk/nyheder/regionale/sjaelland/tandlaeger-mangler-landet-over-det-rammer-vores-boern

SjællandTandlæger mangler landet over: 'Det rammer vores børn'Om ti år vil der mangle omkring 355 tandlæger i Danmark, hvis der ikke uddannes flere, viser ny prognose.
Der er mangel på tandlæger nu ude i kommunerne, men manglen vil blive endnu større i 2030, viser en ny prognose fra Sundhedsstyrelsen.
Af Mathilde Nordenlund og Julie Würtz11.
juni 2019 kl.
18.
56 | opdateret 12.
juni 2019 kl.
09.
54Bemærk: artiklen er mere end 30 dage gammelLæs op"Vi er desværre nødt til at aflyse din tid - og ventetiden på en ny er fire-fem måneder.
"Denne besked får flere forældre i Slagelse Kommune i øjeblikket, når deres børns tid hos skoletandlægen nærmer sig.
For der er mangel på kommunale tandlæger i flere kommuner.
- Der er simpelthen ikke nok tandlæger til alle vores stillinger.
Vi mangler lige nu 2,5 tandlæge, og det betyder længere ventetid for forældre og patienter, siger overtandlæge i Slagelse Kommune Harriet Schott.
Slagelse Kommune står ikke alene med det problem.
Også i blandt andet Kalundborg og Lolland Kommune er der i nogle perioder længere ventetider til den kommunale tandpleje, fordi det er svært at skaffe tandlæger nok, lyder det fra overtandlægerne.
Og hvis man ser på hjemmesiden ato.
dk, der tihører de Ansatte Tandlægers Organisation, søger både Struer, Kerteminde, Svendborg, Guldborgsund, Holstebro og Aabenraa Kommune kommunale tandlæger.
Fik en ny tandlægetid i augustAnne Borups datter går i 3.
klasse på Marievangsskolen i Slagelse, og for en måned siden havde hun en tid til et eftersyn hos tandlægen.
- Der fik jeg så en besked to dage før, at den var blevet aflyst, og vi havde fået en ny tid i august, fortæller Anne Borup.
Hvad laver den kommunale tandlæge?
Den kommunale tandlæge sørger for tandpleje til børn og unge under 18 år.
Tandplejen hjælper også voksne, som har svært ved at benytte en praktiserende privat tandlæge.
Det kan være handicappede, ældre, syge og sindslidende.
I kommunen bliver de akutte tandlægeeftersyn prioriteret højest, og det betyder, at børnene må vente længere på eftersyn og mindre akutte behandlinger.
- Jeg forstår godt, at de akutte ting bliver taget først, men de mindre ting ender jo med at blive akutte, hvis ikke der bliver kigget på det, siger Anne Borup.
Kirsten Lausvig er tandlæge i Slagelse Kommune.
Hun mener, at det er frustrerende ikke at kunne yde en ordentlig service, når der er mangel på tandlæger.
- Jeg synes, at det er ærgerligt på børnenes, forældres og tændernes vegne, siger hun.
Jeg synes, at det er ærgerligt på børnenes, forældres og tændernes vegne.
Kirsten Lausvig, tandplejer i Slagelse KommuneDe længere ventetider kan også betyde, at små problemer hos børnene ikke bliver opdaget i tide, siger formand for Tandlægeforeningen, Susanne Kleist.
- Så risikerer vi måske også, at de ting, der skal laves, bliver forværret, i forhold til hvis man kunne lave det med det samme, siger hun.
Overtandlæge Harriet Schott mener også, at vi allerede presser de tandlæger, vi har, til grænsen.
- Så bliver der ekstra sygdom, og det gør ikke tingene bedre.
Så bliver der endnu færre hænder til at fuldføre opgaven, siger hun.
Unge tandlæger vil bo i de større byerHver ottende tandlæge er i dag over pensionsalderen, og når de takker af over de næste år, vil det gå hårdest ud over yderområderne.
Det mener formand for de Praktiserende Tandlægers Organisation, Jens Krogsgaard.
Ifølge Sundhedsstyrelsens nye tandplejeprognose vil der forsvinde 355 tandlæger over de næste ti år, fordi der går mange flere på pension, end der bliver uddannet.
Det vil særligt betyde tandlægemangel i de små og mindre landsbyer, mener han.
- Vi ved, at de unge tandlæger ikke vil slå sig ned alene på landet, så klinikkerne samles i større og større enheder - og så vil borgerne i yderområderne få længere til tandlægen, siger Jens Krogsgaard.
Det er noget, som overtandlæge Harriet Schott oplever i Slagelse.
- Vi har haft stillinger opslået i flere omgange, og når der er nogen, som vi tilbyder job, så har de allerede fået et andet job, fordi de har været til flere samtaler andre steder, fortæller hun.
På Lolland er problemet især, at de tandlæger, som det lykkes at hente fra uddannelsesbyerne, hurtigt søger videre igen, siger overtandlæge Merete Stenstrup.
Må lukke tandlægeklinikBjørn Anderson på 68 år har tandlægeklinik i Nakskov og er en af dem, der kommer til at gå på pension inden længe.
- Det mest sandsynlige er nok, at jeg må lukke min klinik, fordi ingen unge vil overtage den.
Det har vi set de sidste år, når andre tandlæger er gået på pension hernede i for eksempel Sakskøbing og Maribo, siger han og fortæller, at flere tandlægeklinikker på Lolland desuden er lukket for tilgang.
- Vi og andre har måneders ventetid, fordi vi har taget patienter fra de klinikker, der er lukket, siger Bjørn Anderson.
Bjørn Anderson er tandlæge i Nakskov.
Han frygter, at tandlægeklinikken vil blive lukket, når han går på pension.
Derfor har nogen patienter fået meget længere til tandlægen, og det går især ud over de ressourcesvage, mener han.
- Hvis man ikke har egen bil, så er det altså svært at tage til Nykøbing Falster eller Sjælland for at komme til tandlægen, og så gør flere det bare ikke.
Så det er igen et problem, der vender den tunge ende nedad.
Sundhedsstyrelsens prognose over tandlægemanglen de næste ti år er netop givet videre til Uddannelses- og forskningsministeriet.
Det bliver derfor op til en ny minister, om optaget på tandlægeuddannelserne skal hæves.
Socialdemokratiet vil ikke udtale sig om optaget, før en ny regering er på plads.
FacebookTwitterKopier linkEmner:Tandpleje|Lolland|Borup|Sjælland|Uddannelse




https://www.dr.dk/nyheder/politik/uffe-elbaek-byder-sig-til-som-politisk-elskerinde

PolitikUffe Elbæk byder sig til som politisk elskerindeAlternativet peger ikke på Mette Frederiksen som statsminister, men har været til forhandlinger med S-leder.
Uffe Elbæk fra Alternativet er klar til at byde ind med sine mandater i Folketinget.
11.
juni 2019 kl.
18.
35Bemærk: artiklen er mere end 30 dage gammelLæs opAlternativet peger ikke på Mette Frederiksen (S) som statsminister.
Alligevel har partiet - med politisk leder Uffe Elbæk i spidsen - været til regeringsforhandlinger i dag.
Uffe Elbæk og partiet ankom med det ene formål at skubbe på for sine ambitioner for klimaet.
- Hvis vi kan være med til at skubbe på i en progressiv retning, så vil vi selvfølgeligt meget gerne det, sagde Uffe Elbæk og fortsatte:- Vi er den grønne vagthund, men vi er en imødekommende vagthund, hvis man kan bruge det begreb.
Vi er klar til at gå i en seriøs dialog, hvis der overhovedet er brug for vores mandater.
Læs også:Elbæk vil hverken pege på Løkke eller Frederiksen: Men tror nu på en SV-regeringValget endte med, at Socialdemokratiet kan danne regering uden Alternativet med støtte fra SF, De Radikale og Enhedslisten.
- Vi har en masse gode ideer til alt fra landbrug, byggeri og til, hvordan vi får en grøn finanslov, sagde Uffe Elbæk og fortsatte ind i temaet finansiering, hvor støttepartierne er længst fra hinanden:- Der, hvor vi virkeligt fangede deres interesse, var, da vi spurgte, hvor pengene skal komme fra.
Ved at stå alene og altså ikke pege på en statsministerkandidat mener Uffe Elbæk, at partiet står friere i det parlamentariske arbejde.
- Som jeg sagde derinde, så - sagt lidt upassende - synes jeg, at Mette Frederiksen skal se os som elskerinden, der står derude.
Og hvis vi skal lege, så kan vi måske lege.
/ritzau/FacebookTwitterKopier linkEmner:Mette Frederiksen (politiker)|Socialdemokraterne|Uffe Elbæk (politiker)|Radikale Venstre|Alternativet (parti)




https://www.dr.dk/nyheder/viden/teknologi/en-trold-fra-4chan-carl-er-vokset-op-i-internettets-lovloese-klubhus

TeknologiEn trold fra 4chan: Carl er vokset op i internettets lovløse klubhusI dag er hjemmesiden 4chan kendt som opholdssted for ekstremister og racister.
Sådan har det ikke altid været.
Af Frederik Svaneborg og Chris Lehmann11.
juni 2019 kl.
19.
00 | opdateret 19.
juni 2019 kl.
13.
07Bemærk: artiklen er mere end 30 dage gammelLæs opEn formulering om DDOS-angreb er blevet rettet d.
19/6, så det står tydeligere, at det er kildens vurdering og ikke DRs, at DDOS-angreb er uskyldige.
DR beklager fejlen.
Siden hjemmesiden 4chan startede i 2003, har den fået et ry som værende et af de mest ustyrlige steder på nettet.
Sidens fællesskab opstod som en blanding af nørder, outsidere og fans af japanske tegnefilm, men de seneste år har tonen på siden forandret sig.
Det fortæller Carl, en mangeårige bruger af siden, til DR Viden:- I forbindelse med det amerikanske præsidentvalg i 2016 blev det en politisk slagmark.
Der kom mange ekstremt højreorienterede personer og nazister til, og debatten forsvandt.
Det blev til et ekkokammer, siger han til DR Viden.
Hvad er 4chan?
4chan er et internetforum, der har eksisteret siden 2003.
Modsat andre internetfora er alle brugerne anonyme.
Siden kræver ikke noget login, brugernavn eller lignende.
En af de mest populære dele af 4chan hedder 'politically incorrect', og er kendt for brugernes yderligtgående og provokerende politiske synspunkter.
På 4chan mødes unge fra især vestlige lande og deler alle mulige interesser.
F.
eks.
sport og japansk kultur.
Forummet er dog mest kendt som et hjemsted for troldekampagner og had mod minoriteter.
Carl har kun ønsket at stå frem med sit fornavn, da 4chan har en historik med at udøve chikane mod sidens kritikere.
Redaktionen kender hans identitet.
Et rart fællesskab med en grænseoverskridende humorCarl er i dag 25 år gammel, men blev suget ind i 4chan miljøet som 13-årig.
Det er egentlig en alt for ung alder til at færdes på 4chan, hvor reglerne siger, at man skal være 18 år.
Og i starten nøjes han da også bare med at læse de mange diskussioner om japansk animation, som han interesserer sig meget for.
Samtidig virker den grove humor, som dominerer diskussionerne på siden, tiltrækkende for den unge Carl.
- Jeg skrev ikke noget de første to-tre år.
Jeg syntes, humoren var sjov, men også meget grænseoverskridende.
Ligesom den er i dag.
Men jeg blev opslugt af det, fordi jeg ikke havde set lignende andre steder.
Det var nok ikke et optimalt sted at være i den alder, men det var et rart fællesskab, fortæller Carl.
Digitalt på P1Ekstrem politisk debat blandet med delinger af pornografi og japanske tegnefilm.
Digitalt tager på antropologisk feltstudie ud i de mørkeste afkroge af internettet.
Hen over tre episoder følger vi en indfødt, der er opvokset her i internettets skumle sidegader, uden voksne at holde i hånden - den digitale alders Mowgli.
Du kan høre Digitalt på P1 hver tirsdag kl.
13.
30 eller som podcast.
Fra uskyldig telefonfis til hadske troldekampagnerCarl begynder at være en aktiv del af diskussionerne og engagerer sig endda i nogle af 4chans famøse drillekampagner.
Da Carl deltog for ti år siden, nøjedes man med hvad han dengang opfattede som uskyldige drillerier.
Det kunne være DDOS-angreb og god gammeldags telefonfis.
Eksempelvis fortæller Carl om dengang, han var med til at kime en amerikansk McDonald’s ned for at spørge dem, om de solgte det gamle computerspil Battletoads.
- Det var jo drengestreger, og det var åndsvagt.
Jeg kunne i hvert fald ikke finde på at gøre det i dag, siger han.
Læs også:”Udryd jøder, muslimer og homoer” - her dyrker danske unge vold og had på nettetGennem tiden er troldekampagnerne kun blevet grovere, og i dag er brugerne på 4chan berygtede som bagmænd til rigtig mange virale kampagner.
Her kan man nævne fribløderbevægelsen, der skulle gøre tykt grin med feminister verden over eller #Cut4Bieber, der fik unge fans af popsangeren Justin Bieber til at skære i sig selv.
Carl har de sidste 12 år været aktiv på det anonyme internetforum 4chan.
Han er det stadig, selvom det i dag er berygtet som et lovløst opholdssted for ekstremistiske højreradikale og racister.
Du kan høre, hvorfor Carl vender tilbage og resten af hans historie fra internettets sidegader i Digitalt på P1.
FacebookTwitterKopier linkEmner:Justin Bieber (musiker)|DR P1|IT-kriminalitet|Humor|Pop og rock




https://www.dr.dk/nyheder/viden/kroppen/depression-derfor-foeles-alt-ligegyldigt

Syg i hovedet?
Se temaKroppenDepression: Derfor føles alt ligegyldigtUnder en depression er der områder i hjernen, der ikke samarbejder som normalt.
Af Marie Allerslev Eriksen og Thea Deleuran Müller11.
juni 2019 kl.
17.
00Bemærk: artiklen er mere end 30 dage gammelLæs opVi kender alle følelsen af at være nedtrykt.
Ofte går det over af sig selv, men hvis du lider af en depression, så følger den følelse med dig, uanset hvad du gør.
Men hvorfor kan man ikke bare tage sig sammen og blive glad igen?
Depression er en meget normal sygdom, som rammer cirka hver femte dansker.
Under en depression fungerer hjernen ikke som normalt, og aktiviteten i nervebanerne er meget intens.
Scanninger af deprimerede hjerner viser, at der er en alt for tæt forbindelse mellem frontallapperne og nogle dybere centre i hjernen.
Det kræver derfor tid og den rette behandling at blive rask igen.
I videoen kan du få en uddybende forklaring på, hvad en depression er.
FacebookTwitterKopier linkEmner:Depressioner




https://www.dr.dk/nyheder/politik/folketingsvalg/fra-overfald-paa-noerrebro-til-klimatosser-10-nedslag-i-pia

FolketingsvalgFra overfald på Nørrebro til 'klimatosser': 10 nedslag i Pia Kjærsgaards hæsblæsende karrierePia Kjærsgaard erkender, at hun ikke kan fortsætte som formand for Folketinget.
Pia Kjærsgaard har erkendt, at hun ikke kan fortsætte som Folketingets formand efter folketingsvalget.
Af Theis Lange Olsen11.
juni 2019 kl.
15.
55Bemærk: artiklen er mere end 30 dage gammelLæs opHun er blevet beskyldt for at være decideret 'uværdig' til at bestride posten som Folketingets formand og har gang på gang bragt sindene i kog med sine udtalelser.
Nu erkender Pia Kjærsgaard, at hun ikke kan fortsætte i det prestigefyldte hverv, men fortsætter arbejdet som folketingspolitiker.
Gennem flere årtier har den tidligere DF-formand skabt blæst om sin egen person og været i centrum af adskillige hårdtslående debatter.
Her følger ti nedslag i en begivenhedsrig politisk karriere:1Kaotisk landsmøde i 1995Kristian Thulesen Dahl, Pia Kjærsgaard og Ole Donner stiftede sammen med Poul Nødgaard Dansk Folkeparti efter at være brudt ud af Fremskridtspartiet.
Utallige gange er tv-klippene fra Fremskridtspartiets kaotiske landsmøde i 1995 blevet afspillet.
Her brød partiets fløjkrig ud i lys lue.
Et politisk opgør mellem Pia Kjærsgaard og gruppeformand Kim Behnke udviklede sig til en heftig slagveksling, der kulminerede med, at Kristen Poulsgaard kaldte Kristian Thulesen Dahl en 'tøsedreng'.
Efterfølgende samlede blandt andet Pia Kjærsgaard stumperne op og dannede Dansk Folkeparti, der opstillede kandidater til Folketinget første gang i 1998 og samlede 13 mandater.
2Overfaldet på NørrebroPoliti har netop fået Pia Kjærsgaard ind i en vogn udenfor Unibank på Nørrebrogade 24.
marts 1998, efter at hun var blevet angrebet af rasende unge.
I foråret 1998 blev Pia Kjærsgaard inviteret på Nørrebro af en journalist til et interview, men på vej derud opstod der tumult.
En person flår døren op på den taxa, Pia Kjærsgaard sidder i, og slår hende, men det lykkes hende at lukke døren i, og hun flygter senere ind i en bank på Nørrebrogade.
- Så kigger jeg mig over skulderen og ser, at der kommer en horde løbende ovre fra den anden side af Nørrebrogade.
De har fundet ud af, at jeg er kørt derned, har Pia Kjærsgaard fortalt til Ekstra Bladet.
Hun flygtede videre ind i banken og fandt en brødkniv i et køkken, som hun var parat til at tage i brug.
- Jeg var overbevist om, at jeg ville blive tævet og mast op ad en væg.
Det kunne være gået grueligt galt.
Jeg var simpelthen bange for at blive slået ihjel.
Kort efter kom politiet hende til undsætning, og hun blev ført ud af banken iført en blå politihjelm.
3'Stuerene, det bliver I aldrig'I 1999 var der store problemer med en gruppe unge kriminelle i Odense-bydelen Vollsmose.
Pia Kjærsgaard, der stod i spidsen for Dansk Folkeparti og den stramme udlændingepolitik i Folketinget, sagde i den forbindelse, at i tilfælde af, at en ung anden- eller måske tredjegenerationsindvandrer gentagne gange begår kriminalitet, skulle der være mulighed for at hjemsende hele familien.
I en efterfølgende debat i folketingssalen kom daværende statsminister og S-formand Poul Nyrup med de berømte ord om Dansk Folkeparti:- Stuerene, det bliver I aldrig.
4I offensiven mod islamHer ankommer Pia Kjærsgaard til dronningerunde på Amalienborg i 2001.
Efter at have vundet 22 mandater ved folketingsvalget i 2001 blev Dansk Folkeparti støtteparti for VK-regeringen med Anders Fogh Rasmussen i spidsen.
Kort efter regeringsdannelsen gik Pia Kjærsgaard til angreb på islam, som hun mente var en religion med fundamentalistiske tendenser, der burde blive bekæmpet.
Det affødte voldsomme reaktioner i folketingssalen, hvor flere politikere anklagede hende for at bryde Grundloven.
Pia Kjærsgaard lancerede et angreb mod islam igen i 2010.
5Samarbejdet med FoghAnders Fogh Rasmussen taler med Dansk Folkepartis leder, Pia Kjærsgaard, da det nyvalgte Folketing var samlet for første gang efter valget i november 2001.
Den borgerlige valgsejr i 2001 markerede begyndelsen på et årelangt og tæt samarbejde mellem Pia Kjærsgaard og Anders Fogh Rasmussen, der var blevet statsminister.
Sammen fik de gennemført en markant og stram udlændingepolitik og indført en ældrecheck.
År for år lagde Dansk Folkeparti stemmer til VK-regeringens finanslove og var også med til at gennemføre skattelettelser for mange milliarder kroner.
Pia Kjærsgaard har selv omdøbt VKO-samarbejdet til 'VOK-samarbejdet' for at udstille, hvor De Konservatives plads ifølge hende var.
6Stopper som partiformandPia Kjærsgaard i folketingssalen ikke længe efter, at hun har meddelt, at hun stopper som partiformand.
 I 2012 overlod Pia Kjærsgaard styringen af Dansk Folkeparti til Kristian Thulesen Dahl og fortsatte som værdiordfører.
- Jeg har oplevet så mange gange, at en partiformand er gået på en dårlig måde.
Enten er blevet gået, tvunget ud, eller har tabt et valg efter en kanondårlig valgkamp.
Så har jeg tænkt, at det skal aldrig overgå mig, sagde hun dengang.
Kun tre år efter blev Dansk Folkeparti Folketingets næststørste parti med 37 mandater og 21,1 procent af stemmerne.
I den forbindelse sendte partiformand Kristian Thulesen Dahl en stor tak til en meget bevæget Pia Kjærsgaard.
7Første kvindelige folketingsformandSom Folketingets formand har Pia Kjærsgaard delt vandene.
 I begyndelsen af juli 2015 blev Pia Kjærsgaard officielt Folketingets nye formand efter en afstemning i folketingsssalen.
Hun blev dermed den første kvinde til at bestride den prestigefyldte post.
Pia Kjærsgaard kunne se tilbage på et ganske mudret forløb om formandsposten, da det i begyndelsen stod klart, at Liberal Alliance åbent krævede topskattelettelser til gengæld for, at partiet ville pege på Pia Kjærsgaard.
Det fik blandt andet Dansk Folkepartis næstformand, Peter Skaarup, til at lange kraftigt ud efter Liberal Alliance og beskylde dem for at blande poster og politik sammen.
Siden trak LA kravet tilbage, men endte med at få formandsposten i Folketingets magtfulde finansudvalg.
8Kaldte EU en rotteredePia Kjærsgaard i Debatten på DR2.
I DR2-programmet 'Debatten' kaldte Pia Kjærsgaard i 2016 EU for en rotterede.
Ordene mødte kritik fra flere sider, og hun måtte efterfølgende forklare sig til Folketingets øverste ledelse, præsidiet.
Både Socialdemokratiets præsidiemedlem, Henrik Dam Kristensen, og Venstres præsidiemedlem, Kristian Pihl Lorentzen, fortalte, at de ikke var enige i sprogbrugen, men at de betegnede sagen som værende overstået.
9'Klimatosser'Pia Kjærsgaard holder valgtale på Christiansborg på aftenen for Europa-Parlamentsvalget.
 I kølvandet på de første exitpolls ved Europa-Parlamentsvalget for nogle uger siden holdt Pia Kjærsgaard en tale ved Dansk Folkepartis valgfest.
Her blev der både skudt mod EU, pressen og interessen for klimaet.
- Måske er det alle de - hvad er det nu man kalder dem - klimatosser.
Nej alle dem, der alene går op i klima, sagde Pia Kjærsgaard i talen.
Det medførte massiv modvind, og efterfølgende uddybede Pia Kjærsgaard på Twitter, at det var 'sagt lidt i spøg'.
10I angreb på DRPia Kjærsgaard og Dansk Folkeparti har aldrig lagt skjul på deres kritik af Danmarks Radio.
Under Demokratiets Aften på DR1 i den sidste fase af valgkampen faldt det Pia Kjærsgaard for brystet, at publikum i Koncertsalen klappede efter et indslag om en kvoteflygtning, der har klaret sig godt i Danmark.
Hun mente, at DR manipulerede og nøje havde udvalgt sit publikum.
DR oplyste, at alle kunne tilmelde sig debatten gratis efter først til mølle-princippet, men det fik ikke kritikken fra Pia Kjærsgaard til at forstumme.
- Jeg synes, der var en skævvridning.
Jeg er temmelig overbevist om, at man har været meget nøjeregnende med, hvem det var, der kom.
Det var ikke den almindelige dansker, sagde hun til Radio24Syv.
FacebookTwitterKopier linkEmner:Henrik Dam Kristensen (politiker)|Kristen Poulsgaard (politiker)|Valg og folkeafstemninger|Nørrebro|Udlændingepolitik




https://www.dr.dk/nyheder/regionale/bornholm/trods-maal-om-mindre-plastik-folkemoedet-sejler-rundt-i-engangsplastik

BornholmTrods mål om mindre plastik: 'Folkemødet sejler rundt i engangsplastik'Plastic Change: Folkemødet skal gå foran og stille krav om genbrugsplast.
Hvis det går, som Folkemødets ledelse ønsker, er det sidste gang, man kommer til at skåle med øl i plastikglas på den politiske festival.
(Arkivfoto).
Af Kristian Volden, Jane Lou og Lis Eilsøe11.
juni 2019 kl.
17.
41Bemærk: artiklen er mere end 30 dage gammelLæs opDet klinger hult, når der bliver sat fokus på bæredygtighed på årets Folkemøde på Bornholm, og man så alligevel vil få serveret øl i engangskrus af plastik og mad på engangsplastik.
Sådan lyder det fra miljøorganisationen Plastic Change.
Verdensmål nr.
12Folkemødet har sat sig som mål at blive bæredygtigt.
Derfor bliver der på årets Folkemøde sat fokus på FN's 17 verdensmål for bæredygtig udvikling.
Mål nr.
12 handler om ansvarligt forbrug og produktion - og det er det mål, som Plastic Change ikke mener, at Folkemødet lever op til.
Folkemødet har i år opfordret mad- og udskænkningssteder til at bruge så lidt engangsplastik som muligt.
Desuden er det aftalt med leverandørerne af øl, at de samler så mange engangs-ølglas som muligt sammen.
De bliver så sendt til Dansk Affaldsminimering, som laver krusene om til plastikgranulat, der kan genbruges.
- Vi savner nogle større ambitioner, siger Anne Aittomaki, der er strategisk direktør i Plastic Change.
- Man har et folkemøde, hvor man har FN's Verdensmål på dagsordenen, og så sejler eventen rundt i engangsplastik.
Det står i skærende kontrast til det indhold om bæredygtighed, man i øvrigt står og debatterer og er rørende enige om er vigtigt, siger Anne Aittomaki.
Folkemødet har opfordret madboder og udskænkningssteder til at bruge mindre engangsplastik.
Desuden satser Folkemødet på at samle engangskrusene ind og få dem omdannet til granulat, der kan genbruges.
Men det er ikke ambitiøst nok, når der er et bedre alternativ, mener Anne Aittomaki.
Landets fire største festivaler - Roskilde, Northside, Tinderbox og Grøn Koncert - har indført genbrugsplastkrus, og den løsning kunne Folkemødet også bruge, mener hun.
Ansvarlig for bæredygtighed Emil Juul-Pedersen medgiver, at FN's 17 Verdensmål også er en udfordring for Folkemødet selv, ligesom det er for arrangørerne.
Derfor er der stadig engangsplastik på årets folkemøde, men han håber, det er væk næste år.
Emil Juul-Pedersen, der er bæredygtighedsansvarlig på Folkemødet, er enig med Plastic Change i, at der er for meget engangsplastik på den politiske festival.
- Vi gør, hvad vi kan for at få så lidt engangsplast som muligt, men vi går dialogens vej og vil ikke indføre et forbud.
Og i år tager vi så de første små skridt, siger Emil Juul-Pedersen.
Han satser dog på at få et plastfrit folkemøde - og han har en drøm:- Jeg har en ambition om, at engangsplastikken er ude af Folkemødet i 2020 eller 2021, siger Emil Juul-Pedersen.
Folkemødet 2019•Årets politiske festival - Folkemødet 2019 - finder sted i Allinge på Bornholm i denne uge.
•Fungerende statsminister Lars Løkke Rasmussen (V) åbner Folkemødet på torsdag klokken 11.
30.
Folkemødet slutter søndag klokken 12.
•Der er omkring 3.
000 events, diskussioner, foredrag, interviews, optrædener og workshops i løbet af de tre døgn.
•Man regner med sammenlagt 100.
000 gæster fra torsdag til søndag.
•FN's Verdensmål er ramme for Folkemødet 2019.
FacebookTwitterKopier linkEmner:Lars Løkke Rasmussen (politiker)|Venstre|Plastic Change|Bornholm|Miljø og natur




https://www.dr.dk/sporten/cykling/fuglsang-udraaber-allerede-2019-til-karrierens-bedste-saeson

CyklingFuglsang udråber allerede 2019 til karrierens bedste sæsonHvis året allerede sluttede nu, ville Jakob Fuglsang føle, at 2019 havde været karrierens bedste år.
Jakob Fuglsang vandt tidligere i år Liège-Bastogne-Liège.
11.
juni 2019 kl.
15.
00Bemærk: artiklen er mere end 30 dage gammelLæs opCykelstjernen Jakob Fuglsang har leveret så mange topresultater i foråret, at danskeren allerede nu kan slå fast, at 2019 bliver hans bedste sæson som professionel cykelrytter.
Det er blevet til sejr i Liège-Bastogne-Liège og podieplaceringer i Fleche Wallonne, Strade Bianche og Amstel Gold Race.
Derudover indledte Fuglsang sæsonen med at vinde det lille spanske etapeløb Ruta del Sol.
- Det har formentlig allerede været min bedste sæson indtil videre, selv hvis jeg ikke skulle starte i flere cykelløb fra nu af.
Læs også:Fuglsang viser Tour-form: Snupper tredjepladsen på regnfuld Dauphiné-etape- Men jeg håber, jeg kan gøre det endnu bedre, og det tror jeg på, at jeg kan.
Selvtilliden er der, og forhåbentlig er benene der også, når vi kommer lidt længere frem, siger Fuglsang til TV2 Sporten.
Vandt for to år sidenDen 34-årige dansker deltager i øjeblikket i det franske etapeløb Critérium du Dauphiné, der er en optakt til Astana-rytterens helt store sæsonmål, Tour de France.
Jakob Fuglsang vandt for to år siden optaktsløbet, og han er også med fremme i år med en samlet tredjeplads efter de to første etaper.
Danskeren fortæller, at han går ind til anden halvdel af sæsonen med store forventninger, men også med ro i maven efter de fornemme resultater.
- Jeg forsøger at holde fokus på målet og bevare troen på, at jeg er klar, når vi kommer til Touren, siger han.
/ritzau/FacebookTwitterKopier linkEmner:Jakob Fuglsang (cykelrytter)|Cykelsport|Astana Pro Team|TV 2 (tv-kanal)|Liège




https://www.dr.dk/nyheder/regionale/oestjylland/robotkirurgi-i-fare-paa-aarhus-universitetshospital-overlaege-imod

Aarhus UniversitetshospitalSe temaØstjyllandRobotkirurgi i fare på Aarhus Universitetshospital: Overlæge imod midlertidig nedjusteringOperationsrobotten på Mavetarmkirurgisk Afdeling må måske stoppe med at operere frem til 2020.
- Vi lever jo af at give god behandling, og nogle gange er det så frustrerende, at den mulighed bliver frataget én, og man skal vende alle mønter i lommen for at se, om man har nok, siger overlæge Niels Thomassen.
Af Gitte Hansen og Emma Lichscheidt11.
juni 2019 kl.
17.
16 | opdateret 12.
juni 2019 kl.
08.
42Bemærk: artiklen er mere end 30 dage gammelLæs opOpdateret d.
12/06-2019 klokken 8.
41: Forslaget er blevet droppet af regionsrådet.
Problemerne med økonomien på Aarhus Universitetshospital kan betyde, at en af hospitalets operationsrobotter bliver kørt til opbevaring på lageret.
Når hospitalsudvalget tirsdag mødes for at drøfte spareplanerne, handler et af forslagene om at skære ned på robotkirurgien, som hospitalet tidligere har profileret sig på.
I forbindelse med den sparerunde, som universitetshospitalet står over for, skal mavetarmkirugisk afdeling spare omkring 11 millioner kroner.
Det er afdelingsledelsen selv, der har peget på en delvis nedlukning af robotkirurgien resten af 2019 og 2020.
Læs også:Region Midtjylland slækker på sparekrav til Aarhus UniversitetshospitalDet vil kunne give en besparelse på to millioner kroner om året.
Men det er en farlig vej at gå, mener overlæge på afdelingen Niels Thomassen:- Jeg tror, det har været et udspil i desperation, fordi hospitalsledelsen havde krævet et udspil fra os, og så har man sat alt over styr på afdelingen, heriblandt robotkirurgien, mener han.
Niels Thomassen frygter, at en delvis nedlukning af robotkirurgien ikke vil spare penge.
Det skyldes, at det ifølge ham koster en million kroner om året at have fuld service på robotten, uanset hvor mange eller få operationer, der laves.
Derudover kan regionen komme til at betale for at sende operationer ud af regionen.
- Det er jo også et satsningsområde for Aarhus Universitetshospital, så det virker meget modsat at lukke det ned, siger han.
Læs også:Olivers hjernesvulst forsvandt med skræddersyet medicin: Behandling kan blive sløjfet i sparerundeDer udføres omkring 130 operationer med robotten om året mod eksempelvis kræft i endetarmen.
Men faktisk burde man skrue op for brugen af operationsrobotten, da man kan spare penge ved at udnytte dens egenskaber og lave 200 operationer årligt, mener han.
- Så får man alle fordelene ved robotten.
Så bliver omkostningerne fuldstændig sammenlignelige med anden kirurgi, og resultaterne for patienterne bliver bedre.
Så man burde i virkeligheden gå i den modsatte retning af at lukke ned, siger han.
I videoen her assisterer Niels Thomassen læger i Tromsø i Norge med en operation af en fremfalden endetarm på en kvinde.
Regionsrådsformand: Bedre end fyringerEn midlertidig nedlukning for robotkirurgi vil spare to millioner kroner, og det er bedre end at fyre personale, siger regionsrådsformand Anders Kühnau (S).
- Hvis vi skærer yderligere i personalet, er der en risiko for, at det kan gå ud over de højtspecialiserede funktioner, vi har, og dermed give en dårligere behandling.
Så jeg tror, alternativet er værre, og at det derfor er en god idé at foretage denne besparelse midlertidigt, forklarer han.
Men selvom robotten skal slukkes, vil den stadig koste en million kroner om året at vedligeholde.
Derfor kunne det måske være nærliggende at sælge robotten.
Men det kommer ikke på tale, lyder det fra Anders Kühnau.
Læs også:Aarhus Universitetshospital i ny krise: Skal spare 325 mio kr.
i år- Vi skal ikke ud og sælge robotterne, for der er kun tale om en midlertidig og delvis nedjustering af vores brug af robotter.
Jeg har også en klar forventning om, at vi kommer til at bruge dem igen, i takt med at vi ser, behovet stiger, siger han.
For overlæge Niels Thomassen er der meget på spil.
- Vi lever jo af at give god behandling, og nogle gange er det så frustrerende, at den mulighed bliver frataget én, og man skal vende alle mønter i lommen for at se, om man har nok, siger han.
FacebookTwitterKopier linkEmner:Anders Kühnau (politiker)|Socialdemokraterne|Teknologi|Operationer|Norge




https://www.dr.dk/nyheder/penge/efter-folketingsvalget-det-mener-partierne-om-56494-kroner-om-maaneden-i-eftervederlag

PengeEfter folketingsvalget: Det mener partierne om 56.
494 kroner om måneden i eftervederlagEnhedslisten, Dansk Folkeparti, SF og Nye Borgerlige vil have reglerne lavet om.
Af Signe Mai Vilsbøll, Kevin Ahrens, Flemming Brandt og Sally Frydenlund Larsen11.
juni 2019 kl.
17.
09Bemærk: artiklen er mere end 30 dage gammelLæs opNår folketingsmedlemmer bliver stemt ud af vælgerne og slutter deres politiske embede på Christiansborg, er det med udsigt til et eftervederlag på 56.
494 kroner hver eneste måned i op til to år.
Og det er først på andet år, at der er fuld modregning af indtægter fra andre eller nye jobs.
Valgforsker ved Danmarks Medie- og Journalisthøjskole Roger Buch mener, at politikerne har skabt ualmindeligt favorable vilkår for sig selv, men hvad er holdningen blandt Folketingets partier?
DR Nyheder har foretaget en rundspørge:Dansk FolkepartiPeter Skaarup (t.
v.
) og Kristian Thulesen Dahl i folketingssalen.
Dansk Folkeparti så gerne, at reglerne var anderledes for politikere.
Det understreger gruppeformand, Peter Skaarup:- Der er ingen på det private eller offentlige arbejdsmarked, der har så lang tids opsigelse med løn, og politikere er nødt til at indordne sig efter samme vilkår som alle andre.
Den ordning, der er i dag, er alt for favorabel.
I Dansk Folkeparti kommer vi til at fremsætte et forslag, så eftervederlagsreglerne kan blive ændret.
EnhedslistenBåde Rosa Lund (t.
v.
) og Pernille Skipper fik gode valg.
I Enhedslisten er eftervederlaget allerede afskaffet for den enkelte politiker.
Det går i stedet til partikassen, så ingen sidder med dobbeltløn.
Partiet mener, at reglerne skal ændres:- Vi synes, den måde, det fungerer på i dag, er for langt ude.
Det er alt for forkælet.
Perioden skal være kortere, og der skal være modregning fra dag et ved anden indtjening, ligesom der er for alle andre.
Desuden bør der også være ordentlig kontrol med, at folk ikke snyder og får indtægt fra et nyt job, siger medlem af Folketinget for Enhedslisten, Rosa Lund.
SocialdemokratietMette Frederiksen under valgfesten hos Socialdemokratiet under Folketingsvalget.
Socialdemokratiet har ikke ønsket at udtale sig med henvisning til, at både partiets gruppesekretær Henrik Dam Kristensen og partiets øvrige folketingsmedlemmer har travlt med de igangværende forhandlinger.
KonservativeMette Abildgaard og Søren Pape.
Konservatives fungerende gruppeformand, Mette Abildgaard, understreger, at det er noget som den nye gruppe først må drøfte.
Men alligevel siger gruppeformanden:- Det er rigtigt, at det er en priviligeret model, man har i dag, men også en model, der tager højde for, at det ikke er ubetinget nemt at gå ud som politiker og få job bagefter, fordi man som politiker er sat i bås.
Der kan godt være behov for, at man kigger på politikernes arbejds- og lønvilkår, men vi er nødt til at kigge på det samlet.
Nye BorgerligePernille Vermund forlader forhandlingerne med Mette Frederiksen.
For Pernille Vermund, der er partileder i Nye Borgerlige, er det nyt, at politikere får eftervederlag i så lang tid.
Hun ser gerne, at politikernes vilkår tilpasses vilkårene på det private arbejdsmarked.
- Jeg kan simpelthen ikke se, hvorfor man som politiker skal stilles bedre, end almindelige lønmodtagere.
Der er jo mange andre, der kan blive fyret fra den ene dag til den anden, og langt de fleste har en kortere opsigelsesvarsel med løn.
Hvis der er flertal for at ændre reglerne, så de stemmer med regler for andre, bakker vi op om det, siger Pernille Vermund.
Liberal AllianceHenrik Dahl er et af medlemmerne af LA's fire mand store folketingsgruppe.
Der er ikke umiddelbart nogen holdning til ekspolitikeres eftervederlag hos Liberal Alliance.
Hvis Liberal Alliance skal forholde sig til spørgsmålet, er svaret dog, at eftervederlaget til afgående politikere er, som det skal være:- Vi har ikke nogen holdning til, om det skal ændres, men i betragtning af, at vi bruger 45 milliarder på sociale indsatser uden at vide, om de virker, så synes jeg, at diskussionen om det her eftervederlag er under bagatelgrænsen, siger folketingsmedlem for Liberal Alliance, Henrik Dahl.
AlternativetUffe Elbæk og Rasmus Nordqvist har det sjovt med Lars Løkke Rasmussen (V).
Ifølge politisk ordfører i Alternativet, Rasmus Nordqvist, bør eftervederlaget blive.
Partiet mener, at det er med til at sikre, at politikere ikke koncentrerer sig om deres fremtidige arbejdsliv, mens de er på Christiansborg.
- Lovgivere skal helst ikke tænke på, hvad de skal lave efter en valgperiode, hvis de ikke opnår nyvalg.
Og der skal ikke sås tvivl om, hvorvidt de gør noget for at pleje egne interesser, hvis de nu ryger ud ved et valg.
At der så skal ændres i reglerne, så der er mere modregning, eller så længden af eftervederlaget bliver kortere, er en helt naturlig diskussion.
VenstreKaren Ellemann fejrer valget til EU-parlamentet med sine partifæller.
Gruppeformand Karen Ellemann svarer på en sms, at Venstre ikke mener, at reglerne om eftervederlag er urimelige.
Hun har ikke yderligere kommentarer for nuværende.
SFPia Olsen Dyhr og Jacob Mark ankommer til valgfesten hos SF på Borups Højskole i København.
Partiets gruppeformand Jacob Mark vil gerne have gjort noget ved reglerne for pension og eftervederlag for folketingspolitikerne.
- Vi sagde allerede inden valget, at vi gerne vil indgå i en forhandling om løn- og pensionsvilkår for folketingsmedlemmer.
De er for lukrative, som de er nu.
Lønnen er rimelig i forhold til det store arbejde og ansvar, der følger med.
Pensionen er med sin skattefrihed en tjenestemandspension på speed, og eftervederlaget løber over en meget lang periode.
Det skal vi gøre noget ved.
Også selvom det er lidt skævt, hvis man får den opfattelse, at alle tidligere folketingsmedlemmer bare får deres eftervederlag i to år uden modregning.
Radikale VenstreSamira Nawa, Sofie Carsten Nielsen, Andreas Steenberg og Morten Østergaard ankommer til regeringsforhandlinger på Christiansborg, tirsdag den 11.
juni 2019.
Hos Radikale Venstre går man ind for at bevare de nuværende regler, hvor et folketingsmedlem kan få eftervederlag i op til to år.
- Vi støtter de nuværende regler.
Et folketingsmedlem kan blive ’fyret’ med meget kort varsel, hvis der bliver udskrevet valg.
Derfor er det fair, at der er noget økonomisk sikkerhed, hvis man ryger ud - og så bliver man jo modregnet i vederlaget, hvis man får et nyt job, siger Andreas Steenberg fra Radikale Venstre.
FacebookTwitterKopier linkEmner:Ansættelsesforhold|Henrik Dam Kristensen (politiker)|Karen Ellemann (politiker)|Offentlig forvaltning|Alternativet (parti)




https://www.dr.dk/nyheder/indland/tiltale-mand-voldtog-og-befolte-til-borgmesters-fest

IndlandTiltale: Mand voldtog og befølte til borgmesters festDer er nu blevet rejst tiltale i sagen om voldtægt og blufærdighedskrænkelse i EL-borgmesters hjem.
Teknik- og miljøborgmester Ninna Hedeager Olsen valget at 'trække stikket i en kortere periode' efter en voldtægtssag så dagens lys.
11.
juni 2019 kl.
14.
51Bemærk: artiklen er mere end 30 dage gammelLæs opEt nu tidligere medlem af Enhedslistens bestyrelse i København er tiltalt for voldtægt og blufærdighedskrænkelse i forbindelse med en fest i teknik- og miljøborgmester Ninna Hedeager Olsens hjem.
Det fremgår af anklageskriftet mod manden, som Ritzau har fået aktindsigt i.
Manden nægter sig skyldig.
Af anklageskriftet fremgår det, at manden er anklaget for at have voldtaget en beruset kvinde, som var ude af stand til at forsvare sig.
Manden befølte ifølge anklagemyndigheden kvinden på brysterne, lårene og i skridtet, inden han fuldbyrdede voldtægten.
Mens dette stod på, lå også en anden kvinde og sov i sengen.
Manden er anklaget for at have holdt hende fast samt berørt hende på kønsdelene.
Derfor er han også tiltalt for blufærdighedskrænkelse.
Læs også:Sigtelse i voldtægtssag, der rystede Enhedslisten: Offer kunne ikke modsætte sigVoldtægten skal være sket den 1.
april mellem klokken 8 og 16, da teknik- og miljøborgmester Ninna Hedeager Olsen holdt fest.
Den efterfølgende morgen spiste de i alt fire personer, der havde sovet sammen, morgenmad.
Senere henvendte kvinden sig til Center for Voldtægtsofre, hvorefter sagen begyndte at rulle.
Enhedslistens politiske ordfører i Folketinget, Pernille Skipper, har tidligere på Facebook skrevet, at sagen har gjort hende rigtig ked af det.
Også Ninna Hedeager Olsen har kommenteret sagen på Facebook.
Hendes fokus var at få manden til at melde sig selv, lød det.
- Det vidste han heldigvis godt, at han skulle, skrev hun.
Borgmesteren valgte efterfølgende at 'trække stikket i en kortere periode'.
Det er uvist, hvordan retssagen ved Københavns Byret begynder.
/ritzau/FacebookTwitterKopier linkEmner:Ninna Hedeager Olsen (politiker)|Pernille Skipper (politiker)|Enhedslisten|Voldtægt|København




https://www.dr.dk/nyheder/regionale/trekanten/kaempebrand-og-halvering-af-ledelsen-giver-millionunderskud-hos

TrekantområdetKæmpebrand og halvering af ledelsen giver millionunderskud hos brandvæsenNu mærker TrekantBrand konsekvensen af et særdeles travlt 2018.
En voldsom brand hærgede Frederikshåb Plantage og Randbøl Hede mellem Vejle og Billund, fredag den 25.
maj 2018.
Ifølge Sydøstjyllands Politi brændte to gange fire kvadratkilometer.
 Af Søren Rahbek og Rasmus Dyrberg Hansen11.
juni 2019 kl.
15.
15Bemærk: artiklen er mere end 30 dage gammelLæs opDer er blevet brændt hul i bunden af kassen hos TrekantBrand efter et rygende travlt 2018.
Brandvæsnet har nemlig et underskud på 8,5 millioner kroner for hele sidste år.
Flere af landets beredskaber har på forhånd frygtet, at der vil komme en efterregning fra den særdeles tørre sommer i fjor, og det er da også en del af forklaringen på det store underskud i TrekantBrand, Trekantområdets brandvæsen.
- Vi kan alle huske den sommer, vi havde sidste år.
Den afstedkom rigtig mange udrykninger til naturbrande, og særlig var den, vi havde på Randbøl Hede.
Den gav 2.
000 overarbejdstimer, siger Jarl Vagn Hansen, der er beredskabsdirektør i TrekantBrand.
Det var den 25.
maj sidste år, at TrekantBrand fik en melding om en naturbrand på Randbøl Hede, der ligger mellem Vejle og Billund.
Sådan så det ud fra luften efter branden på Randbøl Hede.
To gange fire kvadratkilometer hede gik i brand, og det krævede alle lokale brandvæseners indsats at få slukket det igen samt assistance fra beredskaberne i Herning og Haderslev.
Mere end 100 brandfolk brugte omkring en uge på at få fuldstændig styr på flammerne i området.
- Alene til den brand brugte vi 1,25 millioner kroner mere, end vi plejer.
Det er en af de store årsager, siger Jarl Vagn Hansen.
Enkelte ejendomme måtte midlertidigt evakueres, men ingen personer kom til skade ved branden ved Randbøl Hede.
Har halveret ledelsenJarl Vagn Hansen kom til i 2018, og det er altså i hans første år som TrekantBrands øverste chef, at han kan præsentere et underskud på 8,5 millioner.
- Da jeg tiltrådte, blev der gennemført en ledelsesmæssig omlægning.
Ledelsen bestod af 12 personer, nu består den af seks.
Og i sådan en omstrukturering er der nogle regler for, hvordan folk skal stoppe, og det koster nogle penge, siger Jarl Vagn Hansen.
Fratrædelsesordninger til afgående medlemmer af ledelsen er altså ifølge beredskabschefen også en stor del af forklaringen bag det massive underskud.
- Vi er gået ind i det med åbne øjne, og det er blevet drøftet i bestyrelsen.
Det er ikke noget, jeg som direktør bare går ud og gør.
Men vi stod i et brandvæsen, hvor medarbejdertilfredsheden ikke var særlig høj, og vi havde behov for at skabe besparelser på den lange bane, siger Jarl Vagn Hansen.
Fratrædelsesordningerne kostede 6,3 millioner kroner i løn og pension.
Går ud over egenkapitalenI første omgang kommer underskuddet ikke til at gå ud over hverken medarbejderne eller kvaliteten af TrekantBrands arbejde.
I stedet er det gået ud over tallet på bundlinjen, og så håber beredskabsdirektøren, at de næste år kan hænge bedre sammen økonomisk.
- Der er ikke lagt op til afskedigelser eller serviceforringelser.
Rent teknisk nedskriver vi underskuddet på vores egenkapital.
Den er så blevet mindre, og så må vi over tid se, om vi kan genopbygge den, siger Jarl Vagn Hansen.
Nedskrivningen betyder, at egenkapitalen hos TrekantBrand går i minus med seks millioner kroner.
TrekantBrand er det fælles brandvæsen for kommunerne Vejle, Kolding, Fredericia, Middelfart, Billund og Vejen.
FacebookTwitterKopier linkEmner:Jylland|Trekantområdets Brandvæsen|Brande|Redningsvirksomhed|Billund




https://www.dr.dk/nyheder/kultur/dansk-musikikon-er-doed-han-smadrede-porcelaensbutikken

KulturDansk musikikon er død: Han smadrede porcelænsbutikkenIb Nørholm satte aftryk på dansk musikliv med både skøn kormusik og skæve happenings.
Af Frederik Bjerre Andersen11.
juni 2019 kl.
17.
45Bemærk: artiklen er mere end 30 dage gammelLæs opI 1960 satte tre unge, danske komponister sig ind i en folkevogn og kørte til musikfestival i Köln.
Da de vendte hjem, var de alle tre fyldt af inspiration, der vendte op og ned på dansk musikliv i de følgende år: skæve toner, klange og lyde - nærmest ingen melodier, der kunne nynnes lige ud af landevejen.
2.
pinsedag døde en af de tre - komponisten Ib Nørholm.
Han blev 88 år gammel.
Mandag aften blev han mindet med et minuts stilhed af publikum på musikfestivalen Klang i København.
Ib Nørholm komponerede i alt over 200 værker i alle genrer, blandet andet 13 symfonier, kammermusik, korværker - også til fjernsynet på Danmarks Radio.
Gik tilbage til det enkleSelvom han startede med at "smadre porcelænsbutikken" som modernist og avantgardist i dansk musik, så gik en stor del af hans værker faktisk ud på at samle skårene op igen:- Jeg ser Ib som den, der brød med den udvikling, han selv var med til at sætte i gang i starten af 60'erne.
Netop ved at vende tilbage til noget mere melodisk, siger komponisten Jesper Koch.
Han er selv elev af Ib Nørholm og har her i artiklen valgt tre værker, du skal prøve at lytte til, hvis du er helt blank på Ib Nørholm.
Lyt til et uddrag fra 'Blomster af den danske poesis flora' (1966):Ud af en vinter - Else Torp og Per PålssonFor Ib Nørholm var det ikke nok at lave eksperimenter, hvor musikken for eksempel blev til efter matematiske tabeller.
Det blev simpelthen for abstrakt og "koldt".
- Han var den første, der tog skridtet til en ny enkelthed.
Han forsagede ikke modernismen - den væg var brudt ned.
Men han var mere selektiv i sine virkemidler og kunne også sagtens skrive tonale sange i samme ånd som Carl Nielsen.
Næsten ikke til at streameI mange år blev han altid nævnt i samme åndedrag som de to andre fra turen til Köln: Per Nørgård og Pelle Gudmundsen-Holmgreen.
Men de seneste årtier har Ib Nørholm og hans musik dog ikke fået så meget opmærksomhed som tidligere.
Lyt til et uddrag af 'Americana' (1988):Den gale præsts sang - Ars Nova og Tamás VetöDet skyldes ifølge Jens Cornelius fra DRs P2 både, at den moderne kompositionsmusik blev til en subkultur - og at et musikforlag har siddet hårdt på rettighederne til Nørholms musik.
Derfor kan du heller ikke finde særlig mange indspilninger af Ib Nørholms musik på streamingtjenesterne:- Med mindre der kan findes en løsning på situationen, må vi faktisk til at begynde forfra med nye indspilninger, så publikum kan lære Nørholms store livsværk at kende.
Det har tårnhøj kvalitet og en enestående bredde, siger Jens Cornelius.
Ifølge musikforlaget Edition Kontrapunkt er Ib Nørholms udgivelser sendt til deres digitale distributør, der har uploadet selskabets udgivelser i de seneste år.
Men Ib Nørholms udgivelser ligger altså ikke øverst i bunken, siger ejeren Nils Winther-Rasmussen til DR.
Lyt til et uddrag af 'Elverspejl '(1996):Elverspejl - Copenhagen Phil, Ars Nova og Frans RasmussenFacebookTwitterKopier linkEmner:Klassisk musik|Pelle Gudmundsen-Holmgreen (musiker)|Köln|København|Ib Nørholm (musiker)




https://www.dr.dk/nyheder/kultur/muhammed-tegners-kunstvaerk-braendt-ned-til-grunden

KulturMuhammed-tegners kunstværk brændt ned til grundenPolitiet mener, branden er påsat.
Der er ikke meget tilbage af det kæmpestore værk lavet af drivtømmer.
Af Anne Øllgaard11.
juni 2019 kl.
14.
12Bemærk: artiklen er mere end 30 dage gammelLæs opDen kontroversielle svenske kunstner Lars Vilks' 150 meter lange træskulptur Waaaall er i nat brændt ned til grunden, oplyser den svenske radiostation P4 Örebro.
Det skaber dramatik omkring kunstenLars Vilks, kunstnerTræskulpturen er en del af en fast kunstudstilling ved Kumla i Örebro i det centrale Sverige.
Ifølge radiostationen blev der slået alarm kl.
1.
30 i nat, men da politiet nåede frem var værket allerede brændt ned.
Politiet mener, branden er påsat og efterforsker nu sagen.
Lars Vilks selv er dog ikke skuffet over, at det store værk i drivtømmer, nu er blevet til kul.
- Nej, det skaber dramatik omkring kunsten, udtaler han til P4 ÖrebroLars Vilks er især kendt for at have tegnet profeten Muhammed som en hund tilbage i 2007.
Siden har han deltaget aktivt i debatten om ytringsfrihed, og han var også selv et af hovednavnene, da kulturhuset Krudttønden 14.
februar 2015 åbnede dørene til et arrangement om netop kunst, blasfemi og ytringsfrihed.
Her gik Omar El-Hussein, en ung radikaliseret islamist, til angreb med et gevær, og filmmanden Finn Nørgaard blev dræbt i et forsøg på at stoppe skyderiet.
Det er ikke første gang, et af Lars Vilks værker sættes i brand.
I 2016 brændte hans kunstværk Nimis delvist ned.
Se billeder fra før og efter branden her.
FacebookTwitterKopier linkEmner:Lars Vilks (billedkunstner)|Omar Abdel Hamid El-Hussein (terrorist)|Billedkunst|Brande|Sverige




https://www.dr.dk/nyheder/regionale/midtvest/sygehuse-i-kamp-mod-resistente-bakterier-faerre-bliver-behandlet-med

Antibiotikaresistens: Den skjulte trusselSe temaMidt- og VestjyllandSygehuse i kamp mod resistente bakterier: Færre bliver behandlet med antibiotika Et toårigt projekt mod overforbrug af antibiotika har virket efter hensigten.
Sygehusafdelinger landet over har de seneste to år kæmpet for at undgå unødvendig brug af antibiotika.
Af Steen Færgemand og Asta Pil Heltborg11.
juni 2019 kl.
14.
50Bemærk: artiklen er mere end 30 dage gammelLæs opHarmløse sygdomsforløb som en simpel blærebetændelse kan blive fatale, hvis et for stort brug af antibiotika skaber resistens.
Vi kan risikere, at de nuværende antibiotika mister sin effekt, hvis vi bruger for meget af det.
Det vil nemlig gøre bakterierne resistente over for medicinen.
Derfor har 21 sygehusafdelinger rundt om i landet de seneste to år forsøgt at nedsætte deres brug af antibiotika - og de er alle lykkedes med det.
Blandt andet på Viborg Sygehus, hvor to afdelinger har været med.
Her har de sparet mellem 25 og 30 procent af den kritisk vigtige antibiotika væk.
Vi har haft en kultur, hvor man har behandlet for meget og for bredt for at være på den sikre side.
Lone Hede, Viborg SygehusDet vil sige, at den bredspektrerede antibiotika i mange tilfælde er byttet ud med en smallere behandling, fordi lægerne har fået mere fokus på at diagnosticere, præcis hvilken infektion, der er tale om.
Smalspektret og bredspektret antibiotikaSmalspektret antibiotika dræber enkelte udvalgte bakterier.
Bredspektret antibiotika virker derimod på mange bakterietyper, og derfor er der her en større risiko for, at bakterierne udvikler resistens.
Resistens opstår, når bakterier forsøger at blive modstandsdygtige over for de farer, de udsættes for.
Jo mere antibiotika, der bruges, des mere resistens finder man.
Er du i tvivl om, hvornår man skal behandle med antibiotika, kan du læse mere her: https://www.
antibiotikaellerej.
dk/Det forklarer Lone Hede, der er leder af projektet på Viborg Sygehus, hvor både akutafdelingen og den medicinske afdeling deltager.
- Vi har haft en kultur, hvor man har behandlet for meget og for bredt for at være på den sikre side, siger hun og uddyber:- Nu skal vi lære at vente, til vi har de præcise undersøgelser på plads, så vi ved hvilken bakterie, der er tale om.
Projektet, som hedder LKT Antibiotika, har til formål at bremse udviklingen af antibiotikaresistens.
- I de senere år har vi fundet ud af, at vi i højere grad udvikler resistens over for antibiotika.
Det vil betyde, vi i fremtiden og allerede nu ikke kan behandle sygdomme.
Man kalder det den stille trussel, forklarer Lone Hede.
Læs også:Miraklernes tid er forbi: Overforbrug af antibiotika har ført til kamp mod tidenProfessor: 'Det har været en succes'Viborg Sygehus er ikke det eneste sted, hvor brugen af den brede antibiotika er nedbragt markant.
Ortopædkirurgisk afdeling på Rigshospitalet har omlagt forbruget af antibiotika fra 10 til 50 procent smalspektret ved at undersøge patienternes infektioner bedre.
Professor Christian Backer Mogensen, der er formand for projektet, glæder sig over, at alle deltagende sygehusafdelinger i kvalitetsprojektet har sparet på antibiotikummet.
- Det har været en succes.
Jeg var selv lidt skeptisk, da jeg gik ind i det her, fordi jeg tænkte, det var en stor mundfuld at klare på to år, siger han og uddyber:- Vi kan se, at der nu er et fald i vores brug af antibiotika, og det er meget vigtigt for morgendagens patient, at vi ved, vi har styr på vores antibiotika i Danmark.
LKT Antibiotika21 hospitalsafdelinger er med i det landsdækkende projekt.
Fokus er at diagnosticere hvilken type infektion, patienterne har, så man kan behandle den smalt samt at undgå unødvendig brug af antibiotika.
Projektet har til mål at reducere både det kritisk vigtige antibiotikaforbrug og det samlede antibiotikaforbrug.
Regionerne arbejder sideløbende med allerede igangsatte alternativer for indsatsen mod et overforbrug.
Kilde: Kvalitetsteams.
dkHan mener, at projektet er en meget vigtig mission, fordi de resistente bakterier lurer overalt.
- Det vil betyde, at ganske banale sygdomme som lungebetændelse og urinvejsinfektioner ikke længere kan behandles effektivt, siger Christian Backer Mogensen.
- Folk vil blive mere syge, og risikoen for at dø af de her infektionssygdomme, vi troede, vi havde godt styr på, vil stige.
Projektformanden mener, det stadig er muligt at blive bedre til at nedbringe forbruget, og at flere afdelinger skal være med for at begrænse antibiotikaresistens mest muligt.
Nu, hvor projektet er slut, er det regionernes eget ansvar at løfte opgaven.
FacebookTwitterKopier linkEmner:Medicin|Regionshospitalet Viborg|Hospitaler|Viborg|Rigshospitalet




https://www.dr.dk/sporten/fodbold/fodboldspiller-lagt-had-paa-nettet-det-er-et-samfundsproblem

FodboldFodboldspiller lagt for had på nettet: 'Det er et samfundsproblem'Sebastian Larsson begik straffespark i Sveriges 0-3-nederlag i Spanien og svarer igen på hadske kommentarer.
Sveriges Sebastian Larsson er blevet lagt for had på de sociale medier efter en fejl mod Spanien.
11.
juni 2019 kl.
10.
53Bemærk: artiklen er mere end 30 dage gammelLæs opDen svenske landsholdsspiller Sebastian Larsson blev mandag aften mødt med hadske kommentarer på de sociale medier midt under en kamp mod Spanien i EM-kvalifikationen.
Sverige var på vej mod et godt resultat i udekampen, lige indtil bolden midtvejs i anden halvleg blev skudt ind på armen af Larsson.
De spanske værter fik tilkendt et straffespark, bragte sig foran 1-0 og vandt opgøret med 3-0.
Den 34-årige midtbanespiller blev på de sociale medier udpeget som den store skurk og fik flere hadske kommentarer.
Læs også:VIDEO Spillerforeningen om had-beskeder: Det er et kæmpeproblemUacceptabeltNatten til tirsdag svarede Larsson igen i et opslag på Instagram, hvor han betegner hadet på de sociale medier som et samfundsproblem, der er uacceptabelt.
- Jeg ved, at det store flertal er der og støtter os, selv når det er svært.
Men der er en lille, men meget larmende gruppe mennesker, som bruger enhver lejlighed til at spy had ud på de sociale medier, skriver Larsson.
- Det er et samfundsproblem.
Det er kommet så langt, at vi spillere (og det er i virkeligheden ikke bare os) mere eller mindre trækker på skuldrene af det.
Men det er og forbliver uacceptabelt.
- Vi er flere, der skal gøre mere for at slippe af med hadet.
I morgen vil nogen blive ramt meget hårdere end jeg.
Trods nederlaget til Spanien indtager Sverige andenpladsen i EM-kvalifikationsgruppe F efter de første fire af ti spillerunder.
De to bedste hold fra gruppen kvalificerer sig til næste års EM.
/ritzau/FacebookTwitterKopier linkEmner:Spanien|Sverige|Instagram|Fodbold




https://www.dr.dk/nyheder/regionale/oestjylland/ditte-byder-fremmede-velkommen-i-haven-over-500-har-aabnet-haven

ØstjyllandDitte byder fremmede velkommen i haven: Over 500 har åbnet haven for overnattendeOver hele landet stiller folk deres haver til rådighed for teltgæster via netværket 'Brug min baghave'.
- Det er grænseoverskridende, men på en god måde, lyder det fra Ditte Brofelde, der har haft besøg i haven én gang.
(© Dr Østjylland)Af Emma Lichscheidt11.
juni 2019 kl.
13.
00Bemærk: artiklen er mere end 30 dage gammelLæs opDu har måske hørt om couch-surfing, hvor folk stiller deres sofa til rådighed for andre, som kan overnatte kvit og frit.
Nu stiller folk også deres baghaver til rådighed for overnattende.
Knap 7.
000 har tilsluttet sig et netværk på Facebook, der hedder 'Brug min baghave', og over 500 har stillet deres baghave til rådighed for en teltgæst.
Netværket har kun eksisteret i omkring en måned, og derfor er den store interesse også kommet bag på idekvinden til konceptet, Pernille Kaas.
- Det overgår jo alt, hvad jeg overhovedet havde kunnet forestille mig.
Vi har simpelthen så mange gode historier fra de danske baghaver, siger hun.
Initiativtager Pernille Kaas fortæller, at hun fik ideen på en vandretur til Bornholm med sin søn sidste år.
Her oplevede hun dog, at der hurtigt blev for langt mellem shelterne, fordi hun har nogle fysiske skavanker.
- Så blev vi tilbudt en baghave, som vi kunne overnatte i, og det var egentlig dér, frøet til initiativet blev lagt, siger hun.
Hør Pernille Kaas fortælle om netværket herDitte har stillet haven til rådighedEn af dem, der har stillet sin baghave til rådighed, er Ditte Brofelde.
Hun bor ved Langå ved Randers og har en stor have med bålsted, fredet egeskov lige om hjørnet og lige ved trækstien og Gudenåen.
Det skal andre også have lov til at nyde godt af, mener hun.
- Jeg synes, det er en god måde at møde andre på.
Vi kan godt selv lide naturen og synes, det var en god måde at invitere andre indenfor i vores have på, siger hun.
Gennem netværket får man adgang til et kort over de forskellige baghaver, og her kan haveejerne skrive en kort beskrivelse af deres have, samt om der er noget, man skal vide, hvis man kommer på besøg.
På Ditte Brofeldes postkasse er der med et klistermærke markeret, at hun er en del af 'Brug min baghave'.
(© Dr Østjylland)Det eneste krav til haveejerne er, at man skal være klar på at stille haven til rådighed, mens det eneste krav til de besøgende er, at de selv skal have telt med og efterlade haven i samme stand, som da de ankom.
Ditte Brofelde har allerede haft besøg én gang.
En rigtig positiv oplevelse, synes hun, selvom det også var angstprovokerende at have en komplet fremmed sovende i haven.
- Det er grænseoverskridende.
Men på en god måde.
Det var lidt med sommerfugle i maven, for det er da lidt specielt at få en fremmed ind i haven, men det har kun været positivt, siger hun.
Den overnattende var en mand, der var ude at vandre og kom klokken 22 om aftenen.
- Da han kom, tændte vi bålet, og så sad vi faktisk og hyggesnakkede indtil midnat, fortæller Ditte Brofelde.
Kom med indenfor i Ditte Brofeldes have her:Arbejder på en hjemmesideDitte Brofelde og hendes mand har en datter på to år, og hun synes også, det er spændende med fremmede mennesker.
- Alle er jo bare en potentiel ven for hende, forklarer Ditte Brofelde, som dog er lidt spændt på, om haven bliver overrendt over sommeren.
- Men så tager vi det derfra.
Man er velkommen i vores have, siger hun.
Initiativtager Pernille Kaas arbejder nu på en hjemmeside, så der bliver mere overskuelighed for de mange interesserede.
- Jeg måtte jo pludselig tænke hurtigt og finde ud af, hvordan får vi det her organiseret og skabt et solidt fundament for det, for det er jo tydeligt, der er et behov.
Men jeg anede ikke, at lysten til at dele sin have var så stor, siger hun.
FacebookTwitterKopier linkEmner:Facebook|Jylland|Bornholm|Langå|Randers




https://www.dr.dk/nyheder/regionale/syd/fik-besked-over-telefonen-apple-dropper-datacenter-ved-aabenraa

Syd- og SønderjyllandFik besked over telefonen: Apple dropper datacenter ved Aabenraa- Det kommer fuldstændigt uventet for os, lyder det fra direktør i Aabenraa Kommune.
Borgmesteren i Aabenraa Kommune, Thomas Andresen fra Venstre, er ærgerlig over meldingen fra Apple.
Af Ulrik Bang-Mørch, Søren Nielsen og Simon Brix11.
juni 2019 kl.
14.
41Bemærk: artiklen er mere end 30 dage gammelLæs opApple har i en kort telefonsamtale i dag meddelt Aabenraa Kommune, at virksomheden ikke vil fortsætte datacenterbyggeriet på den 285 hektar store byggegrund ved Kassø uden for Aabenraa.
Det oplyser Aabenraa Kommune.
- Det kommer fuldstændigt uventet for os, at Apple i dag på et telefonmøde orienterer os om, at man ønsker at afhænde sin byggegrund, siger direktøren for kultur, miljø og erhverv i Aabenraa Kommune, Stig Isaksen, i en pressemeddelelse og fortsætter videre:Vi har ikke fået nogen begrundelse fra AppleThomas Andresen, (V), borgmester, Aabenraa Kommune- Aabenraa Kommune har arbejdet med Apple i lang tid for at skabe grobund for et af verdens største datacentre.
Det er dog samtidig min opfattelse fra min samtale med Apple i dag, at der er tale om en overordnet strategisk forretningsbeslutning truffet i USA, og at beslutningen er truffet helt uafhængigt af forhold i Aabenraa Kommune, siger Stig Isaksen.
Sagen kortI sommeren 2017 annoncerede Apple, at virksomheden havde købt 285 hektar jord til etablering af et meget stort datacenter.
Aabenraas borgmester Thomas Andresen (V) oplyste dengang, at datacentrets første etape skulle stå klar i andet kvartal 2019.
Men en aktindsigt, som DR for nylig havde søgt, i en række dokumenter ved Arbejdstilsynet viste, at byggeriet først ville stå færdig i enten januar 2021 eller januar 2022.
Så langt nåede processen aldrig for tirsdag den 11.
juni, meddelte Apple, at man dropper sine planer om et datacenter.
Borgmester: Har ikke fået nogen begrundelseDet var i sommeren 2017, at Apple meddelte, at man havde købt 285 hektar jord til etablering af et meget stort datacenter.
Senere samme år købte Google en meget stor nabogrund til Apple.
Borgmesteren i Aabenraa Kommune, Thomas Andresen fra Venstre, er ærgerlig over meldingen fra Apple.
Til DR Nyheder siger han:- Vi har ikke fået nogen begrundelse fra Apple.
Ligesom vi heller ikke har gjort krav på at få detailviden undervejs omkring selve byggeriet.
Jeg ville da gerne have haft begrundelsen, men det er mest af ren nysgerrighed, siger han.
Herunder kan du høre borgmester Thomas Andresens reaktion, efter Apples meddelelse:DR Nyheder har modtaget en skriftlig udtalelse fra Apple, hvor der står:- Samtidig med at vi nærmer os færdiggørelsen af vores datacenter ved Viborg, har vi besluttet at fokusere på at udvide denne lokation i stedet for at bygge endnu et datacenter ved Aabenraa.
Vi er taknemmelige over den stærke opbakning, vi har mødt, både hos kommunen og i lokalmiljøet i Aabenraa.
Det var her i området i Kassø, der ligger ved Aabenraa, at Apple havde planer om at opføre sit datacenter.
Men de planer blev droppet tirsdag.
  1 / 3Det var her i området i Kassø, der ligger ved Aabenraa, at Apple havde planer om at opføre sit datacenter.
Men de planer blev droppet tirsdag.
1 / 32 / 33 / 3Uønsket bump på vejenBorgmester Thomas Andresen kalder Apples beslutning for et uønsket bump på vejen for Aabenraa Kommunes indsats for at skabe arbejdspladser og øget bosætning ud af etableringen af datacentre i Aabenraa Kommune.
Mit indtryk er, at udviklingen er gået stærkt for dem.
De har sikret sig nogle gode grunde mange steder, men nogle gange kan der ske det, at deres strategi bliver ændret hurtigt.
Jakob Stoumann, direktør i Oxford Research, om hvorfor Apple og Facebook har droppet datacentre i DanmarkThomas Andresen har tidligere sagt, at Apples byggeprojekt ville tiltrække flere virksomheder, men Thomas Andresen frygter dog ikke at nogle vender kommunen ryggen, nu hvor Apple har droppet området.
- Vi har jo stadig Google, som ejer jord, og som arbejder med at komme videre i deres proces, siger Andresen.
I det hele taget ser borgmesteren fortrøstningsfuldt på fremtiden trods Apples meddelelse i dag.
- Heldigvis er Apple ikke den eneste spiller på det marked, og som vores datacenterstrategi jo tydeligt beskriver, har vi en målrettet strategisk indsats, som blandt andet sigter mod to datacentre i drift og to under planlægning i 2022, siger han.
Andet datacenter droppes på få månederI marts skrinlagde Facebook et datacenter ved Esbjerg.
Dermed er det kuldsejlede datacenter-projekt ved Aabenraa det andet datacenter, som ikke bliver til noget på få måneder.
Og det kan skyldes, at de store virksomheder har valgt at købe flere grunde, end de reelt har brug for.
Det siger Jakob Stoumann, direktør i Oxford Research, der har rådgivet på flere europæiske projekter-datacentre- Mit indtryk er, at udviklingen er gået stærkt for dem.
De har sikret sig nogle gode grunde mange steder, men nogle gange kan der ske det, at deres strategi bliver ændret hurtigt, siger Jakob Stoumann.
Et slag i ansigtetEsbjergs borgmester, Jesper Frost Rasmussen fra Venstre, stod altså selv i samme situation for tre måneder siden, da Facebook skrinlagde planerne om at bygge et datacenter i kommunen.
Og det er hårdt, når sådan en meddelelse kommer, siger han.
- Det er helt klart et slag i ansigtet.
For der er rigtig mange mennesker både i og uden for kommunen, som arbejder med sådan et projekt, siger han.
Selvom det er skridt tilbage, så tror Esbjerg-borgmesteren, at hans kollega i Aabenraa nok skal finde andre datacentre, der vil slå sig ned i kommunen.
- Der er gode forudsætninger i Danmark, da vi har et koldt klima, gode fiberforbindelser og og vi har stabil elforsyning, siger Jesper Frost Rasmussen.
Aabenraa Kommune vil i den kommende tid kontakte relevante parter i sagen.
Derudover har Aabenraa Kommune selvfølgelig stillet sig til rådighed for Apple med assistance til at finde de rette købere til datacentergrunden i Kassø.
FacebookTwitterKopier linkEmner:Aabenraa Kommune|Thomas Andresen (politiker)|Apple Inc.
|Aabenraa|Lokalpolitik




https://www.dr.dk/nyheder/indland/politiet-har-brugt-over-100-millioner-paa-beskytte-paludan-i-aar

IndlandPolitiet har brugt over 100 millioner på at beskytte Paludan i årAlene valgkampen har kostet politiet mindst 69 millioner kroner.
Rasmus Paludan forlader sin demonstration i Fælledparken i København 1.
maj 2019.
 Af Emma Toft11.
juni 2019 kl.
12.
08 | opdateret 11.
juni 2019 kl.
22.
17Bemærk: artiklen er mere end 30 dage gammelLæs opDet har kostet politiet adskillige millioner at beskytte lederen af partiet Stram Kurs, Rasmus Paludan, i år - og særligt under den fire uger lange valgkamp.
Det viser to aktindsigter, som DR Nyheder har fået.
Fra 1.
januar til valgdagen 5.
juni 2019 har politiet brugt 100 millioner kroner på at sikre, at Rasmus Paludan har kunnet demonstrere og deltage i arrangementer rundt om i landet.
- Udgifterne omfatter ressourcer til arrangementer og demonstrationer vedrørende partiet Stram Kurs samt den øvrige landsdækkende politimæssige indsats i forbindelse med folketingsvalget, oplyser Rigspolitiet.
En væsentlig del af omkostningerne vedrører partiet Stram Kurs, skriver Rigspolitiet.
Dækker ikke overarbejdeOmkring 78 millioner kroner er gået til løn, 21 millioner er gået til det, politiet betegner som særlige ydelser, og cirka to millioner kroner er gået til indkvartering og forplejning af politifolk.
Derudover er beløbet faktisk endnu større end de 100 millioner kroner i politiets opgørelse.
Politifolkenes oparbejdede overarbejde er for eksempel ikke med i opgørelsen, men politiet skønner, at det vil lyde på 30-45 millioner kroner.
De udgifter PET har haft, for eksempel til 24 timers livvagtsbeskyttelse og anden beskyttelse af Rasmus Paludan - særligt siden midten af april, er heller ikke medregnet.
Det vil sige, at udgifter til livvagtsbeskyttelse af for eksempel fungerende statsminister Lars Løkke Rasmussen (V), Pia Kjærsgaard (DF), Søren Pape Poulsen (K), Inger Støjberg (V), Naser Khader (K) og Mette Frederiksen (S) heller ikke er medregnet.
Læs også:Politiformænd med bøn i valgkamp: Vi har brug for flere betjenteDyr valgkampForud for valgkampen var det de enkelte politikredse, som stod for sikkerheden omkring Rasmus Paludan, der vurderes at være alvorligt truet af militante islamister og personer med relation til danske bandemiljøer, har Politiets Efterretningstjeneste tidligere oplyst.
Under valgkampen blev der iværksat en landsdækkende politiindsats, som både skulle stå for Rasmus Paludans sikkerhed, men også for de øvrige politikeres sikkerhed.
Og alene under selve valgkampens fire uger, fra 7.
maj til og med 5.
juni 2019, skønner politiet at have brugt cirka 69 millioner kroner på sikkerheden - her er beløbet også uden udgifter til overarbejde.
- Det er ikke muligt fuldstændigt at adskille ressourceforbruget, der alene vedrører partiet Stram Kurs fra den øvrige indsats, men det er Rigspolitiets vurdering, at en væsentlig del af omkostningerne vedrører partiet Stram Kurs, lyder det.
Udgifterne bliver ikke til merudgifter for politiet, da pengene er taget fra andre opgaver.
- Skønnet er ikke udtryk for reelle merudgifter forbundet med aktiviteten, idet personaleressourcerne i et betydeligt omfang er omprioriteret fra andre opgaver, skriver Rigspolitiet.
I april lød det, at Rasmus Paludan i år havde kostet staten seks millioner kroner.
I maj var beløbet ifølge Politiken vokset til 41 millioner kroner, og nu lyder beløbet altså på cirka 100 millioner kroner - uden udgifterne til overarbejde.
DR Nyheder har tidligere fortalt, at trusler mod Rasmus Paludan førte til historisk stor politiindsats under valgkampen:Artiklen er blevet opdateret med yderligere oplysninger om PETs udgifter til livvagter.
FacebookTwitterKopier linkEmner:Dansk Folkeparti|Det Konservative Folkeparti|Inger Støjberg (politiker)|Lars Løkke Rasmussen (politiker)|Økonomi




https://www.dr.dk/nyheder/udland/drab-eksplosioner-og-bombetrussel-politiet-beroliger-borgerne-i-malmoe

UdlandDrab, eksplosioner og bombetrussel: Politiet beroliger borgerne i MalmøEfter et voldsomt døgn signalerer politiet, at situationen er under kontrol.
Politiet har i dag sendt ekstra folk på gaden for at borgerne skal føle sig trygge.
Af Jakob Busk Olsen11.
juni 2019 kl.
11.
47Bemærk: artiklen er mere end 30 dage gammelLæs op- Man kan føle sig tryg i Malmø.
Sådan lød beskeden fra politiet i Malmø på et pressemøde i dag.
Men tryghed er nok ikke den fremherskende følelse blandt borgerne i den sydsvenske storby efter et voldsomt døgn med et skuddrab, en bombetrussel på Malmø Centralstation og to eksplosioner i nat.
På pressemødet forsikrede to lokalpolitichefer fra Malmø om, at politiet har de nødvendige ressourcer til at tackle kriminaliteten i byen.
Politichef i det sydlige Malmø Erik Jansåker henviste til, at der er sket en "kraftig nedgang" i antallet er skudepisoder i Malmø i år.
Til gengæld medgav hans kollega Andy Roberts fra det nordlige Malmø, at man lige nu oplever en stigning i antallet af eksplosioner.
Erik Jansåker tilføjede med henvisning til byens kriminelle miljø, at medmindre man arbejder i den "forkerte branche", er der ingen særlig risiko forbundet med at opholde sig i Malmø, hvor politiet har sendt ekstra betjente på gaden for at øge trygheden.
Her er, hvad politicheferne oplyste om det seneste døgns voldsomme episoder.
Truende mand er italienerDen mand, som i går opførte sig truende og blev ramt af politiets skud på Malmø Centralstation, er ifølge politiet italiener.
Manden er ikke samarbejdsvillig, men selvom han havde flere forskellige pas på sig, føler politiet sig nu sikre på hans identitet.
På pressemødet kunne politicheferne fortælle, at man ikke fandt noget farligt - som våben eller sprængstof - i mandens tasker.
Den italienske mand, der har arbejdet i Malmø et stykke tid, er nu sigtet for grove, alvorlige trusler.
Eksplosioner hænger sammenInden for en time blev Malmø i nat ramt af to eksplosioner: Den ene skete i opgangen til et lejlighedskompleks i bydelen Rosengården, mens den anden var rettet mod en lukket natklub i Adelgatan i centrum.
På pressemødet var politiet mest optaget af sidstnævnte eksplosion.
Politichef Andy Roberts fortalte, at der har været flere eksplosioner uden for den samme natklub, og politiet mener, at sprængningerne hænger sammen.
Efterforskningen er inde i en "følsom fase", sagde Andy Roberts, som derfor ikke ville give yderligere oplysninger.
Bombeeksperter undersøger den lukkede natklub i Adelgatan i det centrale Malmø.
Efterlyser vidner til skuddrabOmkring klokken 13 i går blev politiet tilkaldt til Hålsjögatan, hvor en 20-årig mand var ramt af skud.
Manden døde senere af sine kvæstelser.
Politiet oplyste på pressemødet, at to mænd på 23 år og 29 år er anholdt for medvirken til drabet.
I forbindelse med skudepisoden efterlyser politiet vidner til en bilbrand på Fosievägen ved 18-tiden.
Senere på aftenen fik politiet en ny anmeldelse om skud på Vendelsfridsgatan.
Politiet mener, at drabet på Hålsjögatan, bilbranden på Fosievägen og skudepisoden på Vendelsfridsgatan kan hænge sammen.
FacebookTwitterKopier linkEmner:Malmø|Politi|Kriminalitet|Mord|Ulykker




https://www.dr.dk/nyheder/politik/nuuks-borgmester-traekker-sig-efter-dr-dokumentar

PolitikNuuks borgmester trækker sig efter DR-dokumentarDokumentaren 'Byen, hvor børn forsvinder' handler om seksuelle overgreb blandt børn i Østgrønland.
Asii Chemnitz Narup (t.
h.
) i selskab med kronprinsparret.
Af Anne Øllgaard og Kirsten Rosing11.
juni 2019 kl.
11.
34 | opdateret 11.
juni 2019 kl.
13.
17Bemærk: artiklen er mere end 30 dage gammelLæs opNuuks borgmester gennem ti år, Asii Chemnitz Narup, trækker sig fra posten.
Det oplyser hun i en pressemeddelelse.
Beslutningen er en konsekvens af DR-dokumentaren 'Byen, hvor børn forsvinder', hvor det kommer frem, at hvert tredje barn i den østgrønlandske by Tasiilaq udsættes for seksuelle overgreb, mens hvert andet barn har en socialsag i kommunen.
Den østgrønlandske by hører, ligesom hovedstaden Nuuk, under storkommunen Sermersooq, som Asii Chemnitz Narup har stået i spidsen for de sidste ti år.
Partiet Demokraterne har kritiseret borgmesteren i forbindelse med dokumentaren.
I sidste uge meldte partiet så ud, at det ikke længere havde hverken tillid eller respekt for borgmesteren og hendes parti Inuit Ataqatigii.
Derfor ønskede partiet, efter ti års samarbejde i storkommunen Sermersooq, ikke at fortsætte samarbejdet, skriver KNR.
- Og jeg vil ikke stå i vejen for samarbejdet i og omkring vores kommune, skriver Asii Chemnitz Narup på Facebook i dag.
I en pressemeddelelse uddyber hun.
- Jeg har været i politik i mange år, og med den vilje til at modarbejde Kommuneqarfik (storkommune, red.
) Sermersooq og ikke mindst min person, som Naalakkersuisut lægger op til, og uden en allieret i Demokraatit, bliver de kommende år urimeligt vanskelige.
Selvom Asii Chemnitz Narup nu stopper som borgmester, ser det ud til at Inuit Ataqatigii kan beholde posten.
Partiet har 9 af 19 pladser i kommunalbestyrelsen, og Samarbejdspartiets ene medlem Michael Rosing mener, at IA skal beholde borgmesterposten.
- Selvom jeg i højere grad deler Demokraternes værdigrundlag - når man ser bort fra børneområdet - så mener jeg, at de er stukket af fra regningen, siger han til ugeavisen Sermitsiaq.
- De har haft viceborgmesterposten i ti år og har derfor haft viden om forholdene og udfordringen med at løse problemerne med de omsorgssvigtede børn og familier på østkysten, siger Michael Rosing til Sermitsiaq.
Michael Rosing fortæller, at han i øjeblikket forhandler med IA om grundlaget for at pege på en ny borgmester.
Opdateret med kommentar fra Michael Rosing, medlem af Samarbejdspartiet.
FacebookTwitterKopier linkEmner:Grønland|Facebook|Nuuk|Lokalpolitik




https://www.dr.dk/nyheder/udland/faa-overblikket-disse-kandidater-kan-blive-storbritanniens-naeste-premierminister

BrexitSe temaUdlandFå overblikket: Disse kandidater kan blive Storbritanniens næste premierministerTidligere ministre, journalister og en bestsellerforfatter er blandt kandidaterne til at blive Theresa Mays efterfølger.
Illustration: Aslak Elias Kelkka.
Fotos: ScanpixAf Sean Coogan11.
juni 2019 kl.
17.
40 | opdateret 13.
juni 2019 kl.
15.
37Bemærk: artiklen er mere end 30 dage gammelLæs opI dag bliver der for alvor sparket gang i formandskampen i Det Konservative Parti i Storbritannien.
Ved et lukket møde i Westminster vil de første kandidater nemlig få chancen for at prøve at overbevise deres kollegaer om at støtte dem som ny premierminister.
10 kandidater har fået stor nok opbakning til at være med i den kommende tids udskillelsesløb.
Her vil kandidaterne løbende blive siet fra, indtil der kun er to tilbage, som ryger til urafstemning blandt Det Konservative Partis medlemmer.
I slutningen af juli forventes Theresa Mays afløser så at være på plads, hvorefter hun vil træde tilbage som premierminister.
Du kan læse mere om valgprocessen her.
Kandidaterne spænder fra tidligere ministre til en bestsellerforfatter, der har vandret gennem Afghanistans ødemark.
Her kan du følge med i, hvem der kæmper om at blive Storbritanniens næste premierminister.
Klik på den kandidat, du vil vide mere omKilder: BBC, The Guardian, The Independent, Daily Mail, Financial TimesFacebookTwitterKopier linkEmner:Theresa May (politiker)|Storbritannien|Financial Times|BBC|Afghanistan




https://www.dr.dk/nyheder/politik/pia-kjaersgaard-siger-farvel-som-chefen-det-hele-der-er-intet-jeg-fortryder

PolitikPia Kjærsgaard siger farvel som chefen for det hele: 'Der er intet, jeg fortryder'En nyrenoveret folketingssal, men også heftig kritik, har præget Pia Kjærsgaards periode som formand.
Af Emil Søndergård Ingvorsen og Søren Pors Grundahl11.
juni 2019 kl.
13.
19Bemærk: artiklen er mere end 30 dage gammelLæs op- Under alle omstændigheder har der ikke været nogen tvivl om, hvem der har været Folketingets formand de seneste fire år.
Det er meget godt, at man ikke går i et med tapetet, synes jeg.
Pia Kjærsgaard (DF) griner, når hun bliver bedt om at svare på, hvad hun ser tilbage på, når hun skal opsummere de seneste fire år, hvor hun har siddet som chefen på Christiansborg - Folketingets formand.
Det handler om respekt for Folketinget.
Man tager ikke en baby med, og man råber ikke ytringer om racisme efter hinanden.
Det gør man bare ikke.
Pia KjærsgaardFor formanden har delt vandene både på de sociale medier, men ikke mindst blandt politikere i begge sider af Folketinget.
Og det er hun udmærket klar over.
Læs også:Pia Kjærsgaard: Jeg stopper som Folketingets formandNu er det dog slut for Pia Kjærsgaard, som i et Facebook-opslag i morges meddelte, at hun helt som ventet ikke fortsætter som formand efter folketingsvalget.
- Jeg har haft det ærefulde hverv i fire år, og jeg har glædet mig hver dag.
Vi skal alle være stolte af vores velfungerende folkestyre.
'Bortvist' baby skabte overskrifterPia Kjærsgaard kan se tilbage på fire år, hvor hun har skabt stor debat, og hvor særligt to episoder det seneste halve år er printet på nethinden hos mange danskere.
I februar irettesatte hun Enhedslistens Pelle Dragsted, der fra Folketingets talerstol kaldte et udsagn fra Kenneth Kristensen Berth (DF) for racistisk.
Når jeg siger noget, så får det fem gange så meget som en anden, der har sagt nogen lunde det samme.
Pia KjærsgaardOg i marts blev De Konservatives gruppeformand, Mette Abildgaard, bedt om at forlade salen med sin baby.
Pia Kjærsgaard bøjede sig ikke for kritikeren og stod fast midt i stormen.
Og den dag i dag har hendes holdning til, hvorvidt hun håndterede situationen korrekt, ikke rykket sig en millimeter.
Hvad laver Folketingets formand?
Folketingets formand sørger blandt andet for, at lovgivningsarbejdet foregår sådan, som det er beskrevet i grundloven og Folketingets forretningsorden.
Folketingets ansigt udadtil er formanden, der tager imod de mange officielle gæster fra ind- og udland, som hvert år besøger det danske parlament.
Når der har været folketingsvalg, skal det nye Folketing vælge en ny formand.
Hvert år, når Folketinget åbner den første tirsdag i oktober, skal medlemmerne genvælge formanden.
Kilde: Folketinget.
dk- Der skal ikke være babyer i folketingssalen.
Punktum.
Og det er der opbakning til i præsidiet (Folketingets øverste ledelse, red.
).
Og man skal tale ordentligt, når man står på Folketingets talerstol, og det har jeg lagt vægt på, for det er min pligt som formand, siger hun og fortsætter:- Det handler om respekt for Folketinget.
Man tager ikke en baby med, og man råber ikke ytringer om racisme efter hinanden.
Det gør man bare ikke.
Se episoden med Pelle Dragsted herunder:Har gjort sig umage hver dagPia Kjærsgaard har da også svært ved at forstå den kritk, der er kommet i kølvandet på hendes beslutninger.
Rent faktisk er der intet af kritikken, som har været berettiget, mener den afgående formand.
- Men sådan har det altid været med mig, og sådan vil det nok også blive ved med at være.
Når jeg siger noget, så får det fem gange så meget opmærksomhed som hvis en anden har sagt nogenlunde det samme.
Det er både godt og skidt, men egentlig synes jeg, at det er mest godt, siger hun.
Er der noget, du fortryder fra de seneste fire år?
- Nej, der er intet, jeg fortryder.
Jeg har gjort mig umage hver eneste dag.
Og jeg har været glad for den tid, jeg har fået lov at få.
Jeg har fundet ud af, hvordan de 1.
200 mennesker, som er på Christiansborg hver dag, får folkestyret til at fungere.
Jeg tænker tilbage på de fire år med meget stor glæde, siger hun.
Der har også været en kritik af, at du ikke har kunnet adskille politiske holdninger fra dit hverv som Folketingets formand.
Har du været god nok til det?
- Det er der jo nogle, der ikke mener, at jeg har.
Så skal jeg bare minde om, at andre formænd for Folketinget bestemt også har taget deres form på, hvordan de kunne ytre sig politisk.
Det må enhver gøre op mig selv, siger Pia Kjærsgaard.
Skal tilbage i gruppen efter 'knockout'Når Pia Kjærsgaard bliver bedt om at redegøre for sine resultater, så kan hun opremse en alenlang liste.
Blandt andet har hun lavet 'nye arbejdsformer', en handicaptilgængelig folketingssal, som der nu er brug for med Kristian Heegards indtræden i Folketinget, og en ophængning af Dannebrog i salen.
- Jeg synes godt, at jeg kan træde tilbage og sige, at jeg har brugt de fire år på at gennemføre nogle ting, som folkestyret skal være glade for, siger den afgående formand og fortsætter:- Jeg vil gerne huskes for den lange række af ændringer, jeg har gennemført, som jeg synes har været til det gode.
Lad mig bare kalde det en mere moderne arbejdsform på mange områder, uden at man lader det gå ud over den værdighed og respekt, der skal være om Folketinget.
Men selv om Pia Kjærsgaard nu må vinke farvel til en post, som hun har været stolt af at besidde, så betyder det ikke, at hun er færdig i dansk politik.
Tværtimod.
Hun blev nemlig genvalgt til Folketinget 5.
juni og skal nu tilbage til DF's folketingsgruppe, hvor hun skal hjælpe partiet med at komme ovenpå efter den 'knockout', de fik ved folketingsvalget.
Partiet skrumpede fra 37 til 16 mandater.
- Vi skal stå sammen, for vi har fået en knockout.
Ikke bare en vælgerlussing, men en knockout, og der er behov for, at vi gør et stort stykke arbejde, og det skal jeg være med til, siger Pia Kjærsgaard.
Det er endnu uvist, hvem der skal overtage efter Pia Kjærsgaard.
En ting er dog sikkert.
Hun vil ikke blande sig i, hvordan den kommende formand vil varetage sit hverv.
- Jeg synes ikke, at nogen formand – i hvert fald udadtil – skal fortælle, hvordan den næste formand skal gøre det.
Det er helt op til den, som får lov til at sidde på posten.
Det er nu op til et flertal i det nysammensatte Folketing, hvem der skal overtage efter Pia Kjærsgaard.
Her kan du læse politisk korrespondent Uffe Tangs bud på, hvem det kan blive.
Hvem har siddet på posten gennem tiden?
•Pia Kjærsgaard (DF) fra 2015 til 2019•Mogens Lykketoft (S) fra 2011 til 2015•Thor Pedersen (V) fra 2007 til 2011•Christian Mejdahl (V) fra 2003 til 2007•Ivar Hansen (V) fra 1998 til 2003•Erling Olsen (S) fra 1994 til 1998•Henning Rasmussen (S) fra 1993 til 1994•H.
P.
Clausen (K) fra 1989 til 1993•Erik Ninn-Hansen (K) fra 10.
januar 1989 til 3.
oktober 1989•Svend Jakobsen (S) fra 1981 til 1989•K.
B.
Andersen (S) fra 1978 til 1981•Karl Skytte (R) fra 1968 til 1978•Julius Bomholt (S) fra 1964 til 1968•Gustav Pedersen (S) fra 1950 til 1964•Julius Bomholt (S) fra 1945 til 1950•Hans Rasmussen (S) fra 1933 til 1945•Kilde: Folketinget.
dkFacebookTwitterKopier linkEmner:Dansk Folkeparti|Folketinget|Kenneth Kristensen Berth (politiker)|Mette Abildgaard (politiker)|Valg og folkeafstemninger




https://www.dr.dk/nyheder/politik/ingen-kontrol-partier-kan-bruge-millioner-af-partistoettekroner-som-de-vil

PolitikIngen kontrol: Partier kan bruge millioner af partistøttekroner, som de vilProblematisk, lyder vurderingen fra ekspert.
Jacob Haugaard indfriede sit valgløfte om at bruge partitilskuddet for de 3.
200 stemmer, han fik ved folketingsvalget i maj 1988, til øl.
I Ridehuset i Århus uddelte han for 15.
800 kroner skummende fadøl.
16.
oktober 1988.
Af Anne Øllgaard11.
juni 2019 kl.
12.
10Bemærk: artiklen er mere end 30 dage gammelLæs opSelvom hverken Kristendemokraterne, Stram Kurs eller Partiet Klaus Riskær Pedersen fik nok stemmer til at nå over spærregrænsen og få en plads i Folketinget, så står de tre partier tilsammen til at modtage godt fem millioner kroner om året i partistøtte.
Præcis som partier før dem siden 1986 har kunnet hive et årligt fastsat antal kroner ind pr.
tusind stemmer, partiet har høstet ved valget.
Der kan man jo godt spørge – er det virkelig politisk arbejde at dele fadøl og grillpølser ud?
Roger Buch, forskningschef ved Danmarks medie- og journalisthøjskoleOg pengene kan de bruge frit, som de vil.
For selvom partistøtten er øremærket til politisk arbejde, er der ingen kontrol med, hvad pengene reelt går til, fortæller Roger Buch, forskningschef i samfundsfag ved Danmarks medie- og journalisthøjskole.
- Der er frit slag.
Man kan bruge penge på hvad som helst, og det er selvfølgelig problematisk.
Partistøtte fra statenAlle partier og kandidater uden for partierne er berettiget til partistøtte, hvis de har været opstillet til et valg og har fået et minimum af stemmer ved valget.
Antallet af stemmer, som partiet skal modtage for at få støtte, afhænger af valgets type.
Partier, der har været opstillet til et folketingsvalg, og opnået mindst 1.
000 stemmer ved det seneste valg, har ret til at modtage statsstøtte.
Denne partistøtte er på 33 kroner (2019) om året pr.
stemme.
Brugte pengene på fadøl og grillpølserSom et af de mere ekstreme eksempler nævner Roger Buch komikeren Jacob Haugaard, der i 1994 blev valgt ind i Folketinget som løsgænger efter at være gået til valg på mere medvind på cykelstierne.
- Han brugte jo sin partistøtte på at dele fadøl og grillpølser ud til sine vælgere.
Der kan man jo godt spørge – er det virkelig politisk arbejde at dele fadøl og grillpølser ud?
Den manglende kontrol er ikke alene problematisk, fordi man kan fortolke "politisk arbejde" bredt, men også fordi der i det hele taget ikke foretages kontrol med, hvordan partier bruger eller indsamler penge, trods adskillige afsløringer af politikere, der omgår reglerne for støtte, uddyber Roger Buch.
- Eksemplet med at dele 100.
000 kroner op i mindre portioner på lige under 20.
000 kroner, så det bliver usynligt, at man støtter partierne, er jo et af eksemplerne på, at reglerne er hullede, for det er ikke offentlig kontrol, der har afsløret de her ting, men medierne, siger han.
Ifølge Roger Buch giver det ikke megen mening, at partierne ikke skal dokumentere, hvad de bruger støttekroner på, når alle andre skal.
- Partierne har fantastisk stor tillid til sig selv, men hvis man får satspuljemidler, hvis virksomheder får støtte, hvis alle mulige andre får penge fra det offentlige, så skal man jo kunne dokumentere, hvad man bruger pengene på.
- Det er jo påfaldende, at partierne giver nogle meget lempelige regler til sig selv, men i øvrigt – i forhold til resten af samfundet – kræver dokumentation for, at pengene bliver brugt efter hensigten.
Jura-professor: Afvejningen kan godt være sværJuraprofessor i offentlig ret ved Aarhus Universitet Jørgen Albæk Jensen er til dels enig i Roger Buchs kritik.
- På den ene side er det klart, at pengene selvfølgelig ikke bare skal kastes ud i den blå luft, men på den anden side er der jo også et hensyn til, at partierne selv skal have mulighed for at vurdere, hvad der bedst tjener deres egne interesser.
Den afvejning kan godt være svær.
Læs også:Stram Kurs får ingen plads i Folketinget - men millioner i partistøtteEksempelvis kan det være svært at vurdere, om Jacob Haugaards uddeling af øl og grillpølser egentlig kan ses som politisk arbejde, siger han.
- Kristian Thulesen Dahl (DF) står jo og uddeler flæskestegssandwich, eller hvad det nu kan være af samme karakter.
Det, at man giver vælgerne en form for forplejning, når de møder op og vil høre på ens synspunkter, er ikke så usædvanligt igen.
Det bruger de pengene påTre partier fik ved folketingsvalget 2019 ikke stemmer nok til at nå over spærregrænsen.
Det gælder Kristendemokraterne, Stram Kurs og Partiet Klaus Riskær Pedersen.
Stram Kurs fik 1,8 procent af stemmerne.
Det svarer til en årlig partistøtte på 2.
096.
721 kroner.
Partiets leder, Rasmus Paludan, har sagt, at pengene skal gå til, at han nu på fuld tid kan arbejde for, at Stram Kurs kan komme i Folketinget ved næste valg.
Kristendemokraterne fik 1,7 procent af stemmerne, og partiet kan derfor se frem til 1.
980.
231 kroner i årlig partistøtte.
Partiet stiller op ved næste valg, men har ikke konkretiseret, hvad partistøtten skal bruges på.
Partiet Klaus Riskær Pedersen fik 0,8 procent procent af stemmerne ved valget, og partiet får derfor 931.
887 i årlig støtte frem mod et kommende valg.
Også selv om formand Klaus Riskær Pedersen har erklæret, at partiet ikke stiller op igen, men vil fortsætte som en bevægelse med "karakter af en græsrodsbevægelse".
Selvom forskningschef Roger Buch finder det problematisk, at der ikke føres kontrol med partistøtten, tror han ikke, at reglerne vil blive ændret fremover.
- Jeg har fulgt det her område i 25 år, og jeg har gang på gang hørt både mediekritik, offentlig kritik, men også masser af partier, der peger fingre ad de forskellige problemer, der er.
Men der sker ikke noget, det vil jeg godt garantere.
FacebookTwitterKopier linkEmner:Danmarks Medie og Journalisthøjskole|Jacob Haugaard (komiker)|Klaus Riskær Pedersen (erhvervsleder)|Folketinget|Fødevarer




https://www.dr.dk/sporten/fodbold/landsholdet/barndomsvennerne-dolberg-og-skov-unikt-vi-begge-er-paa-landsholdet

LandsholdetBarndomsvennerne Dolberg og Skov: ’Unikt at vi begge er på landsholdet’Kasper Dolberg og Robert Skov har spillet fodbold med hinanden, siden de var små.
I går startede de begge inde for landsholdet.
Kasper Dolberg (tv.
) og Robert Skov (th.
) har spillet sammen, siden de var små i Silkeborg IF.
Af Johan Haarløv og Andreas Kraul11.
juni 2019 kl.
12.
30Bemærk: artiklen er mere end 30 dage gammelLæs opNogle steder er det mere mindeværdigt at blive genforenet med sin barndomsven end andre.
Fodboldlandsholdet er for eksempel ret højt på listen.
Derfor lægger Robert Skov og Kasper Dolberg da heller ikke skjul på, at det var en stor oplevelse, at de begge startede på banen, da landsholdet i aftes slog Georgien med 5-1.
- Jeg tænkte også over det et par gange i løbet af kampen, hvor vi fik øjenkontakt.
Jeg har ikke spillet på landsholdet før med én, jeg har spillet med, siden jeg var lille.
Det var meget specielt, sagde den dobbelte målscorer Kasper Dolberg efter kampen.
Læs også:Tilfreds Dolberg efter svær sæson: 'Dejligt at gå på ferie med to mål'21-årige Dolberg og 23-årige Skov spillede sammen i ungdomsårene i Silkeborg IF.
I dag er de på lønningslisten i henholdsvis Ajax Amsterdam og FC København.
- Det er unikt.
Jeg tror ikke, der er nogen, der havde regnet med, at vi skulle starte inde.
Vi nyder det og synes begge, at det er fedt, at vi er en del af landsholdet, siger Robert Skov.
EM-kvalifikationskampen mod Georgien var første gang, at Robert Skov startede på banen for landsholdet, mens det for Kasper Dolbergs vedkommende også blot var tredje gang, at han var med fra start.
FacebookTwitterKopier linkEmner:Kasper Dolberg (fodboldspiller)|FC København|Fodbold|Georgien|Ajax Amsterdam




https://www.dr.dk/nyheder/kultur/gaming/spilfans-i-vild-uenighed-om-ny-kaempe-satsning-fantastisk-og-forfaerdeligt-paa

E3: Verdens største gaming-messeSe temaGamingSpilfans i vild uenighed om ny kæmpe-satsning: 'Fantastisk og forfærdeligt på samme tid'Folk skal slappe lidt af, mener irriteret spilekspert.
Flere brugere er ikke tilfredse med, at superheltene ser anderledes ud, end de Hollywood-stjerner vi kender fra 'Avengers'-filmene.
Af Lasse Kjær Christiansen11.
juni 2019 kl.
11.
00Bemærk: artiklen er mere end 30 dage gammelLæs op- Det ser fantastisk og forfærdeligt ud på samme tid!
Meningerne er mange - og delte - efter det er kommet frem, at superhelte-filmsuccesen 'Avengers' bliver lavet til et spil.
Det er netop blevet annonceret ved verdens største gaming-messe, E3, i Los Angeles, USA.
Indtil videre har udviklerne fremvist en tre minutter lang trailer fra spillet, der viser både Iron Man, Hulk, Captain America og Black Widow i aktion.
Og det har sat gang i kommentarfelterne på både Youtube og Reddit, hvor folk både er vrede over, at spillet ikke har samme ligheder som 'Avengers'-filmene - mens andre synes at det er 'en joke', at folk dømmer et spil ud fra en tre minutter lang trailer.
Det bliver ikke Hollywood-stjerner som Chris Hemsworth, Chris Evans, Robert Downey Jr.
, Scarlett Johansson og Mark Ruffalo, der skal lægge stemme eller udseende til spillets superhelte.
Meget af debatten handler om, at superheltene ikke ligner dem, vi kender fra filmene, og at stemmeskuespillet heller ikke bliver leveret af blandt andre Hollywood-stjernerne Scarlett Johansson, Robert Downey Jr.
, Chris Evans og Mark Ruffalo.
- Jeg bliver sgu lidt irriteret, når jeg ser så mange mennesker brokke sig over noget, som de ikke ved, hvad er, siger spilekspert hos Troldspejlet Troels Møller og fortsætter:- Jeg synes, at folk skal slappe lidt af, indtil de ved noget mere konkret om, hvordan spillet bliver.
Han mener tværtimod, at udviklerne har været gode til at lytte til særligt én ting, som spilfans ofte bliver sure over.
Der kommer nemlig ikke de såkaldte mikrotransaktioner i spillet, som man kan bruge ekstra penge på, efter man har købt spillet.
- Det er ellers noget, folk altid er sure over.
For man gider ikke at betale 5-600 kroner for at få et halvt spil, uddyber Troels Møller.
Der er mange følelser på spilMen selvom udviklerne har sagt nej til mikrotransaktioner, og i øvrigt er kendt for at lave solide spil som for eksempel 'Tomb Raider', så er der en særlig grund til, at fans er så engagerede i debatten.
- Vi har at gøre med nogle meget højt elskede figurer.
Folk skal lige vænne sig til, at der kommer et kæmpe spil med en masse penge bag, som ikke er ligesom filmene.
Det er noget nyt.
- Fansene har set så mange film med Hollywood-skuespillerne de sidste ti år.
Så folk har svært ved at forlige sig med, at det lige pludselig er nogle andre stemmer.
Men det vil være alt, alt for dyrt for et spilfirma at kaste penge efter de her Hollywood-stjerner.
Men det er de største stemmeskuespiller-stjerner, der er hyret til dette spil, så kan man ikke rigtig forlange mere, forklarer Troels Møller.
Både Thor, Hulk, Black Widow og Iron Man vil være at finde i det nye spil: 'Marvel's Avengers'.
Selvom spillet låner både superhelte og miljøer fra filmene, lover udviklerne, at det vil have 'sin helt egen historie'.
Samtidig forklarer udviklerne, at de ser det kommende spil som en 'levende verden', hvor der løbende vil blive tilføjet nye baner og superhelte, så spillere kan spille spillet i mange år fremover.
'Marvel's Avengers' udkommer den 15.
maj 2020 til PlayStation 4, Xbox One, Google Stadia og PC.
FacebookTwitterKopier linkEmner:Robert Downey Jr.
(skuespiller)|Scarlett Johansson (skuespiller)|Xbox|Los Angeles|Computerspil




https://www.dr.dk/nyheder/politik/ny-la-leder-ville-have-danmark-ud-af-eu-nu-har-han-skiftet-mening

PolitikNy LA-leder ville have Danmark ud af EU: Nu har han skiftet mening- De borgerlige partier må vågne op af deres prinsessedrømme, skrev Alex Vanopslagh i fem år gammelt blogindlæg.
Af Emil Søndergård Ingvorsen11.
juni 2019 kl.
10.
12Bemærk: artiklen er mere end 30 dage gammelLæs opSom formand for ungdomspartiet harcelerede LA's nye politiske leder, Alex Vanopslagh, flere gange mod EU og havde den klare holdning, at Danmark burde melde sig ud.
- Kampen er tabt… Så jeg vil hellere melde mig ud og genforhandle forholdet til EU, så vi kun samarbejder med EU på de områder, vi synes er interessante, sagde han til TV København i november 2015.
Og endnu klarere i spyttet var den daværende LAU-formand i et blogindlæg 15.
maj 2014, da han stadig var grøn som leder af ungdomspartiet.
Det er faktisk noget, jeg har fået smæk for i ungdomspartiet, at jeg er blevet så blød på EU-området.
Alex Vanopslagh i Deadline- De borgerlige partier må vågne op af deres prinsessedrømme og opgive utopiske forestillinger om at ændre Unionen indefra og i stedet indse, at det er nødvendigt at melde os ud, hvis vi ønsker mere frihed og selvbestemmelse, skrev han i Weekendavisen 15.
maj.
Læs også:Alex Vanopslagh bliver Liberal Alliances nye politiske lederDet er nu tre år siden, at Alex Vanopslagh stoppede som formand for Liberal Alliances Ungdom, og siden har han skiftet markant holdning til spørgsmålet om EU.
Det forklarede han i DR2's Deadline, da han i aftes blev konfronteret med sine gamle udtalelser.
- Jeg var formand for Liberal Alliances Ungdom.
Liberal Alliances Ungdoms politik var, at Danmark skulle melde sig ud af EU.
Det er klart, at det var det, som jeg argumenterede for dengang, siger han i dag.
Et nødvendigt projektEr du tilhænger af EU?
- Ja, jeg mener, at EU er et nødvendigt projekt.
Jeg er ked af den retning, som EU har bevæget sig i, efter at det gik fra EF til EU (i 1993, red).
Men der flere positive ting.
Den føderalisering, der har været, har også tvunget noget mere frihed igennem på flere punkter.
EU er et komplekst spørgsmål.
Alex Vanopslagh slår også fast, at hans nye holdning til Danmarks medlemsskab ikke skyldes, at han nu sidder i Folketinget og er blevet udpeget som ny politisk leder efter Anders Samuelsen, som ikke blev genvalgt.
- Det er faktisk noget, jeg har fået smæk for i ungdomspartiet, at jeg er blevet så blød på EU-området.
De har drillet mig de sidste par år.
Jeg tror, at der er nogle fra Liberal Alliances Ungdom, der vil gå ud og kritisere deres nye partileder.
Det har vi en god tradition for i ungdomspartiet, siger han.
Den nye politiske leder var formand for ungdomspartiet fra 2014 til 2016.
Han har siden december 2017 været medlem af Københavns Borgerrepræsentation.
Han blev valgt til Folketinget i Vestjyllands Storkreds og har desuden Henrik Dahl, Simon Emil Ammitzbøll-Bille og Ole Birk Olesen med i partiets folketingsgruppe.
Se hele interviewet med den nye politiske leder her.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|EU|København|Lokalpolitik




https://www.dr.dk/nyheder/politik/mette-frederiksen-staar-fast-paa-stram-udlaendingepolitik-nu-skal-der-forhandles

PolitikMette Frederiksen står fast på stram udlændingepolitik - nu skal der forhandlesPartierne i rød blok går til forhandlinger med en række krav og ønsker.
Mette Frederiksen skal i dag blandt andet diskutere udlændingepolitik med De Radikales Morten Østergaard.
Af Emil Søndergård Ingvorsen11.
juni 2019 kl.
08.
32 | opdateret 11.
juni 2019 kl.
10.
34Bemærk: artiklen er mere end 30 dage gammelLæs opIngen skal true os til at ændre den stramme udlændingepolitik, som et bredt flertal både i befolkningen og Folketinget står bag.
Sådan lød det klare budskab fra S-formand Mette Frederiksen under en debat med Lars Løkke Rasmussen (V) i Aabenraa cirka halvvejs gennem den netop overståede valgkamp.
Et budskab, hun har gentaget flere gange den seneste måned.
Disse ord skal hun snart til at gøre alvor af, når den tredje officielle forhandlingsdag om regeringsdannelse begynder klokken 10.
Læs også:Mette Frederiksen efter DF-udmelding: Ingen skal true os til at ændre udlændingepolitikkenHer skal de tre partier i rød blok, der alle peger på Mette Frederiksen som landets næste statsminister, indlede drøftelser om, hvilken retning landets udlændinge- og integrationspolitik skal tage de kommende fire år.
Læs også:Her er støttepartiernes krav til Mette Frederiksens udlændingepolitikOg hvis man skal tage S-formandens ord under valgkampen alvorligt, så får vi ikke de store ændringer.
- De partier, som står bag udlændingepolitikken, vil også gøre det efter et valg.
Der er et mindretal, som ikke bakker op om den førte udlændingepolitik, og de skal ikke kunne true sig til at få ændret noget, sagde Mette Frederiksen 22.
maj i Aabenraa, hvor hun også pointerede, at hun ikke tager noget for givet, og at der venter hårde forhandlinger.
Pia Olsen Dyhr (SF) bliver den første partileder, som skal forhandle med Mette Frederiksen i dag.
Væk med integrationsydelsenNår Mette Frederiksen for mere end tre uger siden henviste til 'hårde forhandlinger', så taler hun givetvis om en række af de ting, som både Radikale Venstre, SF og Enhedslisten har slået sig op på i valgkampen.
Når dagens første forhandlingspartner, SF, entrerer forhandlingslokalet klokken 10, så bliver det helt givet heller ikke uden visse uenigheder.
SF ønsker med egne ord 'en reform af hele flygtningesystemet'.
Det betyder blandt andet, at Danmark skal tage kvoteflygtninge.
Men partiet vil også afskaffe både kontanthjælpsloftet og integrationsydelse, ligesom børnene på Sjælsmark også skal med til forhandlingsbordet.
- Vi skal selvfølgelig også have indflydelse på den politik, der skal føres.
Der ønsker vi, at Danmark skal tage kvoteflygtninge igen.
Og børnene på Sjælsmark skal have en bedre hverdag.
Det kommer vi til at bruge vores mandater på at kæmpe for, sagde Pia Olsen Dyhr til DR Nyheder 20.
maj.
Og er Socialdemokratiet så villig til at imødekomme støttepartiernes krav om et farvel til integrationsydelsen?
Nej, ikke umiddelbart er det slået fast flere gange under valgkampen.
Socialdemokratiet er til gengæld gået til valg på at nedsætte en ydelseskommission, som skal bruge det næste år på at se på, hvad ydelserne fremover skal ligge på.
Radikale Venstres forhandlere Morten Østergaard og Sofie Carsten Nielsen skal også forhandle med Mette Frederiksen og Socialdemokratiet i dag.
Paradigmeskifte - duer ikke, vækEn ny retning.
Den vending har De Radikales politiske leder, Morten Østergaard, brugt adskillige gange den seneste måned.
Partiet er på udlændingeområdet først og fremmest gået til valg på, at det såkaldte 'paradigmeskifte' skal rulles tilbage.
Lovændringen blev stemt igennem af regeringen, DF og Socialdemokratiet i slutningen af i fjor og betyder blandt andet, at integrationsydelsen - som samtidig omdøbes til hjemrejseydelse - sænkes med cirka 2.
000 kroner om måneden.
Desuden fjernes flygtninges retskrav på en permanent bolig, og der kommer et loft over familiesammenføringer.
Og det er altså ikke faldet i god jord hos Radikale Venstre, som blandt andet mener, at integrationsydelsen helt skal afskaffes.
- Skal vi kunne støtte en regering, skal vi være enige om dens politik på centrale områder, herunder hvordan vi fremmer integrationen i stedet for at sætte den i stå, sagde Morten Østergaard til Berlingske helt tilbage i april.
Der kan også komme et sværdslag om beløbsgrænsen.
Beløbsgrænsen betyder, at man skal tjene 418.
000 kroner om året, hvis man som ikke-EU-borger skal have lov til at arbejde i Danmark.
Også her har Socialdemokratiet indtil videre stået fast.
Enhedslistens Pernille Skipper på vej ind til forhandlinger i weekenden.
Enhedslisten: Tag i mod kvoteflygtninge igenEnhedslisten er det sidste støtteparti, som i dag kommer til at give deres besyv med.
Under valgkampen har de kritiseret Socialdemokratiets krav om en fælles EU-løsning om oprettelse af modtagecentre uden for EU, hvorfra flygtninge fremover skal fordeles.
Samtidig har partiet kritiseret, at rød bloks største parti ikke vil tage imod 500 årlige kvoteflygtninge, og at de ikke vil gøre nok for børnene på Sjælsmark.
Enhedslisten vil formentlig også komme ind på, at den såkaldte 24-årsregel skal tages op til revision.
Den foreslår de nemlig helt at droppe - ligesom reglerne om tilknytningskrav skal lempes.
24-årsreglen, der betyder, at man ikke kan få familiesammenføring, hvis den ene af parterne er under 24 år, ønsker Socialdemokratiet dog ikke at rykke ved.
Det slog Mette Frederiksen fast under debatten med Lars Løkke Rasmussen i Aabenraa, efter at statsministeren havde fortalt, hvordan hans søn, Bergur, ikke kan bo med sin kæreste i Danmark.
- Jeg tror, at vi bliver nødt til at erkende, at når vi fører den udlændingepolitik, som vi gør, så er der desværre en pris, og den er jeg sådan set ked af, at I skal betale.
Men vi kommer ikke til at fjerne 24-årsreglen, sagde Mette Frederiksen.
Rettelse 10.
15: Det fremgik kortvarigt i artiklen, at SF ikke ønsker, at vi skal begynde at tage kvoteflygtninge igen.
Det er naturligvis forkert og ordet 'ikke' er fjernet i sætningen.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Radikale Venstre|Flygtninge og asylansøgere|Aabenraa




https://www.dr.dk/nyheder/regionale/nordjylland/hundelorte-paa-boldbanen-goer-livet-surt-fodboldspillere

NordjyllandHundelorte på boldbanen gør livet surt for fodboldspillereGødning for græsset, mener hundeejer.
'Ulækkert', siger spiller.
Aalborg Kommune har forsøgt at sætte skilte op ved boldbaner, så hundeejerne husker at samle op efter sig.
Men nogen kom forbi med værktøj og pillede skiltene ned.
Af Klaus Videbæk, Frederik Holst, Kim Rathcke Jensen og Lærke Kromann (grafik)11.
juni 2019 kl.
09.
36Bemærk: artiklen er mere end 30 dage gammelLæs opNordjyske fodboldspillere laver glidende tacklinger.
Men desværre er det ikke altid med vilje, at de glider rundt på banen.
Det er nemlig ikke alle hundeejere, som lufter deres firbenede på en fodboldbane, der får samlet hundelortene op.
- Det oplever vi hver uge, siger Claus Jensen, der er træner og formand for Skalborg Sportsklub.
Græsset bliver tit slået på boldbanen, og jeg tænker, at gødningen hjælper med at få græsset til at gro.
Jesper Christensen, hundelufterClaus Jensen mener, at det tager fokus fra boldspillet, og der har været flere uheldige episoder med hundelorte på banen.
- Vi har haft nogle drenge, som har fået lidt på ærmerne.
Det var ekskrementer fra en hund, og de syntes da, at det var ulækkert, siger Claus Jensen.
Aalborg Kommune får flere henvendelser fra klubber, der mener, at hundelorte er et problem.
En af drengene, der er træt af hundelorte, er Johannes Brøndum Laustsen.
- Det er ikke særligt fedt, når der er hundelort på banerne.
Så skal vi til at flytte baner, og så får vi ikke særlig meget træning, siger Johannes Brøndum Laustsen.
Skilte fjernet igenHos Aalborg Kommune får man også flere henvendelser fra klubber, der mener, at hundelorte er et problem.
Klubberne ser helst, at man ikke lufter sin hund på en fodboldbane, siger parkforvalter Erik Jonsen fra Aalborg Kommune.
Kommunen har tidligere forsøgt at sætte skilte op ved flere fodboldbaner.
Men de forsvandt.
Hundelort i græsset på Vejgaards boldbaner.
Derefter prøvede kommunen at skrue skiltene fast, men nogen fandt værktøjet frem og pillede skiltene ned.
Så nu er der ikke mere at stille op, lyder det fra Erik Jonsen, der opfordrer hundeejere til at finde andre steder at gå ture.
- Vores hundeskove er jo fuldstændig oplagte steder til at lufte sin hund, siger Erik Jonsen.
Hundelufter: 'En del af spillet'Træner Claus Jensen understreger, at hundeluftere er velkomne til at lufte deres hunde på banen.
- Men når man anskaffer sig en hund, så anskaffer man sig også et ansvar.
Og det er det ansvar, vi gerne vil prøve at italesætte, siger Claus Jensen.
Formand for Skalborg Sportsklub Claus Jensen ser gerne, at det ikke er klubben, der skal sørge for at smide hundelorte i skraldespanden.
En af dem, som tit besøger fodboldbanen i Skalborg, er Jesper Christensen, der indrømmer, at han ikke altid får samlet op efter sig.
- Nej, det gør ikke.
Jeg samler nærmest kun op, hvis den ligger på fortovet, siger Jesper Christensen.
- Græsset bliver tit slået på boldbanen, og jeg tænker, at gødningen hjælper med at få græsset til at gro, siger Jesper Christensen.
Hvad tænker du om, at der er fodboldspillere, som en gang imellem glider i hundelorte?
- Det er en del af spillet.
Jeg har selv spillet fodbold og været målmand, så jeg ved, at det ikke er sjovt, når der ligger en kage midt i det hele, siger Jesper Christensen og tilføjer:- Når der ikke er nogen, som ser det, så sker der jo ikke noget ved det.
FacebookTwitterKopier linkEmner:Kæledyr|Fodbold|Aalborg Kommune|Idrætsfaciliteter|Jylland




https://www.dr.dk/sporten/fodbold/landsholdet/eriksen-glaeder-sig-over-landsholdets-maalrus-sender-vigtigt-signal

LandsholdetEriksen glæder sig over landsholdets målrus: 'Sender vigtigt signal efter kritik'Georgien gav meget plads, og derfor blev danskerne ved med at angribe, da sejren var sikker.
Christian Eriksen scorede på straffe mod Georgien.
Danmark vandt 5-1.
11.
juni 2019 kl.
07.
53Bemærk: artiklen er mere end 30 dage gammelLæs opChristian Eriksen er glad for, at landsholdet mandag mod Georgien kom med et modsvar på kritikken af holdets manglende effektivitet foran mål.
Der var brug for at vise skarphed efter 1-1-kampen mod Irland, og mandagens 5-1-sejr over Georgien kunne også have været endnu større, siger han.
- Det er dejligt at slutte af med en 5-1-sejr.
Nu er der blevet snakket meget om, at vi ikke har scoret nok mål, så det var rart og et fint signal med fem mål, men vi kunne også have scoret en del flere.
- Men det irriterer os nok mest, at vi lod dem score og komme ind i kampen, siger Eriksen med henvisning til Georgiens uventede 1-1-scoring midt i første halvleg.
Kasper Dolberg bragte Danmark foran 1-0, og Christian Eriksen gjorde det selv til 2-1 på et straffespark i første halvleg.
De sidste tre scoringer blev lavet efter pausen.
Læs også:Tilfreds Dolberg efter svær sæson: 'Dejligt at gå på ferie med to mål'- I første halvleg spillede vi i et højt tempo, selv om vi ikke skabte de største chancer.
De stod meget dybt.
- I anden halvleg løb de tør for kræfter.
Vi var foran 2-1, og så ville de gerne komme længere frem, og det gav meget plads til os, siger Eriksen.
Sidste kamp før sommerferienEfter Kasper Dolbergs mål til 3-1 og Yussuf Poulsens fuldtræffer til 4-1 blev Danmark ved med at angribe, selv om sejren var sikker.
Det var dog ikke af hensyn til målscoren, som kan blive afgørende, hvis Danmark målt på både point og i de indbyrdes kampe ender med at være lige med Schweiz eller Irland.
Læs også:Landstræneren tilfreds med målkongen Dolberg: 'Har fået et lille landsholdsgennembrud'- Vi har ikke snakket om målscoren.
Der var bare en masse plads, og det ville være dumt at være afventende, når der var så meget plads.
- De gjorde det nemt for os at komme frem til chancer, og det var bare om at udnytte dem, for så var det også blevet en større sejr.
Spørgsmål: Var det ikke fristende at slappe lidt mere af før sommerferien?
- Det var sidste kamp, og jeg tror, at alle vidste, at vi skulle fyre alt, hvad vi havde, af.
Sejren var aldrig i fare på noget tidspunkt, og derfor var folk også selvsikre og ville frem for alt skabe flere chancer, siger Eriksen.
/ritzau/FacebookTwitterKopier linkEmner:Kasper Dolberg (fodboldspiller)|Yussuf Poulsen (fodboldspiller)|Georgien|Irland|Fodbold




https://www.dr.dk/nyheder/politik/pia-kjaersgaard-jeg-stopper-som-folketingets-formand

PolitikPia Kjærsgaard: Jeg stopper som Folketingets formand- Jeg har haft det ærefulde hverv i fire år, og jeg har glædet mig hver dag, skriver hun på Facebook.
Pia Kjærsgaard stopper som Folketingets formand.
Af Emil Søndergård Ingvorsen11.
juni 2019 kl.
07.
28 | opdateret 11.
juni 2019 kl.
07.
49Bemærk: artiklen er mere end 30 dage gammelLæs opNår Folketinget igen trækker i arbejdstøjet efter folketingsvalget, så vil det være en ny formand, som skal styre løjerne i salen.
Som ventet stopper Pia Kjærsgaard (DF) nemlig som Folketingets formand, skriver hun på Facebook.
- Tak og farvel til posten som Folketingets Formand.
Efter folketingsvalget er der flere, der har spurgt, om jeg fortsætter som Folketingets Formand.
Det gør jeg ikke.
Magten er skiftet, skriver hun og fortsætter:- Jeg har haft det ærefulde hverv i fire år, og jeg har glædet mig hver dag.
Vi skal alle være stolte af vores velfungerende folkestyre.
Og man diskuterer ikke med formanden.
Jeg vil godt have, at det bliver taget til efterretning.
Tak.
Pia Kjærsgaard til Pelle Dragsted (EL)Pia Kjærsgaard blev genvalgt ved det netop overståede folketingsvalg, og ser i sit Facebook-opslag frem til at være en del af Dansk Folkepartis gruppe, som gik fra 37 til 16 medlemmer ved valget.
- Der er nok at gå i gang med, skriver hun.
Det var ventet, at Folketinget ville få en ny formand efter valgresultatet, da der skal være et flertal bag formanden.
På valgdagen 5.
juni ville hun dog ikke forholde sig til, om hun kom til at fortsætte på den magtfulde plads efter valget.
- Jeg kender spillets regler, måske mere end så mange andre.
Jeg har det princip, at når der lukkes en dør, så er der en ny, der åbner.
Og så bliver jeg forhåbentlig genvalgt og er tilbage i folketingsgruppen og kan give den gas, sagde hun.
En omdiskuteret formandPia Kjærsgaard har som formand også været heftigt kritiseret flere gange.
Hun har dog stået fast og ikke valgt at bøje sig på noget tidspunkt.
I februar irettesatte hun Enhedslistens Pelle Dragsted, der kaldte et udsagn fra Kenneth Kristensen Berth (DF) for racistisk.
Det fik Pia Kjærsgaard til at gribe ind, og da Pelle Dragsted tog til genmæle, rejste formanden sig fra sin stol.
- Og man diskuterer ikke med formanden.
Jeg vil godt have, at det bliver taget til efterretning.
Tak, lød ordene fra Pia Kjærsgaard.
Sagen endte efterfølgende med at blive taget op af de forskellige gruppeformænd i Folketinget.
I marts ramte Pia Kjærsgaard netforsiderne på flere internationale medier.
De Konservatives gruppeformand, Mette Abildgaard, havde under en afstemning taget sin baby med i folketingssalen, og det fik Pia Kjærsgaard til at bede en folketingsbetjent om at vise hende ud.
- Det overraskede mig noget, at formanden reagerede på den måde, sagde Mette Abildgaard om episoden.
Pia Kjærsgaard bøjede sig dog ikke en tøddel.
- Det er helt uhørt, at en konservativ gruppeformand tager sin baby med ned til en afstemning i Folketingssalen.
Det næste bliver, at der skal ammes, som man også ser nogle steder.
Der må jeg sige, at jeg synes, at vi må sige fraDa DR Nyheder talte med Pia Kjærsgaard på valgaftenen, var det dog ikke de kontroversielle sager, hun hæftede sig ved, når hun skulle se tilbage på de forgangne fire år.
- Jeg har været glad for min post, og jeg synes også, at jeg har fået nogle gode ting igennem, sagde hun og nævnte en større renovering af folketingssalen.
FacebookTwitterKopier linkEmner:Dansk Folkeparti|Enhedslisten|Kenneth Kristensen Berth (politiker)|Mette Abildgaard (politiker)|Valg og folkeafstemninger




https://www.dr.dk/nyheder/udland/malmoe-ramt-af-eksplosioner-i-nat-bombeeksperter-tilkaldt

UdlandMalmø ramt af to eksplosioner i nat: Bombeeksperter tilkaldtInden for en time er både bydelen Rosengården og det centrale Malmø ramt af eksplosioner.
Det nationale bombehold undersøger sammen med teknikere en af nattens to eksplosioner i Malmø.
Her er det ved en lejlighedskompleks i bydelen Rosengården.
Af Louise Brodthagen Jensen11.
juni 2019 kl.
08.
14Bemærk: artiklen er mere end 30 dage gammelLæs opMed bare en times mellemrum blev den sydsvenske by Malmø ramt af to eksplosioner i nat.
Svensk politi modtog den første alarm kort efter klokken to i nat, hvorefter politiet rykkede ud til et lejlighedskompleks i bydelen Rosengården.
Her blev området omkring indgangen til bygningen afspærret, og bombeeksperter blev tilkaldt.
Bare en time senere ringede telefonerne igen hos politiet, denne gang var det personer, som havde hørt et brag i den centrale del af byen.
Eksplosionen fandt sted ved en lukket restaurant og natklub i Adelgatan, ikke langt fra Malmøs hovedbanegård.
Billeder fra området viser splintret glas og skader på facaden af bygningen, men ingen personer er kommet til skade ved nogen af eksplosionerne, oplyser politiet.
Med bare en time imellem ramte de to eksplosioner Malmø i nat.
Uklarhed om motivDet er endnu uklart, hvad der ligger bag de to eksplosioner.
Vagthavende hos Malmø Politi oplyser dog til den svenske avis Aftonbladet, at der på nuværende tidspunkt ikke er anledning til at tro, at eksplosionerne skulle være relateret til de episoder, som fandt sted mandag, hvor en mand blev skudt af politiet, og en 20-årig mand blev dræbt af skud.
- Det er helt umuligt at vurdere lige nu, siger Tommy Bengtsson til avisen.
Mandag formiddag havde politiet afspærret netop et område i den centrale del af byen, efter det havde set sig nødsaget til at skyde en mand i benet på Malmøs hovedbanegård.
Politiet modtog et alarmopkald, efter manden havde opført sig truende overfor andre og truet med at have sprængstoffer og skydevåben på sig, da politiet kom for at anholde ham.
Der er uklarhed om mandens identitet, men ifølge svenske Kvällsposten er der tale om en 44-årig borger fra et andet EU-land, som skulle være ankommet til Sverige sidste forår.
20-årig dræbt af skudEn 20-årig mand døde mandag eftermiddag af sine kvæstelser efter han blev ramt af skud.
Flere patruljevogne og ambulancer rykkede ud til Halsjögatan kort efter klokken 13, og selvom manden blev kørt på sygehuset, stod hans liv ikke til at redde.
Manden var i forvejen kendt af politiet, der har afhørt flere vidner og er interesseret i oplysninger om en bil, som skulle have forladt stedet i høj fart kort efter skyderiet.
Endnu er ingen mistænkte pågrebet.
FacebookTwitterKopier linkEmner:Malmø|Politi|Kriminalitet|EU|Aftonbladet




https://www.dr.dk/nyheder/penge/lars-larsen-dropper-idemobler-efter-millionunderskud

Lars Larsen sygemeldtSe temaPengeLars Larsen dropper Idemøbler efter millionunderskudMøbelkæden Idemøbler bliver til Ilva, efter koncernen har haft millionunderskud gennem flere år.
IDdesign er ejet af Lars Larsen, der er kendt for at stå bag Jysk.
11.
juni 2019 kl.
07.
04Bemærk: artiklen er mere end 30 dage gammelLæs opDen danske møbelkoncern IDdesign tager konsekvensen af år med store millionunderskud og slår de to danske møbelkæder Ilva og Idemøbler sammen.
Det betyder, at alle butikker fra september vil bære navnet Ilva, mens Idemøbler forsvinder.
Det skriver erhvervsmediet Finans.
IDdesign er ejet af Lars Larsen, der er kendt for at stå bag butikkerne Jysk.
Sidste år blev Rami Jensen sat ind som ny administrerende direktør for IDdesign, hvor hans opgave var at vende underskuddet.
Blandt hans første tiltag har været på de indre linjer at slå Ilva og Idemøbler sammen.
Begge brands havde inden da været to selvstændige kæder.
Fokus på IlvaNu tages næste skridt ved at sløjfe Idemøbler, som ellers er den største kæde af de to med 33 butikker landet over.
I stedet fokuseres på Ilva-navnet til alle 46 butikker - hvoraf de fleste er i Danmark, mens enkelte er placeret i Sverige, Island og på Færøerne.
Antallet af fuldtidsansatte i selskabet er desuden 100 færre end for et år siden.
Ifølge den administrerende direktør har der ligger mange overvejelser og vurderinger bag beslutningen.
- I det gældende detailmarked er vi sikre på, at det bliver en styrke kun med ét navn.
- Ilva er mest kendt i hovedstaden og en række storbyer, mens Idemøbler er mere kendt i resten af landet.
Ilva er på langt sigt det bedste navn, siger Rami Jensen til Finans.
Underskud på 51 millionerIDdesign har ifølge Finans kørt med underskud gennem en årrække og kæmpet med store udfordringer.
Regnskabsåret 2017/18 gav således et underskud på 51 millioner kroner.
Dermed havde koncernen et samlet tab efter skat over fire år på 366 millioner kroner.
Lars Larsen tilførte sidste selskabet 150 millioner kroner i ny kapital.
Siden overtagelsen i 2013 har dynekøbmanden sendt 424 millioner kroner ind i IDdesign.
IDdesign har det seneste år lukket fire danske møbelbutikker.
/ritzau/FacebookTwitterKopier linkEmner:IDdesign|IDEmøbler|Møbelhuse|Færøerne|Lars Larsen (erhvervsleder)




https://www.dr.dk/nyheder/udland/new-york-identificerer-11-september-offer-18-ar-efter-angreb

UdlandNew York identificerer 11.
september-offer 18 år efter angrebOfferet er dødsoffer nummer 1643 efter angrebet i 2001.
Over 1100 lig mangler stadig at blive identificeret.
Ground Zero er grunden, hvor World Trade Center tidligere stod.
Der er nu en mindeplads.
11.
juni 2019 kl.
05.
46Bemærk: artiklen er mere end 30 dage gammelLæs opVed hjælp af dna-test har myndighederne i New York City identificeret endnu et dødsoffer for angrebet 11.
september 2001.
Det er næsten 18 år siden, at flykaprere fløj to passagerfly ind i tvillingetårnene World Trade Center på Manhattan i den amerikanske storby.
Offeret, en mand hvis navn familien ikke ønsker offentliggjort, markerer dødsoffer nummer 1643 efter angrebet.
I alt blev 2753 personer meldt savnet, efter at tårnene kollapsede, og arbejdet med at identificere ofre er derfor stadig i gang.
Resterne af den nyligt identificerede mand blev fundet i 2013 nær en Deutsche Bank-bygning.
Eksperter har identificeret ham ved at analysere et knoglefragment.
Det oplyser Aja Worthy-Davis, der er talskvinde for retsmedicinerens kontor i New York.
Manden er det senest identificerede dødsoffer efter angrebet.
I juli 2018 blev en mand ved navn Scott Johnson identificeret ligeledes ud fra et knoglefragment.
Resterne af Scott Johnson, en analytiker ved banken Keefe, Bruyette & Woods, blev fundet ved Ground Zero.
Ground Zero er grunden, hvor World Trade Center tidligere stod.
/ritzau/dpaFacebookTwitterKopier linkEmner:New York|Deutsche Bank




https://www.dr.dk/nyheder/regionale/hovedstadsomraadet/pengene-passer-ikke-budgetter-til-det-sociale-skrider-i

KøbenhavnPengene passer ikke: Budgetter til det sociale skrider i hovedstadenKun én hovedstadskommune lykkedes i 2018 med at overholde socialbudgettet.
Det er især udgifter til anbragte børn og unge, handicappede og misbrugere - samlet under betegnelsen socialområdet - som kommunerne har svært ved at få sat penge nok af til.
Af Jacob Pries11.
juni 2019 kl.
07.
52Bemærk: artiklen er mere end 30 dage gammelLæs opDe fleste budgetter i hovedstadskommunerne blev overholdt i 2018.
Men særligt ét område haltede efter.
I 32 ud af hovedstadsområdets 33 kommuner er socialbudgettet for 2018 overskredet inden for enten børneområdet, voksenområdet eller begge dele.
Kun Fredensborg har formået at holde sig inden for deres socialbudget sidste år.
Det er især udgifter til anbragte børn og unge, handicappede og misbrugere - samlet under betegnelsen socialområdet - som kommunerne har svært ved at få sat penge nok af til.
Læs også:For første gang i ni år: Kommunerne vil bruge flere penge på velfærdKun én kommune holder budgettetI alle hovedstadskommuner bortset fra én har man overskredet budgettet på socialområdet.
- Det er nogle meget tunge grupper for de enkelte kommuner at bære.
En enkelt indsats kan koste op mod en million kroner.
Samtidigt kan det være svært for kommunerne at forudse det præcise antal af brugere i systemet, siger Mathias Ruge, som er analytiker hos VIVE - det Nationale Forsknings- og Analysecenter for Velfærd, der står bag analysen.
En masse af de her ting er uforudsete udgifter.
Vi kan ikke vide, hvor mange børn, der skal fjernes.
Morten Dreyer (DF), formand, Dragør Kommunes børne-, fritids- og kulturudvalgOg det er noget, man kan genkende hos Dragør Kommune, hvor man har overskredet socialbudgettet på børne- og ungeområdet med 49 procent:- En masse af de her ting er uforudsete udgifter.
Vi kan ikke vide, hvor mange børn, der skal fjernes, siger Morten Dreyer, der er formand for Dragør Kommunes børne-, fritids- og kulturudvalg.
Overskredet budget koster på andre posterNår først de uforudsete sager kommer og får budgettet på socialområdet til at skride, så kommer det hurtigt til at ramme andre områder i kommunen.
- Det er vanskeligt at planlægge, hvor mange børn, der skal anbringes.
Det er en konkret vurdering hver eneste gang, og en anbringelse koster let en til to millioner kroner om året, så der skal ikke mange uplanlagte sager til, før budgettet bliver skubbet, siger Roger Buch, som er kommunalforsker ved Danmarks Medie- og Journalisthøjskole.
Konsekvensen ved at overskride budgettet på et område er, at pengene må tages fra et andet.
- Man kan ikke bare lade være med at hjælpe handicappede eller lade være med at anbringe børn, og så har en kommunen kun én løsning; kommunen er nødt til at skære ned på andre områder som daginstitutioner, skole- eller ældreområdet for at få råd til de voksende udgifter, siger Roger Buch.
Løsningen er større socialbudgetterNår kun en enkelt kommune overholder budgettet er det et vink med en vognstang til kommunerne om at sætte flere penge af til området, mener Roger Buch.
- Belært af det, man ser her, må man i den næste runde budgetlægning skrue op - altså øge vurderingen af, hvor dyrt det kan blive.
Og så kan det selvfølgelig være, at man bliver positivt overrasket, siger han.
Læs også:Anbragte børn kastet rundt: Langeland Kommune ville spare pengeFacebookTwitterKopier linkEmner:Dansk Folkeparti|Morten Dreyer (politiker)|Roger Buch (lektor)|Økonomi|Amager




https://www.dr.dk/nyheder/vejret/sjaelland-slipper-med-kraftig-regn-stadig-skybrudsvarsel-paa-bornholm

VejretSjælland slipper med kraftig regn - stadig skybrudsvarsel på BornholmDMI varsler fortsat skybrud på Bornholm.
DMI fortæller, at der stadig kommer regn til Danmark, men ikke i så kraftig grad, som prognosen antydede mandag aften.
Af Daniel Myrup Pedersen11.
juni 2019 kl.
06.
59Bemærk: artiklen er mere end 30 dage gammelLæs opUdsigten til voldsom regn er blevet justeret ned for Møn, Falster og Østsjælland, hvor der ellers var varslet skybrud af DMI natten til tirsdag.
- Der er stadig en risiko for kraftig regn på Sjælland, siger vagthavende hos DMI, Erik Hansen.
Tidligt her til morgen bevæger der sig skyer sydøst for Bornholm, som ifølge Erik Hansen kaster regn af sig, hvorfor de stadig opretholder varslet om skybrud på øen.
Det er skyer, som har bevæget op gennem Tyskland, der nu ikke længere giver skybrudsvarsel til Sjælland, men blot til Bornholm.
Derfor bør øboerne mod øst stadig være opmærksomme og tage sig de forbehold, som Beredskabsstyrelsen anbefaler på Twitter.
Risiko for skybrud i hele landet natten til onsdagDMI fortæller i sin seneste vejropdatering, at der stadig er risiko for kraftig regn og skybrud for hele landet i aften og natten til onsdag.
Kraftig regn betyder mellem 25 og 35 millimeter inden for en seks timers periode, hvor skybrud kaster over 15 millimeter regn af sig på 30 minutter, oplyser DMI.
Selvom der stadig, ifølge prognosen fra DMI, er udsigt til regn på Sjælland, så passerer det, og senere på dagen vil der være næsten sommerlige temperaturer på op til 23 grader.
FacebookTwitterKopier linkEmner:Danmarks Meteorologiske Institut|Vejret|Sjælland|Bornholm|Twitter




https://www.dr.dk/sporten/fodbold/landsholdet/tilfreds-dolberg-efter-svaer-saeson-dejligt-gaa-paa-ferie-med-maal

LandsholdetTilfreds Dolberg efter svær sæson: 'Dejligt at gå på ferie med to mål'Kasper Dolberg glæder sig over sine første landskampsmål i Parken og en god sæsonafslutning.
Det georgiske forsvar havde ikke styr på Kasper Dolberg i 5-1-sejren.
Af Kasper Heide Lund og Andreas Kraul11.
juni 2019 kl.
00.
41Bemærk: artiklen er mere end 30 dage gammelLæs opKasper Dolberg startede for en sjælden gangs skyld inde for A-landsholdet og kvitterede med to mål i Danmarks 5-1-sejr over Georgien.
EM-kvalifikationskampen dannede dermed rammen om Ajax-angriberens første scoringer i Parken, og han kom dermed op på 3 mål i 13 landskampe.
Læs også:KRAULS KARAKTERER: Dolberg stormer ind som landsholdets 9’erSamtidig gav opgøret mandag aften Dolberg et kærkomment punktum på en lidt svingende sæson for sin hollandske klub Ajax.
- Det var sådan, jeg rigtig gerne vil slutte sæsonen af.
Det har været lidt op og ned for mig personligt i denne sæson, så det er dejligt at gå på ferie med to mål, siger Kasper Dolberg til DR Sporten.
Tager intet for givetAngriberen scorede sit første mål efter 13 minutter, men selvom det var Ajax-spillerens første mål nogensinde i Parken, så prøvede at han at bevare fokus på kampen.
- Det gjorde mig da glad, at jeg scorede, men det var forholdsvist tidligt i kampen, så det var slet ikke afgjort endnu.
Men lige idet man scorer, er man selvfølgelig glad.
Kasper Dolberg bliver tiljublet efter sin anden scoring mod Georgien.
Dolberg var generelt synlig i feltet og havde flere gode afslutninger ud over de to, han scorede på.
Noget decideret landsholdsgennembrud vil han dog ikke kalde det.
- Det er da klart, at det er en skridt på vejen.
Det er kun et plus, at jeg fik scoret i dag, men der et stykke vej endnu.
Jeg tror ikke, jeg starter inde de næste 50 landskampe på grund af denne kamp.
Dolbergs seneste - og eneste anden scoring på A-landsholdet - faldt i 2017 ude mod Kasakhstan.
Startede med en helt særlig debutantI 10 af sine 13 A-landskampe er han startet på bænken, men her til aften var han blandt de 11 startende – og det var han faktisk sammen med en helt særlig spiller.
FC Københavns Robert Skov fik nemlig debut for Danmark, og det er en spiller, som Dolberg kender utroligt godt fra deres fælles tid som spillere i fodboldklubben Silkeborg.
- Det var dejligt at få at vide, at han også skulle starte.
Det er fedt – det er meget stort.
Jeg tænkte også over det et par gange i løbet af kampen og fik lidt øjenkontakt.
Det var meget specielt.
Robert Skov blev skiftet ud i sin debutkamp efter en times tid.
Også for Robert Skov havde det været en meget speciel oplevelse.
- Det er unikt, for jeg tror ikke, der var nogen af os, der havde regnet med, at vi skulle stå her i dag i startelleveren for landsholdet.
Vi har kendt hinanden i rigtig mange år, så at se Kasper score to mål i dag gør mig rigtig glad.
Det er super fedt, og vi nyder det begge to.
Samtidig var Superliga-topscoreren fra den netop overståede sæson også meget stolt af sin landsholdsdebut.
- Det var super dejligt.
Det vigtigste var en sejr efter resultatet mod Irland.
Men at få debut er kæmpestort – det har jeg sgu drømt om, lige siden jeg var helt lille, siger Robert Skov.
FacebookTwitterKopier linkEmner:Kasper Dolberg (fodboldspiller)|Ajax Amsterdam|Parken (stadion)|Fodbold|Østerbro




https://www.dr.dk/sporten/fodbold/landsholdet/landstraeneren-tilfreds-med-maalkongen-dolberg-har-faaet-et-lille

LandsholdetLandstræneren tilfreds med målkongen Dolberg: 'Har fået et lille landsholdsgennembrud'Kasper Dolberg greb chancen mod Georgien, siger Åge Hareide om Danmarks dobbelte målscorer i 5-1-sejren.
Danmarks Landstræner Åge Hareide kan være glad for, at han gav Kasper Dolberg chancen fra starten.
11.
juni 2019 kl.
00.
00Bemærk: artiklen er mere end 30 dage gammelLæs opLandstræner Åge Hareide er glad for, at angriberen Kasper Dolberg mandag viste sig frem i målscorerens rolle to gange i Danmarks 5-1-sejr over Georgien.
Før kampen havde han kun scoret et mål på landsholdet, men mandag takkede han for Hareides tillid ved at score til 1-0 og 3-1 i storsejren, da han på klassisk angribermaner stod det rigtige sted to gange.
- Man kan godt sige, at det var et lille gennembrud for ham på landsholdet, hvis man måler ham på mål.
Landsholdsfodbold er specielt.
- Man skal tage chancen, når man får den, og jeg er meget glad for Dolbergs mål, siger Hareide.
Kasper Dolberg og Åge Hareide takker fansene for støtten sammen med resten af landsholdet.
Han påpeger, at der i Danmark er et stort fokus på at have en målscorende angriber, og det kan være med til at sætte angriberne på landsholdet under pres.
Det er en forventning skabt på baggrund af landsholdshistorien, der rummer frontløbere som Preben Elkjær, Ebbe Sand, Jon Dahl Tomasson og Nicklas Bendtner.
Hareide har ikke selv fundet en angriber, der vedvarende scorer mål.
- Der har været et hav af gode landsholdsangribere i Danmark, og jeg har spillet mod nogle af dem.
Min assistent (Tomasson, red.
) var også en fremragende 9'er, og måske kan Kasper Dolberg lære noget af ham.
- 9'ere bliver hårdt kritiserede i Danmark, fordi de ikke laver mål, og derfor er jeg meget glad for Kasper Dolbergs scoringer.
- Jeg er også glad for Nicolai Jørgensen, der har kvalitet i sig og blev topscorer i Holland for to år siden, siger Hareide.
Fire nye mand fra startHan havde skiftet fire mand ud i startopstillingen i forhold til 1-1-kampen mod Irland i fredags, men det var ikke et udtryk for en ny taktik.
Åge Hareide sammen med Peter Ankersen (tv.
) som fik chancen fra start.
Martin Braithwaite (th.
) røg derimod en tur på bænken.
- Vi spillede på same måde som mod Irland.
Vi ledte efter de samme rum, og vi skabte de samme chancer.
- Jeg er mest tilfreds med, at vi scorede fem mål.
Det er svært i international fodbold.
Georgien var ikke så dårlige, men vi spillede godt, og det gjorde vi også mod Irland.
Vi kunne have scoret flere mål mod Georgien, men vi er fornøjede med fem mål, siger Hareide.
Danmarks andet mål blev scoret af Christian Eriksen efter et tvivlsomt straffespark, mens Kasper Dolberg scorede til 3-1, da målmanden ifølge georgierne blev ulovligt forhindret i at nå frem til en tværbold.
Det ryster Hareide på hovedet over.
- Jeg synes, at dommeren havde den bedste vinkel til at se situationerne i forhold til os på bænken, siger Hareide.
/ritzau/FacebookTwitterKopier linkEmner:Åge Hareide (fodboldtræner)|Kasper Dolberg (fodboldspiller)|Georgien|Irland|Fodbold




https://www.dr.dk/nyheder/politik/folketingsvalg/live-regeringsforhandlinger-om-udlaendinge






https://www.dr.dk/nyheder/regionale/fyn/sparer-tre-dages-indlaeggelse-ouh-bruger-ny-3d-scanning-til-patienter-med

FynSparer tre dages indlæggelse: OUH bruger ny 3D-scanning til patienter med hjerteflimmerSom det kun andet sted i verden bruger hjertemedicinsk afdeling på OUH et nyt system, der sparer indlæggelse i flere dage.
Overlæge og ph.
d.
Niels Sandgaard er i gang med at operere Jørgen Christian Langmack, der har hjerteflimmer.
På fladskærmen foran overlægen arbejder han ud fra det nye computersystem.
Af Ida-Sofie Sellerup11.
juni 2019 kl.
06.
00Bemærk: artiklen er mere end 30 dage gammelLæs opKlædt i hvidt og blåt og med en fugtig klud på panden ligger 67-årige Jørgen Christian Langmack på operationsbordet på hjertemedicinsk afdeling på Odense Universitetshospital.
Han blinker med øjnene.
Han er vågen.
Alt imens sidder overlæge og ph.
d.
Niels Sandgaard en meter fra ham og finjusterer de tre katetre, der er inde i Jørgens bankende hjerte.
- Nu er jeg i dit venstre hjertekammer, Jørgen.
Nu er vi klar til at begynde, siger overlæge og ph.
d.
Niels Sandgaard.
Fra tre dage til 12 timerJørgen Christian Langmack skal opereres for forkammerflimmer, som han har døjet med i flere år.
En operation, der førhen krævede en CT-scanning og flere besøg på hospitalet.
Men Jørgen kom til OUH for få timer siden.
Han har hverken fået kontrastvæske sprøjtet ind i årene eller været i en CT-scanner, og som udgangspunkt bliver han udskrevet i eftermiddag.
Jørgen Christian Langmack på 67 år har døjet med hjerteflimmer i flere år.
- Jeg er da lidt nervøs.
Men jeg føler mig tryg ved, at det nok skal gå, og at jeg kun bliver sendt hjem senere i dag, hvis det er forsvarligt.
Man vil jo egentlig allerhelst hjem og være i egen seng i stedet for at være på hospitalet, siger han.
Hjerteafdelingen på Odense Universitetshospital har nemlig siden april afprøvet et nyt computersystem, der skærer operationen ned fra tre dage på hospitalet til en ambulant behandling.
- Patienten slipper for at skulle bruge spildtid på hospitalet, at skulle igennem en CT-scanning, og samtidig sparer vi tid og ressourcer og indlæggelsestid på afdelingerne.
Vi indfører også, at patienten kan komme hjem samme dag – selvfølgelig kun, hvis man er klar til det, siger overlæge og ph.
d.
Niels Sandgaard.
Samtidig er håbet også at de nye ambulante behandlinger kan tage hul på en ny virkelighed, hvor færre patienter er indlagt i en seng på de kommende supersygehuse, og flere skal behandles ambulant.
Landkort over hjertetDet nye system ses på Jørgen Christian Langmacks bryst, der roligt hæver og sænker sig på operationsbordet.
Tre store klistermærker foran og tre bagpå ryggen holder høje med alle signaler, rytmer og impulser fra hjertet.
De klistermærker kommunikerer med en modtager, der sidder under operationsbordet.
Al data ryger ind i en computer, der rummer et stort bibliotek af hundredvis af tidligere CT-scanninger af hjerter.
Efter få minutter dukker der et billede op på den store fladskærm i operationsstuen.
En præcis kopi i 3D af Jørgens venstre hjertekammer.
Kopien er det landkort, som overlæge og ph.
d.
Niels Sandgaard opererer ud fra, når han med millimeters præcision skal arbejde med små katetre, der dukker op som tråde på røntgenbilledet af Jørgens brystkasse.
Overlæge Niels Sandgaard har lagt tre kartetre gennem Jørgen Christian Langmacks lyske.
Med dem kan han nå venstre forkammer i hjertet, hvor operationen foregår med små varmebehandlinger om lungevenerne.
Undervejs bliver det lysegrå landkort over Jørgens venstre hjertekammer mere og mere detaljeret.
- Hvor vi før havde et statisk billede af hjertet, så er det her mere dynamisk, og det landkort over hjertet er enormt vigtigt, siger overlæge og ph.
d.
Niels Sandgaard.
Ude bag operationslokalet sidder sygeplejerske og tekniker Mia Madsen og styrer fem forskellige computerskærme, fire tastaturer og to mus.
Hun har overblikket over målingerne og det nye computersystem.
- Det er banebrydende.
På denne måde følger vi patienten tæt hele tiden, og 3D-kopien af hjertets forkammer bliver hele tiden mere nuanceret, hvilket er en kæmpe hjælp for os, siger hun.
Gennem mikrofon kan overlæge Niels Sandgaard bede om forskellige målinger og skærmbilleder fra det nye computersystem, som sygeplejerske og tekniker Mia Madsen styrer bagerst i operationslokalet.
- Nu vil du kunne mærke, at det trykker i brystet, Jørgen.
Du får lige 50 mg mere, lyder det fra overlæge Niels Sandgaard, mens han med et halvt drej på tommelfingeren bevæger katetret videre til et følsomt område i hjertekammeret.
Jørgen nikker.
Kort tid efter snorker han bag den glasramme, der beskytter mod røntgenstråler.
I løbet af de 2,5 timer, som operationen varer, falder Jørgen ind og ud af søvnen.
- Så Jørgen, nu er vi færdige, siger overlæge Niels Sandgaard, og herefter bliver Jørgen trillet til sengeafsnittet for at komme sig.
Vi har skærpet kravene500 patienter bliver opereret for hjerteflimmer om året på OUH.
Indtil videre har 50 patienter fået varmebehandling med den nye måde at lave et kort over hjertet, og fra 1.
juni er det planen, at alle patienter som udgangspunkt skal indskrives og udskrives samme dag.
Den grå figur er 3D-kopien af Jørgens venstre hjerteforkammer.
De røde 'perler' er de steder, hvor Niels Sandgaard har givet varmebehandling, der er med til at forhindre hjerteflimmer.
Hver perle må maksimalt sidde seks millimeter fra hinanden.
Det stiller store krav, medgiver overlæge og ph.
d.
Niels Sandgaard.
Derfor har man også skærpet instrukserne både før, under og efter patientens besøg.
Vi forbereder patienterne, så de er psykisk indstillede på at skulle hjem.
Der er altid mulighed for at ringe herud, men det er der ikke mange der gør.
Faktisk oplever vi, at patienterne gerne vil hjem.
Charlotte Terp, afdelingssygeplejerskeFør operationen har patienterne haft en telefonsamtale med en sygeplejerske, hvor de kan stille spørgsmål, de bliver briefet af lægen før operationen, og når indgrebet er færdigt, bliver alle patienter ultralydsscannet for at se, om alt er i orden.
Efter operationen holder sygeplejerskerne øje med patienterne på sengeafsnittet, og fortæller dem om de symptomer, der kan være i kølvandet.
- Vi skal være helt skarpe på, at patienten er tryg og føler sig briefet om operationen, og hvordan det føles at komme hjem.
Der kan være følger efter behandlingen, som de selv skal vurdere, siger Niels Sandgaard.
Ifølge Charlotte Terp, der er afdelingssygeplejerske på sengeafsnit B1, er erfaringerne gode.
- Vi forbereder patienterne, så de er psykisk indstillede på at skulle hjem, og hvad de skal holde øje med.
Der er altid mulighed for at ringe herud, men det er der ikke mange, der gør.
Faktisk oplever vi, at patienterne gerne vil hjem, siger hun.
Nummer to i verdenMåden at varmebehandle for hjerteflimmer, også kaldet ablation, har man gjort i 25 år, men Odense Universitetshospital er kun det andet sted i hele verden, der arbejder med det nye computersystem.
Det andet sted er Hospitalet Mount Sinai i New York, USA.
Da det blev gjort ambulant, rynkede alle brynene.
Men få måneder efter kunne personale og patienter ikke forestille sig, at man skulle blive liggende i sengen.
Niels Sandgaard, overlæge og ph.
d.
, Hjertemedicinsk afdeling, OUHMellem 80-90 procent af alle, der får en varmebehandling, slipper for hjerteflimmer efter første operation.
Og på afdelingen håber man også, at den nye teknologi er en succes på andre områder.
For andre hjerteoperationer er gjort ambulante med succes.
Blandt andet ballonudvidelse om kranspulsåren, fortæller overlæge Niels Sandgaard.
- Da det blev gjort ambulant, rynkede alle brynene.
Men få måneder efter kunne personale og patienter ikke forestille sig, at man skulle blive liggende i sengen, siger han.
Flytning og færre sengeMen computersystemet er også en del af udflytningen til det nye Odense Universitetshospital.
Selvom der er tre år til, at det nuværende sygehus rykker alt ud på en ny adresse i det sydlige Odense, bliver der allerede øvet nu.
For der bliver færre sengepladser på det nye hospital, 706 bemandede senge i alt, og sygehuset skal også effektivisere for otte procent, som Aarhus Universitetshospital er midt i.
Sparekravet i Aarhus har blandt andet været med til, at tusindvis af borgere og personale har demonstreret.
Læs også:59 overlæger i åbent brev: Vi må aflyse flere og flere operationerDen hårknude håber man at undgå ved allerede nu at tænke nyt og prøve nye patientforløb, siger Tina Poulsen, ledende overlæge på Hjertemedicinsk afdeling på OUH.
Det var vildt at tale med overlægen, mens han opererede mig i hjertet, men jeg har ikke været bange på noget tidspunkt.
Det var ubehageligt, men det kan nok ikke undgås.
Jørgen Christian Langmack, 67 år, patient.
Det gør et stort indtryk at se frustrationerne fra Skejby.
Det skaber dårlig energi, og vi vil hellere forbedrede os og lave gode patientforløb, som vi er stolte af med kvalitet, og fjerne spildtid for os og patienterne.
Så vi forhåbentlig får lavet en win/win-situation, så det kun er den fysiske flytning, vi skal udføre om 3 år, siger hun.
Konklusion fra sengeafsnittetEt af de nye patientforløb er Jørgen Christian Langmack ved at vågne op fra på sengeafsnit B1.
Han er nu blevet opereret for hjerteflimmer, mens det nye computersystem lavede en tro 3D kopi af hans hjerte.
Han er hurtig til at give sin konklusion på den nye ambulante operation.
- Jeg har det kanon.
Jeg var skeptisk over, at jeg kunne komme hjem i dag, men det kan jeg da mærke nu, at jeg sagtens kan.
- Det var vildt at tale med overlægen, mens han opererede mig i hjertet, men jeg har ikke været bange på noget tidspunkt.
Det var ubehageligt, men det kan nok ikke undgås, siger han.
FacebookTwitterKopier linkEmner:Hjertekarsygdomme|Hospitaler|Odense Universitetshospital|Odense|Aarhus




