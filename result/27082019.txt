https://www.dr.dk/nyheder/indland/koeberne-vilde-med-prins-henriks-kunst-omsatte-35-millioner-kroner-paa-en-dag

IndlandKøberne vilde med prins Henriks kunst: Omsatte for 3,5 millioner kroner på en dagAuktion af royal kunstsamling gik over al forventning, meddeler Bruun Rasmussen.
Det gik over alt forventning, da auktionshuset Bruun Rasmussen i dag tog hul på første del af en auktion, der sælger ud af afdøde prins Henriks kunstsamling.
Af Oliver Fruergaard27.
aug.
2019 kl.
23.
32Bemærk: artiklen er mere end 30 dage gammelLæs opEn 75 centimeter lang 'fetischfigur' fra Ghana i patineret træ.
Det var en af topsælgerne i prins Henriks kunstsamling, som man i dag kunne byde på i auktionshuset Bruun Rasmussen i København.
'Fetischfigur' af udskåret patineret træ fra Ghana.
Solgt for 42.
000 kroner.
Foto: Bruun Rasmussen.
I dag og de kommende dage vil omkring 3000 kustgenstande, som den afdøde prinsegemal har erhvervet sig i Afrika og Asien, være sat til salg.
Den lange fetischfigur i træ blev solgt for 42000 kroner.
Den orindelige vurdering lød på 3-5000 kroner.
Sådan er det gået for en lang række af genstandene på auktionen, lyder det fra auktionshuset, hvor man er 'meget overrasket' efter førstedagen.
- Det kommer virkelig bag på os, hvor stor en succes dagens auktion har været.
Vi var klar over, at der ville være stor interesse, men tingene er jo solgt for tre-fire gange over deres vurdering, siger auktionarius og vurderingsekspert i Bruun Rasmussen David Utzon-Frank.
Under dagens auktion, der er løb fra klokken 15 til omkring klokken 21, er der blevet omsat for i alt 3,5 millioner kroner.
'Folk føler, at de køber en del af kongehuset'Den absolutte topsælger er en blot 30 centimeter høj afrikansk maske af patineret træ.
Den var vurderet til 6-8000 kroner, men gik for 60000 kroner.
Den var populær blandt gæsterne, fortæller David Utzon-Frank, og forklaringen er simpel:- Den har været på forsiden af vores katalog for auktionen med et billede af prinsen, der holder den i hånden.
Så den er blevet et trofæ for køberne.
Generelt er han ikke i tvivl om, hvorfor genstandene har solgt så godt, som de har.
- Folk føler, at de køber en bid af Kongehuset med hjem.
Det, at det har været en del af prinsens samling, gør, at det kommer til at koste mange gange mere, end det burde, siger han.
Nedenfor ses de top tre bedst sælgende genstande under dagens auktion.
En cirka 30 centimeter høj maske af udskåret, patineret træ.
Vurderet til 6000-8000 kroner, solgt for 60000 kroner.
Foto: Bruun Rasmussen.
Dansemaske af udskåret patineret træ bemalet med rødt, sortog hvidt pigment.
Solgt for 55000 kroner.
Foto: Bruun Rasmussen.
Dansemaske af udskåret patineret træ bemalet med rødt, sort og hvidt pigment.
Solgt for 52000 kroner.
Foto: Bruun Rasmussen.
1 / 3En cirka 30 centimeter høj maske af udskåret, patineret træ.
Vurderet til 6000-8000 kroner, solgt for 60000 kroner.
Foto: Bruun Rasmussen.
1 / 3Dansemaske af udskåret patineret træ bemalet med rødt, sortog hvidt pigment.
Solgt for 55000 kroner.
Foto: Bruun Rasmussen.
2 / 3Dansemaske af udskåret patineret træ bemalet med rødt, sort og hvidt pigment.
Solgt for 52000 kroner.
Foto: Bruun Rasmussen.
3 / 3Tirsdagens fremmøde var stort.
Bruun Rasmussen vurderer, at 180 mennesker var mødt op, og endnu flere bød med på internettet og over telefonen.
Auktionerne vil fortsætte i morgen og i overmorgen, hvor der også vil blive solgt asiatisk kunst, som prinsen har samlet.
Auktionerne hos Bruun Rasmussen i Bredgade kan følges på auktionshusets hjemmeside, hvor der også er mulighed for at byde med.
Prins Henrik døde i 2018 og tilkendegav i sit testamente, at hans kunstsamling skulle sælges på auktion.
Kongehusets indtægter af salget skal gå til Kronprinseparrets fond og Nikolai og Felix-fonden.
FacebookTwitterKopier linkEmner:Auktionshuse|Royalt|København|Bruun Rasmussen Kunstauktioner|Afrika




https://www.dr.dk/nyheder/politik/claus-hjort-er-meget-bedroevet-stop-mobningen-af-lars-loekke

Krise i VenstreSe temaPolitikClaus Hjort er 'meget bedrøvet': Stop mobningen af Lars LøkkeVenstres landsmøde - og ingen andre - skal afgøre Lars Løkkes fremtid, mener nestor.
27.
aug.
2019 kl.
23.
14Bemærk: artiklen er mere end 30 dage gammelLæs opVenstre-veteranen Claus Hjort Frederiksen opfordrer partiets medlemmer til at stoppe 'mobningen' af formand Lars Løkke Rasmussen.
Det siger han til DR Nyheder, efter at Venstre i Region Midtjylland samt enkelte folketingsmedlemmer og borgmestre offentligt har opfordret Lars Løkke Rasmussen (V) og næstformand Kristian Jensen (V) til at trække sig.
- Venstres formand har efter min opfattelse en ret til at få sit mandat prøvet på Venstres landsmøde.
Jeg er meget bedrøvet over at se en strategi, hvor man forsøger at få ham til at kaste håndklædet i ringen, siger Claus Hjort Frederiksen.
Venstre i Region Midtjylland har trukket støtten til det nuværende formandskab i partiet, da man ser behov for en ny ledelse af hensyn til Venstres troværdighed og fremtid.
Læs også:Ringberg guider: Forstå hvad Løkke siger mellem linjerneFormandskab skal drøftes på landsmødeClaus Hjort Frederiksen vil gerne lytte til kritikken, men mener, at spørgsmålet om Venstres formandskab skal drøftes på Venstres landsmøde.
- Jeg mener, at vi skader partiet med den diskussion, der kører i øjeblikket, hvor man vil kortslutte beslutningsprocessen.
Det er de delegerede på Venstres landsmøde, der afgør det her, siger han til DR Nyheder.
Venstre-nestoren mener desuden, at man mangler at høre fra et stort flertal i baglandet, der ikke har markeret sig i debatten om partiets top.
Venstres hovedbestyrelse mødes lørdag i Brejning ved Vejle.
Forretningsudvalget, der står for driften af partiet, mødes fredag.
Venstres landsmøde er planlagt til 16.
-17.
november, men flere i Venstre har ønsket at fremrykke til en dato før Folketingets åbning 1.
oktober for at have klarhed over partiets fremtidige ledelse.
I morgen er der møde i Venstres folketingsgruppe, og det kan også blive dramatisk.
Medlemmerne Carsten Kissmeyer og Preben Bang stod i dag frem og krævede, at ledelsen bliver skiftet ud.
Se Lars Løkke Rasmussens reaktion på kritikken fra baglandet i dag.
/DR Nyheder/FacebookTwitterKopier linkEmner:Carsten Kissmeyer (politiker)|Kristian Jensen (politiker)|Venstre|Region Midtjylland|Jylland




https://www.dr.dk/nyheder/politik/ringberg-guider-forstaa-hvad-loekke-siger-mellem-linjerne

Krise i VenstreSe temaPolitikRingberg guider: Forstå hvad Løkke siger mellem linjerneMagtspillet i Venstre har nået nye dramatiske højder, vurderer DR's politiske analytiker.
Ved Venstres sommergruppemøde kom der for alvor gang i bålet - nu når flammerne højt.
Af Line Jenvall27.
aug.
2019 kl.
22.
04Bemærk: artiklen er mere end 30 dage gammelLæs opLars Løkke Rasmussen sætter alle kræfter ind på at lave en "Løkke" - altså endnu en gang at blive siddende på sin post, selv om stormvejret omkring ham er så kraftigt, at andre ville mene, det er umuligt.
Og det trækker op til konfrontation, vurderer DR Nyheders politiske analytiker, Jens Ringberg.
- Man har en partiformand, som meget stærke kræfter i partiet organisatoriske bagland vil af med – men som tager kampen op og trodser kravet om, at han skal gå af, siger Jens Ringberg.
Efter ugers uro, utilfreds rumlen af varierende styrke og ekstraordinære møder i baglandet, opfordrede et samlet Venstre i Region Midtjylland i dag officielt både formand Lars Løkke Rasmussen og næstformand Krisitan Jensen til at give stafetterne videre.
Man kan næsten ikke overvurdere, hvor alvorligt Venstres situation er – og dermed Lars Løkke Rasmussens.
Jens Ringberg, politisk analytiker i DR NyhederI et interview med DR Nyheder kaldte Lars Løkke Rasmussen det for en "forhastet og forkert konklusion".
Og han stiller stadig op som formand for Venstre ved partiets landsmøde, understregede han.
Slåskamp på vejDramatisk er ikke et tilstrækkelig dækkende ord, mener Jens Ringberg - det er højdramatisk, det, der lige nu foregår i partiet, som indtil for ganske nylig bejlede til statsministerposten.
- Man kan næsten ikke overvurdere, hvor alvorlig Venstres situation er – og dermed Lars Løkke Rasmussens, siger han.
Når Venstres forretningsudvalg og hovedbestyrelse træder sammen i weekenden, bliver det om ikke andet afgjort, hvor længe dramaet får lov at fortsætte.
Både regionsformænd og Lars Løkke Rasmussen selv har foreslået at rykke landsmødet frem.
Men uanset hvornår det kommer til at ligge, bliver det højspændt, lyder det fra Jens Ringberg:- Lars Løkke Rasmussens reaktion på kravet fra Venstre i Region Midtjylland bekræfter, at han agter at slås for sin post – og i sidste ende lader Venstres medlemmer afgøre sagen på selve landsmødet.
Han nægter at bøje sig for nogle kommuneforeningsformænd, som han siger.
Til landsmødet har omkring 1.
000 delegerede ret til at stemme.
Midtjyderne alene sidder på over en femtedel af stemmerne og udgør dermed Venstres absolutte kerneland.
Det er også her, næstformand Kristian Jensen er valgt - og hvordan han vil reagere på den seneste udvikling i dramaet, har vi stadig til gode at se, påpeger Jens Ringberg.
Læs også:V-borgmester vil også af med Løkke: 'Alle pile peger på Jakob Ellemann'Løkke eller kaosDu kan se hele interviewet med Lars Løkke Rasmussen i videoen her og nedenfor få Jens Ringbergs analyse af formuleringerne, der er afvejet med stor omhyggelighed.
00.
10: Bagland og baglandLæg mærke til, at Lars Løkke Rasmussen lægger vægt på, at kravet kommer fra 18 kommuneforeningsformændene Region Midtjylland – og at han ikke accepterer præmissen om, at det er partiets bagland i regionen som sådan, der kræver, at han skal trække sig tilbage.
Og at han ikke kommer ind på, at formændene og flere andre bag kravet sidder på vigtige poster i Venstres hovedbestyrelse.
I stedet lægger Lars Løkke Rasmussen vægt på, at det er 850 mennesker på Venstres landsmøde, der skal træffe valget.
Altså en meget bredere gruppe af danskere.
Samtidig kalder Lars Løkke Rasmussen opfordringen forhastet – han siger indirekte, at man mangler is i maven i Region Midtjylland.
01.
10: Nu går det lige så godtLæg mærke til, at Lars Løkke Rasmussen meget indtrængende ønsker at få diskussionen til at handle om politik og politiske resultater, frem for personstridigheder.
Han gør opmærksom på, at partiet Venstre under hans ledelse er inde i en god udvikling.
Han forholder sig ikke til organisationsfolkene fra Region Midtjylland, men til Venstres 35.
000 medlemmer og 800.
000 vælgere.
Budskabet er, at det vil være et uansvarligt sats at skifte ham ud med en anden, når det lige går så godt.
02.
35: ForsoningstaktikLæg mærke til, at Lars Løkke Rasmussen prøver at række ud til sit partis utilfredse bagland og signalere, at han godt forstår deres frustration - vel at mærke over bestemte politiske beslutninger, ikke over Venstres ledelse som sådan.
Han nævner her planen om at nedlægge regionerne.
Men han fortsætter med at forklare, at han har rykket Venstre fri af de partier, der ville nedlægge regionerne – og at det netop er ham selv, der har givet Venstre muligheden for at blive et stærkere og mere selvstændigt parti.
03.
40: En overspringshandlingLæg mærke til, at Lars Løkke Rasmussen ikke kræver, at Kristian Jensen skal trække sig, men at han skal bakke fuldt og helt op om den politiske linje, som Lars Løkke Rasmussen har lagt.
Lars Løkke Rasmussen gør her igen en indsats for at få opgøret om Venstres ledelse til at fremstå som personfnidder i stedet for det meget vigtigere – nemlig politikken.
Derfor kalder han også persondiskussionen for ”en overspringshandling”.
05.
09: Advarsel: Løkke eller kaosLæg mærke til, at Lars Løkke Rasmussen igen indtrængende advarer mod forslaget om, at han skal forlade sin formandspost.
Det vil fratage Venstre muligheden for masser af ny styrke og politisk indflydelse.
Han siger næsten ”Løkke eller kaos”.
FacebookTwitterKopier linkEmner:Lars Løkke Rasmussen (politiker)|Venstre|Region Midtjylland|Jylland|Ledelse




https://www.dr.dk/sporten/tennis/live-wozniacki-er-videre-til-anden-runde-i-us-open-efter-taet-kamp

TennisLIVE Wozniacki er videre til anden runde i US Open efter tæt kampCaroline Wozniacki er på banen ved første runde i US Open mod kinesiske Yafan Wang, som er nummer 50 i verden.
27.
aug.
2019 kl.
21.
52Bemærk: artiklen er mere end 30 dage gammelLæs opFacebookTwitterKopier linkEmner:Caroline Wozniacki (tennisspiller)|USA




https://www.dr.dk/sporten/fodbold/superliga/nyt-tiltag-mod-klager-tvinger-superligaklubberne-til-hive-den-store

SuperligaNyt tiltag mod klager tvinger Superligaklubberne til at hive den store tegnebog fremDivisionsforeningen har sammen med Superligaklubberne skruet prisen for at klage markant op.
Det er blevet markant dyrere for Superligaklubberne at klage før denne sæson.
Tidligere kostede det 1.
000 kroner, nu er depositummet på 25.
000.
Af Michael Sten Jensen27.
aug.
2019 kl.
21.
34Bemærk: artiklen er mere end 30 dage gammelLæs opFørhen rykkede det ikke det store i Superligaklubbernes husholdningsbudget, hvis man ville skyde en klage afsted til Superligaens Disciplinærinstans.
En tusse, 1.
000 kroner, går den så går den.
Sådan forholder det sig ikke længere.
Klubberne og Divisionsforeningen blev nemlig, forud den igangværende sæson, enige om at hæve prisen, så man ikke længere bare klager, hvis man føler, at man måske kunne have en sag.
Disciplinærinstansens tid og ressourcer skal i stedet bruges med omhu, og derfor koster det nu 25.
000 kroner, hvis man vil have prøvet sine argumenter for en fejldom.
Formand for Divisionsforeningen, Claus Thomsen, oplyser, at klubberne selv har været opsøgende i arbejdet for at få lagt en dæmper på de mange klager.
- Klubberne har ønsket en effektivisering, så der kan komme hurtigere afgørelser på klager.
For at det skal ske, så skal der frigives ressourcer, for der blev brugt for meget tid på ting, som ikke burde fylde.
- Der har nok været en vis kultur for at klage, hvis man så muligheden for det, og det er vel den tendens, man vil til livs.
Faktum er, at der var for mange klager over eksempelvis gule kort, og det skulle bringes ned, siger Claus Thomsen.
Oversigt over klager seneste to sæsonerProtester over gule kort: 18Protester over røde kort: 10Protester over manglende udfyldelse af holdkort: 3Protester over forkert afvikling af straffesparkskonkurrence i Pokalturneringen: 1Tænker sig om en ekstra gangDa FC Nordsjælland i midten af august klagede over en udvisning til Kian Hansen, anførte klubben således i klagen til Disciplinærinstansen, at det øgede depositum var noget, som skulle vendes internt, før klagen blev sendt afsted.
Hvilket sådan set også var hele meningen med at få sat prisen op, siger FC Nordsjællands direktør, Søren Kristensen, der selv var med til at stemme forslaget igennem.
- Det er klart, at man går tingene igennem en ekstra gang, når beløbet er så signifikant.
Når det koster mere, så skal man også være mere sikker i sin sag.
Jeg har selv været med til at stemme for forslaget, og jeg synes, det er godt, at man nu skal se tingene ordentligt igennem og ikke bare klager over små gule kort,Synes I i FC Nordsjælland, at der er for mange, som har klaget over småting?
- Vi har i hvert fald haft en Disciplinærinstans under meget pres, så derfor valgte vi også at sige, at der skal være ræson i det.
Der skal være en god balance mellem antallet af klager, og hvad det koster at drive sådan et system, siger Søren Kristensen.
Lidt for stor stigningHos et af Superligaens mindste budgetter i Hobro har man ikke de store indvendinger mod det nye tiltag.
Men 25.
000 kroner har ikke nødvendigvis samme betydning i toppen af Superligaen, som det har i bunden, siger sportschef i Hobro, Jens Hammer Sørensen.
- Jeg synes da, at det er meget, og 25.
000 kroner fylder nok også mere i budgettet hos os i Hobro, end det gør i eksempelvis FC København.
Hobros sportschef, Jens Hammer Sørensen.
-Så jeg synes nok ikke, at der er brug for så stor en stigning, men det handler også om at skille de værste klager fra.
Det har været nødvendigt at få sorteret lidt i det, så på den måde er det godt.
Det betyder heller ikke så meget for os, for vi klager kun, når vi mener, vi har en sag, siger Jens Hammer Sørensen.
De 25.
000 kroner er et depositum, som man får tilbage, hvis man vinder sagen.
Udover prisstigningen er der også kommet kortere deadline for at klage.
FacebookTwitterKopier linkEmner:FC Nordsjælland|Jens Hammer Sørensen (sportschef)|Kian Hansen (fodboldspiller)|Fodbold|Hobro




https://www.dr.dk/nyheder/udland/far-til-omkomne-opioid-overdosis-glaeder-sig-over-kaempeboede-til-medicinalfirma

UdlandFar til to omkomne for opioid-overdosis glæder sig over kæmpebøde til medicinalfirmaEt medicinalfirma er blevet idømt en stor bøde i forbindelse med salg af smertestillende medicin.
Roger Winemiller har mistet to børn til opioid-overdoser.
Han glæder sig derfor over den bøde et større medicinalfirma nu har modtaget for at informere nok omkring afhængighed.
Her ses han i et interview med DR Nyheders Asger Rasmussen Af Catharina Maria Skov Lassen, Sally Frydenlund Larsen og Malthe Sommerand27.
aug.
2019 kl.
20.
09Bemærk: artiklen er mere end 30 dage gammelLæs opEn domstol i delstaten Oklahoma idømte sent i aftes dansk tid medicinalfirmaet Johnson & Johnson en bøde på mere end 3,8 milliarder danske kroner.
Virksomheden er dømt for at have nedtonet risikoen for afhængighed af opioider - stærke, smertestillende præparater.
DR Nyheder har efter dommen talt med en meget påvirket Roger Winemiller.
Han er landmand i staten Ohio og far til to børn, der er døde af opioid-overdoser.
- Jeg kendte ikke til problemerne med de her stoffer eller til afhængighed i det hele taget.
Men i 2016 mistede jeg min datter til en overdosis.
Jeg fandt hende på toilettet aftenen før påske.
Ni måneder senere døde min ældste søn af en overdosis natten før jul.
For at sige det mildt, ødelagde det mig.
Hvad er opioider?
Hvis du nogensinde har været i så slem smerte, at du måtte en tur forbi lægen - eller hvis du har fået lavet et særligt smertefuldt indgreb - har du måske stiftet bekendtskab med medicin som morfin, kodein, fentanyl eller oxycodon.
Det er præparater, der går under betegnelsen 'stærkt smertestillende medicin', da de hurtigt og effektivt kan lindre selv de værste pinsler.
Medicinen indgår i opiat-familien, hvor også heroin findes, og påvirker centralnervesystemet i en sådan grad, at smerte bliver dæmpet eller helt forsvinder.
Præcis som heroin er de dog stærkt afhængighedsskabende, og en stor del ender med at være afhængige af stoffet i rigtig lang tid.
I nogle tilfælde, indtil de dør af det.
Der er nemlig en reel fare for overdosis med opioiderne, der sløver eller helt stopper åndedrættet i for store mængder.
Tredje barn er stoffrit i 31 månederRoger Winemiller har nu rettens ord for, at amerikanske medicinalfirmaer spiller en rolle i den opioidkrise, der hver dag menes at koste 130 amerikanere livet.
Og hans børn er en kedelig del af statistikken over de tusindvis af amerikanere, der hvert år mister livet efter et opioidmisbrug.
Familiens øgede fokus på stofafhængighed var med til at sikre hjælp, da også sønnen Roger eller Little Roger, som faderen kalder ham, blev afhængig af opioid.
Han har nu været stoffri i 31 måneder og er 34 år gammel.
- Han har sine op og nedture, men det går.
Han kæmper stadigt med at finde det der gode, stabile job, der gør, at han klare sig selv.
Men hovedsagen er, at han stadigt går i rehabilitering, siger Roger Winemiller.
DR Nyheder har tidligere mødt Roger Winemiller, der fortæller om de hårde konsekvenser af den amerikanske opioidkrise.
Det kan du se mere om herunder:Ekspert: "Ikke kun symbolsk"I 2017 døde over 70.
200 amerikanere af en overdosis, og heraf var 68 procent fra opioider - enten receptpligtige eller ulovlige.
Det vurderer de amerikanske myndigheder.
Dommen, som nu er faldet over medicinalvirksomheden Johnson & Johnson, har udstukket retningen for, hvordan 2.
000 lignende sager formodentlig vil forløbe, fortæller lektor i statskundskab ved Århus Universitet Lars Thorup Larsen.
- Dommen har bestemt ikke kun en symbolsk betydning.
Der er tale om en erstatning på knap fire milliarder kroner.
Det, dommen betyder, er, at firmaet har misinformeret om, hvilke risici der er forbundet med medicinen, og derfor er de ansvarlige for falsk markedsføring.
Man kan dog ikke med sikkerhed vide, om dommen danner præcedens for de fremtidige retsager om salg af opioider, fortæller Lars Thorup Larsen.
Læs også:Medicinalfirma idømt kæmpebøde efter opioid-epidemiÅrelangt problemProblemerne med opioid er noget, man har forsøgt at løse i flere år, og derfor har den amerikanske regering prøvet at stramme op på udskrivningen af medicinen ved at regulere det elektronisk, men det har ikke haft den store indvirkning, fortæller Lars Thorup Larsen.
- Hvis du ikke decideret kan forbyde stoffer, så er det vanskeligt at gøre noget ved.
Der er sket mange dødsfald efter opstramningen af salg af opioider, fordi misbrugerne er gået til andre stoffer - såsom herorin, fortæller Lars Thorup Larsen.
Læs også:Smertestillende medicin er en kæmpe dræber i USA: Nu ryger medicinalfirmaerne i rettenSelv for skader eller smerter, som ikke ville udløse en recept herhjemme, kan amerikanerne få udskrevet morfinlignende stoffer, såsom opioid.
Derfor var Roger Winemiller ”mere glad end noget andet,” da han hørte om dommen over Johnson & Johnson.
- De skal holdes ansvarlige.
Men det skal lægerne, der udskriver de her piller, også.
Især når man har givet totalt falsk information omkring afhængigheden af pillerne.
Men min egen holdning er, at de skulle have fået en større bøde, og det bliver spændende at se, hvad bøden skal bruges på.
Jeg håber, at de mange penge kommer rehabiliteringscentre og lokale institutioner, der hjælper afhængige, til gode.
Statsadvokat Brad Beckworth, da han i maj præsenterede sagsanlægget mod medicinalfirmaet.
"Johnson & Johnson vidste, at opioidstoffer er afhængigheds-skabende og forårsager skade," står der på skærmen.
I Danmark har lægerne på Sundhedsstyrelsens anbefaling ændret praksis for udskrivning af morfin-lignende præparater.
Sammen med et øget fokus på at hjælpe patienter med at trappe ud af medicinen, har det nedbragt antallet af patienter, der bliver langtidsbehandlet med opioider.
FacebookTwitterKopier linkEmner:Medicin|Johnson & Johnson|Medicinalindustri|USA|Aarhus Universitet




https://www.dr.dk/nyheder/indland/udenrigsministeriet-i-haard-kritik-mod-politiet-i-sag-om-dan-bunkering-det-er-0

Sagen om Dan-BunkeringSe temaIndlandUdenrigsministeriet i hård kritik mod politiet i sag om Dan-Bunkering: ”Det er utilfredsstillende”Ministeriet var utilfreds med Bagmandspolitiets og PET’s indsats i brændstofsag.
Embedsmændene i Udenrigsministeriet var tydeligt frustrerede over SØIK og PET i sagen om mulige sanktionsbrud.
(© dr)Af Morten Frandsen, Astrid Fischer, Mathias Friis og Line Gertsen27.
aug.
2019 kl.
21.
00Bemærk: artiklen er mere end 30 dage gammelLæs opDet er ikke kun politikerne, der mener at politiet har været for langsomme med at få efterforsket Dan-Bunkerings mulige brud på EU's Syrien-sanktioner.
Også Udenrigsministeriet kritiserede allerede tidligt i forløbet politiet for, at der skete for lidt i sagen.
Det viser hidtil hemmeligstemplede dokumenter, som DR har fået aktindsigt i.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
Særligt en mail fra december 2016 viser Udenrigsministeriets forundring over politiets håndtering af sagen.
Ministeriet skriver i mailen til SØIK - også kaldet Bagmandspolitiet - og til Politiets Efterretningstjeneste (PET, red.
), at det er ”overraskende” og ”utilfredsstillende”, at sagen om de mulige sanktionsbrud hverken er blevet behandlet eller sendt videre i systemet, selvom det på det tidspunkt var mere end seks uger siden, at Udenrigsministeriet, ifølge korrespondancer i sagen, anmeldte sagen til SØIK.
Der har altså været myndigheder, som faktisk har prøvet at holde politiet til ilden, uden at det rent faktisk har ført til nogen form for handling.
Karina Lorentzen, retsordfører, SF- Det er jo stærkt kritisabelt, at der allerede for flere år siden blev rejst kritik af tempoet i sagsbehandlingen.
Det gør jo sagen endnu mere alvorlig, siger Kristian Hegaard, der er retsordfører for de Radikale.
SF’s retsordfører er enig:- Der har altså været myndigheder, som faktisk har prøvet at holde politiet til ilden, uden at det rent faktisk har ført til nogen form for handling, siger Karina Lorentzen om de nye oplysninger.
Lå stille hos SØIK og PETHele sagen startede med, at Udenrigsministeriet i slutningen af oktober 2016 fik oplysninger fra de amerikanske myndigheder om, at den danske virksomhed Dan-Bunkering så ud til at være involveret i leverancer af jetbrændstof, der blev brugt af det russiske luftvåben i Syrien, hvilket i givet fald er i strid med EU’s Syrien-sanktioner.
Udenrigsministeriet anmeldte ifølge politiets egne mails sagen til SØIK den 8.
november 2016, men efter seks uger var der fortsat ikke sket nogen sagsbehandling.
SØIK havde valgt at overdrage sagen til PET, og PET besluttede derefter at Erhvervsstyrelsen skulle behandle sagen, men hverken PET eller SØIK kontaktede Erhvervsstyrelsen.
Det fremgår af aktindsigter, som DR har fået, samt de to redegørelser, som Rigsadvokaten har lavet om myndighedernes håndtering af sagen.
Sender mail med kritikI netop de uger har Dan-Bunkering, ifølge amerikanske retsdokumenter, centrale kilder og fortrolige oplysninger hos danske myndigheder, været involveret i to nye leverancer af i alt 10.
000 ton jetbrændstof til russiske tankskibe, der har sejlet det videre til russisk militær i Syrien, som på dette tidspunkt bomber massivt i millionbyen Aleppo.
Det manglende fremskred i sagsbehandlingen fik Udenrigsministeriet til at sende den skarpt formulerede mail til SØIK og PET den 21.
december 2016.
- Vi er fra Udenrigsministeriets side overraskede over, at der ikke er sket sagsbehandling i sagen siden mødet den 8.
november 2016, hvor SØIK modtog sagen fra Udenrigsministeriet, skriver Udenrigsministeriet i mailen, og fortsætter:- Herunder er det utilfredsstillende, at politiet (SØIK og PET, red) ikke har sørget for videresendelse af sagen umiddelbart efter konstateringen af, at politiet (SØIK og PET, red) ikke anså sig for rette myndighed til behandling af sagen.
Kritisk mail var ikke med i redegørelseFor nylig afleverede Rigsadvokaten en redegørelse til Justitsministeren om myndighedernes håndtering af sagen.
Men Udenrigsministeriets frustration og utilfredshed bliver ikke gengivet ordret i Rigsadvokatens redegørelser.
I stedet står der, at Udenrigsministeriet "kommenterede sagens manglende forankring og den hengåede tid.
"Dansk Folkepartis retsordfører, Peter Skaarup, mener det er problematisk, at ministeriets kritik af politiet ikke er lagt klart frem i redegørelsen:- Det er vel ikke for meget forlangt, at vi i retsudvalget får at vide, at Udenrigsministeriet river sig selv i håret over, hvorfor deres egne myndigheder her i Danmark ikke foretager sig noget, siger Peter Skaarup.
Også De Konservatives retsordfører undrer sig over den del.
- Der er nogle mangler ved redegørelsen.
Og måske har vi behov for en redegørelse, der er endnu mere opdateret.
En ny redegørelse, hvor alle sten er vendt, siger Naser Khader til DR.
Først her i sommer, næsten tre år senere, er SØIK nu i gang med at efterforske sagen med allerhøjeste prioritet.
Det sker efter DR's afsløringer i sagen.
SØIK: Det er meget beklageligtSØIK har i dag erkendt, at SØIK allerede i 2016 skulle have taget ansvar for sagen og kalder det ”meget beklageligt”, at det ikke skete.
- Så skulle vi have taget mere ansvar, have indset nødvendigheden af at tage ansvar for en sag af den her karakter.
Det står mig helt klart, at det skulle vi have gjort, siger chefen for SØIK, statsadvokat Morten Niels Jakobsen, til DR.
Han tilføjer, at ”der arbejdes intensivt for at afslutte efterforskningen og den juridiske behandling af sagen.
”Hverken PET eller Rigsadvokaten har ønsket at kommentere sagen.
Dan-Bunkering afviser sanktionsbrudDan-Bunkering er ikke sigtet eller tiltalt i sagen og afviser at have brudt EU’s sanktioner.
Dan-Bunkering har efter DR’s afsløringer erkendt at have leveret brændstof til de russiske tankskibe, som DR har omtalt.
Men i en mail til DR har virksomhedens advokat skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
FacebookTwitterKopier linkEmner:Kristian Hegaard (politiker)|Naser Khader (politiker)|Politiets Efterretningstjeneste|Syrien|Politi




https://www.dr.dk/nyheder/politik/v-borgmester-vil-ogsaa-af-med-loekke-alle-pile-peger-paa-jakob-ellemann

PolitikV-borgmester vil også af med Løkke: 'Alle pile peger på Jakob Ellemann'Ib Lauritsen, borgmester i Ikast-Brande Kommune, vil også have ny ledelse i Venstre.
Står det til borgmester Ib Lauritsen fra Ikast-Brande viser dette billede Venstres snart forhenværende formand og næstformand samt Venstres nye formand.
Af Anders Byskov Svendsen, Andreas Nygaard Just, Rikke Gjøl Mansø og Line Jenvall27.
aug.
2019 kl.
18.
37Bemærk: artiklen er mere end 30 dage gammelLæs opSom den første Venstre-borgmester slutter Ib Lauritsen sig nu til den bølge af kritik og krav om afgang, som netop nu skyller ind over over Lars Løkke Rasmussen og Kristian Jensen.
Ib Lauritsen er borgmester i Ikast-Brande, der ligger i Region Midtjylland.
Og det er netop den region, hvor 23 medlemmer af Venstres hovedbestyrelse har sendt en samlet opfordring til Lars Løkke Rasmussen og Kristian Jensen om at træde tilbage som formand og næstformand for Venste.
Kontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
- Jeg kan forstå, at baglandet i Region Midtjylland enstemming har besluttet, at man bør udskifte ledelsen i partiet.
Det bakker jeg 100 procent op om, siger Venstre-borgmesteren til DR Nyheder.
Han synes, at Lars Løkke Rasmussen og Kristian Jensen den seneste tid har skabt for meget palaver.
- Jeg har den vending, at når man roder lidt i butikken, så skal man sørge for at rydde op.
Og i den her situation må man bare sige, at det ikke er lykkedes.
Og så risikerer man, at der kommer hjælp til at få ryddet op.
Derfor er der nogle i baglandet, der nu siger, at det er tid til at få ryddet op i det her, siger Ib Lauritsen.
Kaotisk måned i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitisk aktive og en del af Venstres bagland.
Søndag den 25.
august: Lars Løkke Rasmussen slår fast, at han vil blive som formand, og at han ønsker, at partiets landsmøde rykkes frem til afholdelse inden Folketingets åbning i starten af oktober.
Mandag den 26.
august: Venstres kommuneforeningsformænd i Region Midtjylland mødes for at diskutere deres holdning til partiets fremtidige ledelse.
Mødet slutter med, at der bliver sendt en mail på vegne af 23 midtjyske medlemmer af Venstres hovedbestyrelse med en opfordring tli Lars Løkke og Kristian Jensen om at trække sig.
Tirsdag den 27.
august: Lars Løkke Rasmussen afviser opfordringen fra det midtjyske bagland.
Han siger, at han vil søge genvalg som formand på Venstres landsmøde.
Han har en klar favorit til, hvem der skal tage over som formand for partiet.
- Jeg er ikke i tvivl om, at alle pile peger på Jakob Ellemann-Jensen, så det er nok også det, jeg vil sige, lyder det fra Ib Lauritsen.
Hvad er det, som Jakob Ellemann-Jensen kan, som det nuværende formandskab ikke kan?
- Jeg vil formode, håbe og tro på, at han kan komme med et nyt sæt af idéer og være den, der kan tegne en ny linje.
For det har været irriterende at se på den uro, der har været i toppen det sidste stykke tid, siger Ib Lauritsen.
Jakob Ellemann-Jensen har indtil videre afvist at være kandidat til posten som formand for Venstre.
Folketingsmedlem kræver også ny ledelseIb Lauritsens forgænger som borgmester i Ikast-Brande hedder Carsten Kissmeyer.
Han sidder nu i Folketinget for Venstre som kandidat for Ikast-kredsen.
Og som det første medlem af Ventres gruppe i Folketinget træder han nu også frem og siger åbent, at der er brug for en ny ledelse af partiet.
- Jeg bakker op om den linje, der er lagt på gårsdagens møde i Venstre i Region Midtjylland.
Der er rigeligt med postyr lige nu, så jeg har ikke andet at tilføje, siger han.
Folketingsmedlem Jacob Jensen opfordrer ledelsen til at lytte til bagland.
'Jeg synes, at vores formand og næstformand skal lytte til og tage bestik af, hvad Venstres bagland kommer med af meldinger fra møder rundt om i landet i disse dage', skriver han i en besked til Ekstra Bladet.
Jensen er valgt på Sjælland, hvor der i morgen holdes møde i partiets bagland.
FacebookTwitterKopier linkEmner:Carsten Kissmeyer (politiker)|Ikast-Brande Kommune|Jakob Ellemann-Jensen (politiker)|Ikast|Lokalpolitik




https://www.dr.dk/nyheder/indland/hemmeligt-bevismateriale-afsloerer-sag-om-jetbraendstof-kan-vaere-tre-gange-stoerre

Sagen om Dan-BunkeringSe temaIndlandHemmeligt bevismateriale afslører: Sag om jetbrændstof kan være tre gange størreDan-Bunkering har haft omfattende handel med firma, der forsynede kampfly i Syrien.
Et russisk fly af typen Sukhoi Su-24 letter fra Khmeimim-luftbasen nær Latakia i Syrien.
Af Mathias Friis, Astrid Fischer, Line Gertsen og Morten Frandsen27.
aug.
2019 kl.
21.
15Bemærk: artiklen er mere end 30 dage gammelLæs opHemmeligholdte dokumenter afslører, at den fynske virksomhed Dan-Bunkerings mulige brud på EU’s Syrien-sanktioner kan være langt større, end det har været offentlig kendt.
Det kan DR fortælle på baggrund af en fortrolig indberetning, som virksomhedens egen bank – Danske Bank – har sendt til myndighederne.
Indberetningen gennemgår Dan-Bunkerings transaktioner og beskriver handler for 342 millioner kroner med det russiske firma Maritime, som ifølge Ruslands udenrigsministerium har forsynet de russiske kampfly i Syrien med jetbrændstof.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
Og banken skriver i indberetningen, som den sendte i august 2018, at den mistænker Dan-Bunkering for at have overtrådt EU’s forbud mod at overføre, levere, sælge eller eksportere jetbrændstof til brug i Syrien.
- De nye oplysninger kunne tyde på, at hvis virksomheden har brudt de her sanktioner, så har det været et langt større omfang, end man har troet før, siger Nicolaj Holst, der er lektor i strafferet på Aarhus Universitet.
Sanktionerne blev vedtaget af EU’s udenrigsministre under krigen i Syrien for at forhindre angreb på civilbefolkningen.
Læs også:Minister på samråd om jetbrændstof til Syrien: Bagmandspolitiet burde have handlet i 2016Tre gange størreDR kunne i april afsløre, at Dan-Bunkering ifølge amerikanske retsdokumenter, centrale kilder og fortrolige oplysninger hos danske myndigheder har været involveret i leverancer af 30.
000 ton jetbrændstof til Syrien fra januar 2016 til maj 2017.
Handlerne har haft en værdi af mindst 104 millioner kroner og bliver i øjeblikket efterforsket af SØIK – tidligere kendt som Bagmandspolitiet.
Men indberetningen fra virksomhedens egen bank omtaler handler for 342 millioner med det russiske firma Maritime, som spiller en central rolle i sagen.
- På baggrund af de oplysninger, som ligger fra Danske Bank, så tyder noget på, at omfanget af de handler, der har været, måske har været tre gange så stort.
Og det betyder jo, at de her alvorlige konsekvenser, der kan have været, jo egentlig kan have været meget større, siger Nicolaj Holst.
Det er overraskende for mig at se.
Som udgangspunkt er de nye oplysninger belastende for virksomheden.
Thomas Elholm, professor i strafferet, Københavns UniversitetBeløbet på 342 millioner fremgår også af en redegørelse, som Rigsadvokaten har afleveret til justitsminister Nick Hækkerup efter DR’s afsløringer.
Sagen er dermed mere omfangsrig end først antaget.
- Det er overraskende for mig at se.
Som udgangspunkt er de nye oplysninger belastende for virksomheden (Dan-Bunkering, red.
) Det er jo noget, der kalder på en forklaring, siger Thomas Elholm, der er professor i strafferet på Københavns Universitet’Jo flere transaktioner, jo flere lovovertrædelser’Indberetningen fra Danske Bank, som DR har set, beskriver Dan-Bunkerings rolle i en amerikansk straffesag om leverancer af jetbrændstof til Syrien.
Dan-Bunkering er ikke part i sagen og fremstår anonymiseret.
Men Danske Bank er blevet tippet om, at Dan-Bunkering er involveret i leverancerne.
Ifølge anklageskriftet har Dan-Bunkering fået betaling fra det russiske firma Maritime for at overføre jetbrændstof til russiske tankskibe, som derefter er sejlet videre til Syrien.
Derfor har banken gransket Dan-Bunkerings konto for at finde ud af, hvor mange handler der har været med det russiske selskab.
Jo flere transaktioner, jo flere lovovertrædelser.
Jo mere skærper det sagen.
Thomas Elholm, professor i strafferet, Københavns UniversitetGranskningen viser handler for 342 millioner fordelt på omkring 40 transaktioner fra december 2016 til juli 2017.
Betalingerne omhandler ”brændstof” og ”jetbrændstof.
" Og i betalingernes tekstfelter bliver der henvist til den aftale, som Maritime og Dan-Bunkering ifølge det amerikanske anklageskrift har brugt til handler med jetbrændstof.
Banken skriver i indberetningen, at den ikke kan vide, om alle transaktionerne handler om jetbrændstof.
Men flere forhold er ifølge banken mistænkelige.
- Jo flere transaktioner, jo flere lovovertrædelser.
Jo mere skærper det sagen, siger professor i strafferet Thomas Elholm og understreger, at det er op til domstolene at afgøre, om der er sket noget strafbart.
DR har bedt Dan-Bunkering om at forholde sig til oplysningerne fra indberetningen, men det har virksomheden ikke ønsket.
- Som tidligere nævnt finder Dan-Bunkering det naturligt at fortsætte dialogen om denne sag direkte med myndighederne, hvorfor Dan-Bunkering ikke ønsker at kommentere på de spørgsmål, som rejses af medierne, herunder din e-mail nedenfor.
Hertil kommer, at Dan-Bunkering ikke kan udtale sig om konkrete kundeforhold.
Jeg kan dog oplyse, at det fastholdes, at Dan-Bunkering ikke har handlet i strid med gældende sanktioner, skriver Dan-Bunkerings advokat i en mail til DR.
Jeg kan dog oplyse, at det fastholdes, at Dan-Bunkering ikke har handlet i strid med gældende sanktioner.
Dan-Bunkerings advokat i mail til DRHandler fortsatteOplysningerne fra bankens indberetning viser, at Dan-Bunkering fortsatte med at handle med Maritime frem til juli 2017, selvom den fynske virksomhed i januar samme år havde fortalt Erhvervsstyrelsen, at man havde stoppet al samhandel med det russiske firma.
Læs også:Danske Bank har politianmeldt bunkerfirma i sag om krigsbrændstofDan-Bunkering har ikke ønsket at kommentere, hvorfor man har fortsat handler med Maritime, efter man fortalte Erhvervsstyrelsen, at al samhandel med virksomheden stoppet.
Bankoplysninger er nu bevismaterialeIndberetningen fra Danske Bank indgår nu som bevismateriale i efterforskningen af Dan-Bunkerings mulige brud på EU’s sanktioner, som har taget fart efter DR’s afsløringer.
SØIK – tidligere kendt som Bagmandspolitiet - har siden juli i år haft ansvar for efterforskningen, som bliver fulgt tæt af både Rigsadvokaten og justitsminister Nick Hækkerup (S).
Dan-Bunkering er ikke sigtet eller tiltalt i hverken Danmark eller USA.
Virksomheden har efter DR’s afsløringer bekræftet at have leveret brændstof til de russiske tankskibe, som er omtalt i DR’s dækning.
Men i en mail til DR har virksomhedens advokat tidligere skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
Brud på EU’s sanktioner kan straffes med op mod fire års fængsel.
FacebookTwitterKopier linkEmner:Københavns Universitet|Nick Hækkerup (politiker)|Rusland|Socialdemokraterne|Erhverv




https://www.dr.dk/nyheder/regionale/nordjylland/kan-roedkloever-faa-dig-til-tisse-mindre-ny-forskning-skal-hjaelpe

NordjyllandKan rødkløver få dig til at tisse mindre?
Ny forskning skal hjælpe kvinder efter overgangsalderenRødkløveren er allerede kendt for at have en effekt på hedeture.
Rødkløveren har ligesom soja et naturligt indhold af østrogen.
Af Klaus Videbæk27.
aug.
2019 kl.
19.
48 | opdateret 30.
aug.
2019 kl.
10.
02Bemærk: artiklen er mere end 30 dage gammelLæs opDen vokser på enge, skrænter og overdrev og er en almindelig urt i den danske natur.
Og så har den en række gavnlige effekter for kvinder i overgangsalderen.
Tidligere har danske forskere påvist, at ekstrakt fra rødkløver kan modvirke både hedeture og knoglenedbrydning.
Nu skal det undersøges, om urten også kan hjælpe på et andet overgangsfænomen, der ikke mindst viser sig efter overgangsalderen.
En overaktiv blære.
Det kan være ret generende for kvinderne, og det kan påvirke deres livskvalitet rigtig meget.
Annemarie Brusen Villadsen, ph.
d.
-forskerDet fortæller ph.
d.
-studerende Annemarie Brusen Villadsen fra Center for Klinisk Forskning ved Regionshospital Nordjylland.
- Det kan være ret generende for kvinderne, og det kan påvirke deres livskvalitet rigtig meget.
Mange af dem kan i dagligdagen føle, at de skal lække urin, eller at de tisser i bukserne, og nogle skal måske også gå med indlæg på grund af deres gener, siger hun.
Det er Annemarie Brusen Villadsen, der står bag forskningsprojektet sammen med lektor og ph.
d.
fra Aarhus Universitet Per Bendixen, der tidligere har lavet studier på rødkløverens effekt.
Som at have en trykkoger indeniEn af dem, der på egen krop har mærket rødkløverens gode egenskaber, er 59-årige Lene Møller fra Lønstrup, der til daglig arbejder som sygeplejerske.
Hun kom i overgangsalderen som 52-årig med hyppige hedeture til følge.
- Det er simpelthen som om, at jeg har en trykkoger indeni, forklarer hun.
Derfor blev hun en del af et forsøg med rødkløverekstrakt, og to små glas om dagen viste sig at være nok til at hjælpe hende.
De smager lidt syrligt, men to små glas rødkløverekstrakt fra en papbox gør en forskel for 59-årige Lene Møller.
- Jeg får stadigvæk hedeture og svedeture, men jeg har det ikke i samme omfang, som før jeg startede på rødkløver, siger hun.
- De blev mindre og mindre kraftige.
Jeg kom til at sove bedre om natten, og jeg synes faktisk også, at mit humør blev bedre, fortæller hun.
Naturligt indhold af østrogenNår rødkløver kan være med til at dæmpe symptomerne i forbindelse med overgangsalderen, så skyldes det, at planten har et naturligt indhold af østrogen.
Man ved dog ikke, om tilskud fra rødkløveren også vil gavne på de gener, som kvinderne oplever efter overgangsalderen – som for eksempel hyppig vandledning.
- Når kvinderne kommer i overgangsalderen, falder deres niveau af østrogen i kroppen, som vi tror kan være medvirkende til, at de oplever blæreproblemer, forklarer Annemarie Brusen Villadsen.
Søger 200 deltagereLene Møller ser gerne, at andre får samme gavn af rødkløveren som hende.
Hun er desuden glad for, at hun ikke skal tage kunstigt fremstillede piller.
- Det er helt i min ånd.
Jeg synes, det er rigtig dejligt, at det er plantebaseret, siger hun.
Til forskningsprojektet søger Regionshospital Hjørring 200 kvinder, der har haft deres sidste menstruation for mindst fem år siden.
Forskere har ikke fundet nogen umiddelbare bivirkninger ved rødkløver.
Dog frarådes det kvinder, der har eller har haft bryskræft.
FacebookTwitterKopier linkEmner:Sundhed og velvære|Videnskab|Regionshospital Nordjylland|Aarhus Universitet|Hjørring




https://www.dr.dk/nyheder/kultur/bare-rolig-det-er-ikke-en-bombe-23-aarige-ghaith-provokerer-med-graenseoverskridende

Kultur'Bare rolig, det er ikke en bombe!
' 23-årige Ghaith provokerer med grænseoverskridende showDen fremadstormende komiker Ghaith Kashkul er ikke bange for at tale om hyggeracisme og kulturforskelle i sine shows.
© drAf Marie Ravn Nielsen og Foto: Andreas Bro27.
aug.
2019 kl.
20.
02Læs opKender du det, at man sidder og hygger med lidt brætspil, nærmere bestemt Matador.
Måske er der lidt slik på bordet, kaffe i kopperne, og stemningen er rar.
Men så trækker din medspiller, der i øvrigt er bådflygtning og har mistet flere familiemedlemmer på vejen herop, følgende kort: 'Tag med den nærmeste færge'.
Kort om Ghaith Kashkul 23 år.
Kom til Danmark i 1998, hvor han først boede på flere forskellige asylcentre, inden hans familie bosatte sig i Skagen nogle år.
Senere flyttede de til Vestsjælland, hvor han stadig bor.
Læser til lærer, men har lavet standup ved siden af studierne siden begyndelsen af 2018.
Skal snart ud på sin første turné i Jylland med 'Der er et yndigt land, men', som han laver med Simon Riemann.
Turnéens syv shows er allerede meldt udsolgt.
Er for tiden også aktuel med sit humoristiske foredrag 'Danskhed med to øjne', som han optræder med på diverse uddannelsesinstitutioner i hele landet.
Optræder tre gange under Zulu Comedy Festival - første gang er 29.
august på Christiania Comedy Club.
Okay, det var sikkert ikke lige det, der skete sidste gang, du spillede Matador.
Men historien er faktisk taget ud af virkeligheden – komikeren Ghaith Kashkuls virkelighed – og den slags historier fortæller han begejstret om på humoristisk vis, når han optræder rundt på de danske comedyklubber.
23-årige Ghaith Kashkul er nemlig ikke som de fleste andre standupkomikere herhjemme.
Han er flygtet fra Irak til Danmark, har boet med sin mor og fire søskende på forskellige asylcentre, da han var lille, og er ikke altid blevet mødt med den venlighed, han håbede på.
Men det har ændret sig, efter at han kastede sig over standup.
- Forestil dig, at du ikke har følt dig tilpas hele dit liv.
Selv da vi boede i Irak, og så da vi lige kom til Danmark.
Men da jeg første gang stod på en scene, oplevede jeg for første gang, at folk grinede med mig og ikke ad mig.
Det var en vild oplevelse, fortæller Ghaith Kashkul.
Lige siden skoletiden har Ghaith Kashkul haft svært ved at sidde stille.
- Jeg har altid haft krudt i røven, siger komikeren, der nu bruger det aktivt som komiker.
Pjækkede for at skrive vittighederOg de vilde oplevelser fortsætter.
Torsdag aften optræder han for første gang ved Zulu Comedy Festival, der er i fuld gang i København og Aarhus i disse uger.
Det sker, når han sammen med vennen Simon Riemann har debut på deres fælles show 'Der er et yndigt land, men' på Christiania Comedy Club.
Forude venter yderligere to omgange af deres show i København og Aarhus under Zulu-festivalen, og derudover har Ghaith Kashkul også lige en turné skrevet ind i kalenderen, hvor han blandt andet skal rundt på 24 skoler for at holde foredrag om livet som tosproget.
Der er med andre ord nok at se til, og efterspørgslen vokser hele tiden.
Det er ellers kun lidt over halvandet år siden, at den lærerstuderende Ghaith Kashkul skrev sin første vittighed nogensinde efter at have set nogle videoer med blandt andre komikeren Anders Matthesen og digteren Mazen Ismail.
- Alle i min familie er mega grineren.
Jeg tror, det er, fordi vi har set så mange dårlige ting, så vi har brugt humoren til at overkomme det, siger Ghaith Kashkul.
- Jeg husker det tydeligt.
Den 13.
januar 2018 skrev jeg min første joke.
Jeg skrev den færdig klokken halv seks næste morgen, og så droppede jeg skolen i en uge, siger Ghaith Kashkul og indrømmer:- Jeg sagde, jeg var syg, men det var jeg ikke – jeg lavede ikke andet end at skrive jokes.
Jeg skrev 55 sider på fem dage og måtte endda ned i Tiger og købe nye blyanter.
Om Zulu Comedy FestivalZulu Comedy Festival præsenterer mere end 100 shows i København og Aarhus fra 26.
august til 8.
september.
I år byder programmet på kendte komikere som blandt andre Jonatan Spang, Linda P, Thomas Warberg, Brian Mørk og Ane Høgsberg.
Den 29.
august afholdes også Zulu Comedy Galla, hvor der uddeles priser til landets bedste komikere ved et stort show i Operaen, hvor musiker og radiovært Søren Rasted er vært.
'Bare rolig, det er bare en skoletaske.
.
.
'To måneder og mange stunder foran spejlet senere blev livet som komiker mere virkeligt, da han for første gang skulle optræde til et open mic-arrangement på Nørrebro.
Og det var endda på en aften, hvor den kendte komiker Frank Hvam også skulle prøve nyt materiale af på samme scene.
Nervøsitet løb naturligt nok rundt i Ghaith Kashkuls krop.
- Jeg kan huske, at jeg var så nervøs, at jeg stadig havde min skoletaske på, da jeg gik op på scenen.
Så lagde jeg den ned på gulvet og sagde til publikum: 'Bare rolig, det er bare en skoletaske og ikke noget andet…'.
Folk flækkede af grin, mindes den unge komiker.
Ghaith Kashkul har flere gange optrådt på Christiania Comedy Club.
Faktisk var det her, han mødte sin ven og samarbejdspartner Simon Riemann første gang.
Nu er de to klar med et fælles show.
I det øjeblik mærkede Ghaith Kushkul en opløftende rus i kroppen, og i dag står hans første offentlige optræden som komiker som et vendepunkt, der gik lige i tårekanalerne.
- Da jeg var færdig på scenen, var der seks mennesker, der rejste sig op og klappede.
De råbte 'Fedt, mand!
'.
Jeg kan huske, at jeg græd i en hel time i bilen på vej hjem til Holbæk.
Jeg var den sygeste bitch, men jeg var bare virkelig rørt, siger han og konkluderer:- Det var vildt, og lige der vidste jeg bare, hvad jeg skulle med mit liv.
'Hvis du kun synes, det er sjovt, har jeg fejlet'Siden har Ghaith Kushkul haft fuld fart på, og selvom han faktisk allerede kan kalde sig dansk- og religionslærer, er det slet ikke lærer, der står øverst på listen lige nu.
Standuppen er nemlig den perfekte platform til at sætte fokus på mange af de ting, som ligger Ghaith Kushkul allermest på sinde – nemlig at repræsentere unge tosprogede og starte en dialog med både hvide danskere og tosprogede om kulturforskelle, integration og værdier.
- En af grundene til, at jeg laver standup, er, at humor ingen farve har.
Vi er forskellige, men humor samler os, og det er virkelig fedt at se.
Jeg ønsker at bringe os sammen, for vi må jo lære at elske folks forskelligheder, siger Ghaith Kashkul, der også taler om disse emner i sine mange foredrag på skoler.
- Standup-miljøet har taget godt imod mig, siger Ghaith Kashkul, der også drømmer om at lave en tv-serie og en bog - og han er allerede godt igang med at skrive begge.
Og han er allerede godt i gang, for hans satiriske blik på verden har vist sig at ramme en bred målgruppe.
Efter hans seneste show på Christiania Comedy Club var der for eksempel både en 65-årig kvinde og en 17-årig fyr, der kom hen til ham for at rose showet bagefter.
Men hvem griner egentlig mest af hans vittigheder om 'hyggeracisme', Matador og kulturforskelle?
Måske ikke lige den gruppe, man skulle tro, fortæller Ghaith Kushkul.
- Dem, der synes, mine jokes er allersjovest, er faktisk ældre, hvide jyder.
For jeg tager meget pis på danskere på en humoristisk måde, og det kan de godt lide, siger han.
Jeg går tit til grænsen, men jeg går også tit over, for det er jo der, alt det sjove ligger.
Ghaith Kushkul, komikerTil gengæld elsker han også at provokere de tosprogede blandt publikum, fordi 'det er vigtigt, vi kan grine ad hinanden', som han siger:- Specielt i denne tid, hvor der er nogle spændinger, vi ikke taler om, selvom vi jo lever godt sammen.
Vi skal kunne grine sammen.
- Jeg går tit til grænsen, men jeg går også tit over, for det er jo der, alt det sjove ligger.
Men jeg har aldrig oplevet, at folk ikke tager godt imod det.
Det er jo for sjovt, fortsætter han.
Det må dog ikke gå op i grin og pjat det hele.
For når alt kommer til alt, har Ghaith Kushkul en større mening med sin komik.
- Hvis du ser mit show og kun synes, at det er sjovt, så har jeg fejlet.
Mit formål som komiker er ikke kun at være sjov, men at være relevant.
Publikum skulle gerne føle, at de har haft det grineren, men også at de er blevet klogere.
Zulu Comedy Festival disker op med en lang række standup-shows frem til søndag den 8.
september i København og Aarhus.
Læs også:Ane laver jokes om døden: 'Folk kan jo dø på utroligt sjove måder'Lige siden Ghaith Kashkul begyndte at skrive vittigheder, har han drømt om at få et show i eget navn under Zulu Comedy Festival.
Det sker nu med showet ’Der er et yndigt land, men’.
FacebookTwitterKopier linkEmner:Anders Matthesen (komiker)|Frank Hvam (komiker)|Humor|København|Aarhus




https://www.dr.dk/nyheder/indland/baggrund-myndigheder-paa-kollisionskurs-i-braendstofsag

Sagen om Dan-BunkeringSe temaIndlandBaggrund: Myndigheder på kollisionskurs i brændstofsagNye dokumenter viser detaljer om myndighedernes håndtering af sagen.
© drAf Morten Frandsen, Mathias Friis, Astrid Fischer og Line Gertsen27.
aug.
2019 kl.
21.
00Læs opEt større drama har udspillet sig bag kulisserne mellem Udenrigsministeriet og to af landets øverste politimyndigheder omkring håndteringen af sagen om Dan-Bunkerings mulige brud på EU’s Syrien-sanktioner.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
Ministeriet havde i slutningen af 2016 fået efterretninger fra USA om, at den fynske virksomhed Dan-Bunkering så ud til at medvirke til leverancer af jetbrændstof til russisk militær i Syrien, i strid med EU-sanktioner.
I Udenrigsministeriet var man allerede dengang stærkt forundret over, at der ikke kom gang i efterforskningen, efter at ministeriet havde overdraget sagen til SØIK, Statsadvokaten for Økonomisk og International Kriminalitet.
Det viser hidtil hemmeligholdte dokumenter, som DR har fået aktindsigt i.
Læs også:OVERBLIK Sagen om Dan-Bunkering og jetbrændstof til SyrienDokumenterne viser, hvordan Udenrigsministeriet flere gange måtte rykke SØIK og Politiets Efterretningstjeneste, PET, i forsøget på at få fremdrift i sagen.
Og at SØIK, der tidligere var kendt som Bagmandspolitiet, undervejs selv erkender, at de burde have ageret tidligere.
Først her i sommer, næsten tre år senere, er SØIK nu i gang med at efterforske sagen med allerhøjeste prioritet.
Det sker efter DR's afsløringer i sagen.
Det første mødeForløbet, som DR nu kan beskrive ved hjælp af aktindsigter hos danske myndigheder og Rigsadvokatens redegørelser om sagen, begynder den 8.
november i 2016 i et mødelokale hos Udenrigsministeriet i København, hvor SØIK er indkaldt til møde.
Ministeriet har via den danske ambassade i Washington fået fortrolige efterretninger fra de amerikanske myndigheder om, at Dan-Bunkering ser ud til at være involveret i leverancer, der forsyner det russiske luftvåben i Syrien med jetbrændstof.
Leverancer, der i givet fald er i strid med EU’s Syrien-sanktioner.
(© dr)På dette tidspunkt er det knap to uger siden, ministeriet første gang ringede til SØIK for at fortælle dem om sagen.
Her lovede SØIK at vende tilbage med en kontaktperson.
Men da Udenrigsministeriet ikke hørte noget, måtte ministeriet fire dage senere rykke for svar.
Herefter foreslog SØIK at sende to medarbejdere til møde i Udenrigsministeriet den 8.
november, da SØIK ”desværre” ikke kunne mødes før, som der står i ministeriets notat på sagen.
På mødet bliver sagens oplysninger overdraget til SØIK.
Oplysningerne fra amerikanerne er detaljerede, fremgår det af Rigsadvokatens nylige redegørelse om forløbet.
Der står:”Det blev på mødet oplyst, at overtrædelsen angiveligt var sket i forbindelse med, at Dan-Bunkering Ltd havde bistået befragtning af jet-fuel til Syrien via salg og levering heraf til det russiske selskab Sovfracht.
Dan-Bunkering skulle angiveligt have forestået koordineringen af en såkaldt ship-to-ship transfer.
Leveringen skulle have fundet sted i Grækenland, Cypern og Tyrkiet via lokale leverandører.
Herefter blev der efter det oplyste foretaget en omlastning til det russiske skib M/S Yaz, der har fragtet jet-fuel videre til Syrien.
”Siden er det blevet diskuteret, om overdragelsen af sagen den 8.
november 2016 var en anmeldelse eller ej.
Den del af sagen er beskrevet i denne artikel.
SØIK inddrager PETSØIK kontakter PET efter mødet, for at efterretningstjenesten kan vurdere sagen.
To dage senere aftaler de to politimyndigheder, at PET skal afhente sagen hos SØIK.
Og Udenrigsministeriet får besked fra SØIK om, at ”SØIK har valgt at overdrage henvendelsen fra USA til videre foranstaltning og vurdering hos PET”, som det fremgår af ministeriets egen tidslinje over sagens forløb.
(© dr)Men allerede inden PET har set sagens akter, finder efterretningstjenesten ud af, at Dan-Bunkering-sagen ”formentlig” skal videre til Erhvervsstyrelsen, der står for at administrere sanktionerne mod Syrien.
Den besked giver PET til SØIK den 14.
november.
Det fremgår, at sagen herefter ligger stille hos SØIK.
Først to uger senere afhenter PET sagens dokumenter.
I netop de uger har Dan-Bunkering, ifølge amerikanske retsdokumenter, centrale kilder og fortrolige oplysninger hos danske myndigheder, været involveret i to nye leverancer af i alt 10.
000 ton jetbrændstof til russiske tankskibe, der har sejlet det videre til russisk militær i Syrien, som på dette tidspunkt bomber massivt i millionbyen Aleppo.
Aleppo falderSelvom PET nu har sagens dokumenter og har besluttet, at sagen skal videre til Erhvervsstyrelsen, så hører Erhvervstyrelsen ingenting om sagen.
I stedet går der tre uger, hvor der tilsyneladende ikke sker noget hos de danske myndigheder.
Imens fortsætter de russiske bombardementer i Syrien.
Især af Aleppo, der er oprørernes hovedstad.
Herhjemme fordømmer udenrigsminister Anders Samuelsen ”overgrebene i Aleppo”.
Også statsminister Lars Løkke Rasmussen fordømmer Ruslands og det syriske styres krigsførelse i Aleppo.
I midten af december 2016 falder Aleppo.
Byen er bombet til ukendelighed.
Et foto fra 13.
december 2016, der viser den ødelagte gamle bydel i Aleppo.
Ministeriet jagter svarI Udenrigsministeriet er interessen for Dan-Bunkerings mulige sanktionsbrud intakt.
Ministeriet kontakter SØIK om morgenen den 20.
december 2016 for at høre, hvor sagen står; USA har nemlig anmodet den danske ambassade i Washington om et møde om sagen to dage senere.
Der kommer svar fra SØIK samme eftermiddag.
Her forklarer SØIK, at sagen er overdraget til PET, og at SØIK derfor ikke har efterforsket sagen.
”Med baggrund i ovenstående har SØIK ikke foretaget sagsbehandling af anmeldelsen,” lyder det i mailen til Udenrigsministeriet.
Udenrigsministeriet ringer også til PET.
Af svaret dagen efter fremgår det, at PET ikke har sendt sagen videre til Erhvervsstyrelsen, som PET ellers havde besluttet tre uger tidligere.
(© dr)En usædvanlig mailHerefter sender Udenrigsministeriet en mail til SØIK og PET, hvor ministeriet kalder politiets ageren “utilfredsstillende.
”- Vi er fra Udenrigsministeriets side overraskede over, at der ikke er sket sagsbehandling i sagen siden mødet den 8.
november 2016, hvor SØIK modtog sagen fra Udenrigsministeriet, herunder er det utilfredsstillende, at politiet ikke har sørget for videresendelse af sagen umiddelbart efter konstateringen af, at politiet ikke anså sig for rette myndighed til behandling af sagen,” skriver Udenrigsministeriet til SØIK og PET den 21.
december.
Udenrigsministeriets frustration og utilfredshed bliver ikke gengivet ordret i Rigsadvokatens redegørelser.
I den første redegørelse indgår Udenrigsministeriet ikke, og i den anden redegørelse står der, at Udenrigsministeriet ”kommenterede sagens manglende forankring og den hengåede tid.
”Udenrigsministeriets frustration og utilfredshed bliver ikke gengivet ordret i Rigsadvokatens redegørelser.
Nye oplysninger fra USA: Firmaet fortsætter overtrædelsenDagen efter afsendelsen af den kritiske mail mødes topdiplomater fra den danske ambassade i Washington med de amerikanske myndigheder.
Her får Danmark udleveret nye oplysninger.
Oplysningerne ”påviser, at det pågældende firma fortsætter overtrædelsen,” står der i et ambassadenotat fra Udenrigsministeriet, som DR har fået aktindsigt i.
Samme dag tager Udenrigsministeriet kontakt til Erhvervsstyrelsen, der nu for første gang hører om sagen.
Udenrigsministeriet sender sagens materiale til styrelsen, der straks tager affære.
Styrelsen er i kontakt med både Udenrigsministeriet, SØIK og PET i løbet af den 22.
og 23.
december, og lillejuleaftensdag kontakter Erhvervsstyrelsen også Dan-Bunkering og beder virksomheden om en redegørelse for, om de har medvirket i transport af jetbrændstof til Syrien.
Udenrigsministeriet sætter pris på den hurtige handling.
Et par dage efter jul takker de i en mail Erhvervsstyrelsen for ”jeres hurtige reaktion i denne sag.
”(© dr)Erhvervsstyrelsen anmelder Dan-Bunkering til SØIKRedegørelsen fra Dan-Bunkering kommer i slutningen af januar 2017.
I mellemtiden har Dan-Bunkering været involveret i endnu en leverance af jetbrændstof, der – ifølge amerikanske retsdokumenter, centrale kilder og fortrolige oplysninger hos danske myndigheder – er endt i Syrien.
Efter at have fået Dan-Bunkerings redegørelse beslutter Erhvervsstyrelsen at anmelde virksomheden til SØIK.
Erhvervsstyrelsen skriver i en mail til en medarbejder i Udenrigsministeriet:”Blot for at lade dig vide, at vi nu har modtaget oplysningerne fra virksomheden, og at vi ikke ser andre muligheder end at overgive sagen til anklagemyndigheden.
"Erhvervsstyrelsen politianmelder Dan-Bunkering til SØIK den 6.
februar 2017 og gør SØIK opmærksom på, at jetbrændstof-leverancerne stadig kan være i gang.
I anmeldelsen bliver det understreget, at ”forholdet var af hastende karakter grundet begrundet mistanke om, at det ulovlige forhold fortsat pågik.
”(© dr)Et nødvendigt mødeMens sagen bliver politianmeldt, indkalder Udenrigsministeriet både SØIK, PET og Erhvervsstyrelsen til et møde den 8.
februar 2017 for at ”drøfte sagen om Dan-Bunkering, men også generelt drøfte håndteringen af fremtidige sager af denne karakter,” fremgår det af en aktindsigt fra Udenrigsministeriet.
Men PET har ikke tid.
”PET giver udtryk for, at PET pt har stor travlhed, og ikke nødvendigvis kan mødes i den pågældende sag,” fremgår det af oplysninger, som DR har fået aktindsigt i fra Udenrigsministeriet.
Udenrigsministeriet indskærper med egne ord ”nødvendigheden af et møde over for PET”.
”Sagen er af en sådan karakter, at det vil være hensigtsmæssigt, at de relevante myndigheder mødes kort med henblik på at drøfte, hvilke muligheder der er for sagens videre fremdrift,” skriver Udenrigsministeriet til PET ifølge ministeriets egen tidslinje i sagen.
Ministerium: SØIK ”erkender” for langsom agerenFørst den 22.
februar 2017 lykkes det at samle de folk fra PET, SØIK, Erhvervsstyrelsen og Udenrigsministeriet til et møde, hvor en række chefer deltager.
Her fortæller Udenrigsministeriet mødedeltagerne, at de har ”modtaget information om, at den mulige overtrædelse fortsætter,” står der i ministeriets referat.
SØIK fortæller, at de ”på nuværende tidspunkt er ved at foretage en visitation af sagen med henblik på at vurdere, om den bedst behandles af dem, eller om den skal videresendes til en stedlig politikreds (Fyns Politi).
”Ifølge ministeriets referat ”erkender” SØIK også på mødet, ”at denne visitation (beslutningen om at Fyns Politi skulle efterforske sagen, red.
) burde være sket, allerede da de modtog oplysningerne fra UM i november, og at sagen ikke - som det var sket - blot skulle overdrages til PET.
”Denne oplysning fremgår alene af Udenrigsministeriets tidslinje om sagen, som DR har fået aktindsigt i, og ikke af Rigsadvokatens redegørelse til justitsministeren.
SØIK sender sagen til FynTo dage senere sender SØIK sagen om Dan-Bunkering videre til Fyns Politi.
Som DR tidligere har beskrevet, ender sagen med at ligge stille hos Fyns Politi i mere end et år.
Rigsadvokaten konkluderer senere, at ”det havde været rigtigst”, hvis SØIK ikke havde sendt sagen til Fyns Politi, men havde efterforsket den selv.
På baggrund af sagen har Rigsadvokaten besluttet, at SØIK fremover ikke kan sende en sag om sanktioner videre til en lokal politikreds, men selv skal efterforske den.
Den 12.
juli i år beslutter SØIK at overtage efterforskningen af sagen fra Fyns Politi.
På det tidspunkt er der gået to år og otte måneder, siden SØIK modtog sagen fra Udenrigsministeriet.
Justitsminister Nick Hækkerup udtalte i sidste uge, at politi og anklagemyndighed ikke har levet op til deres ansvar i det langstrakte forløb.
SØIK: Det er meget beklageligtSØIK har i dag erkendt, at SØIK allerede i 2016 skulle have taget ansvar for sagen og kalder det ”meget beklageligt”, at det ikke skete.
- Så skulle vi have taget mere ansvar, have indset nødvendigheden af at tage ansvar for en sag af den her karakter.
Det står mig helt klart, at det skulle vi have gjort, siger chefen for SØIK, statsadvokat Morten Niels Jakobsen, til DR.
Han tilføjer, at ”der arbejdes intensivt for at afslutte efterforskningen og den juridiske behandling af sagen.
”Hverken PET eller Rigsadvokaten har ønsket at kommentere sagen.
(© dr)Dan-Bunkering afviser sanktionsbrudDan-Bunkering er ikke sigtet eller tiltalt i sagen og afviser at have brudt EU’s sanktioner.
Dan-Bunkering har efter DR’s afsløringer erkendt at have leveret brændstof til de russiske tankskibe, som DR har omtalt.
Men i en mail til DR har virksomhedens advokat skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
Sådan gjorde vi•DR har kortlagt myndighedernes kendskab til Dan-Bunkering-sagen på baggrund af oplysninger modtaget via aktindsigt fra blandt andet Erhvervsstyrelsen, Udenrigsministeriet, Fyns Politi og Bagmandspolitiet samt samtaler med en række centrale kilder, herunder flere af hinanden uafhængige myndighedskilder.
Dertil kommer Rigsadvokatens to redegørelser om myndighedernes håndtering af sagen.
•Folketingets Ombudsmand har også været involveret, da DR indledningsvist blev nægtet adgang til alle oplysninger om Bagmandspolitiets og Udenrigsministeriets kendskab til en sag om jetbrændstof-leverancer til Syrien.
Først efter DR klagede til Folketingets Ombudsmand, har DR fået mulighed for at afdække denne del af sagen, herunder henvendelserne fra de amerikanske myndigheder i efteråret 2016.
•Mange oplysninger i sagen bliver stadig hemmeligholdt, blandt andet fordi de vedrører fremmede magter eller er en del af en igangværende politiefterforskning.
Historien baserer sig derfor også på en række fortrolige oplysninger.
•Dan-Bunkerings rolle i leverancer af jetbrændstof til Syrien har DR kortlagt ved hjælp af beskrivelser fra et amerikansk anklageskrift og andre amerikanske retsdokumenter, informationer fra centrale kilder og fortrolige oplysninger hos danske myndigheder.
FacebookTwitterKopier linkEmner:Syrien|Rusland|Aleppo|Offentlig forvaltning|Erhverv




https://www.dr.dk/nyheder/viden/kroppen/boern-med-adhd-har-ekstra-svaert-ved-koncentrere-sig-men-hvorfor

KroppenBørn med ADHD har ekstra svært ved at koncentrere sig - men hvorfor?
Cirka to til tre procent af alle skolebørn i Danmark har ADHD, ifølge ADHD-foreningen.
Af Thea Deleuran Müller og Marie Allerslev Eriksen27.
aug.
2019 kl.
19.
30Bemærk: artiklen er mere end 30 dage gammelLæs opLangt de fleste kender til at have svært ved at koncentrere sig, men for børn, unge og voksne med ADHD, er det mere end almindelig svært.
ADHD er nemlig en neuropsykiatrisk lidelse, der påvirker din opmærksomhed, dit aktivitetsniveau og din impulskontrol.
Derfor kan børn og voksne med ADHD have svært ved at koncentrere sig, sidde stille, planlægge og danne overblik.
Det kan også være, at de let kommer til at afbryde i en samtale.
Foreløbige undersøgelser viser, at ADHD er en forstyrrelse, der udgår fra et område dybt inde i hjernen og gennem netværket af nerveceller påvirker mange forskellige områder i hjernen.
I videoen kan du blive klogere på, hvordan ADHD påvirker hjernen, og hvordan det føles at have ADHD.
FacebookTwitterKopier linkEmner:ADHD-foreningen|Psykiske lidelser




https://www.dr.dk/sporten/cykling/taktisk-triumf-paa-vueltaens-fjerde-etape

CyklingTaktisk triumf på Vueltaens fjerde etapeMed en taktisk manøvre tappede Quick-Step de øvrige sprinterhold for kræfter i sejr til Fabio Jakobsen.
Fabio Jakobsen presser sig forrest på fjerde etapes afslutning.
27.
aug.
2019 kl.
18.
14Bemærk: artiklen er mere end 30 dage gammelLæs opQuick-Step leverede en genistreg, da hollandske Fabio Jakobsen tirsdag vandt 4.
etape af Vuelta a España.
Det lykkedes det belgiske cykelhold at tappe flere af de øvrige sprinterhold for kræfter på det sidste stykke frem mod målstregen i El Puig.
Med seks kilometer tilbage sendte Quick-Step franske Remi Cavagna afsted med fuld fart, og det lykkedes ham at få slået et stort hul, der skabte splittelse i fronten af feltet.
De øvrige sprinterhold - Bora og Sunweb - skulle pludselig finde ud af, hvem der skulle bruge kræfter på at optage forfølgelsen.
Nicolas Roche kører videre i løbets røde førertrøje.
Det lykkedes at få indhentet Cavagna med en kilometer tilbage, men det kostede kræfter hos flere af de ryttere, der skulle køre lead-out for sprinterne.
Fabio Jakobsen blev til gengæld afleveret perfekt på opløbsstrækningen og trådte sejren hjem.
Det var dog tæt på at glippe, da feltets måske bedste sprinter irske Sam Bennett (Bora) var tæt på.
Der måtte derfor målfoto til, før Fabio Jakobsen kunne kåres som vinder.
I den samlede stilling er irske Nicolas Roche (Sunweb) fortsat nummer et.
Ireren har et forspring på to sekunder til colombianeren Nairo Quintana (Movistar), der vandt 2.
etape.
Rigoberto Urán (EF Education First), der også er fra Colombia, er på tredjepladsen otte sekunder efter Roche.
/ritzau/FacebookTwitterKopier linkEmner:Nairo Quintana (cykelrytter)|Quick-Step Team|Rigoberto Urán (cykelrytter)|Cykelsport|Spanien




https://www.dr.dk/sporten/haandbold/aalborg-og-esbjerg-henter-saesonens-foerste-titler

HåndboldAalborg og Esbjerg henter sæsonens første titlerAalborg Håndbold slog GOG, og Team Esbjerg vandt over Nykøbing F.
, da Super Cup 2019 i håndbold blev afgjort.
De danske mestre fra Aalborg Håndbold vandt Super Cup 2019 med en sejr over GOG, som de også slog i DM-finalerne.
27.
aug.
2019 kl.
20.
55Bemærk: artiklen er mere end 30 dage gammelLæs opAalborg Håndbold indledte den nye håndboldsæson tirsdag med at løfte sæsonens første trofæ.
Det skete, da der skulle findes en vinder af Super Cup 2019, og her vandt Aalborgs danske mestre med 30-25 over GOG.
Aalborg vandt både mesterskab og pokalfinale i den seneste sæson, og derfor skulle Aalborg møde nummer to i ligaen, som var GOG.
De to klubber krydsede senest klinger i DM-finalekampene, da Aalborg blev mester for fjerde gang i klubbens historie i juni med en sejr i tredje DM-finale over GOG.
GOG har siden sagt farvel til profilen Niclas Kirkeløkke, som denne sommer er skiftet til tyske Rhein-Neckar Löwen, hvor han er blevet holdkammerat med Mads Mensah Larsen.
Aalborg Håndbold kom bedst i gang med tirsdagens kamp, der signalerer, at den nye sæson står for døren, og mesterholdet var foran 12-6 efter lidt over et kvarter.
De forsvarende mestre fra Aalborg med trofæet efter kampen.
Så vågnede sølvvinderne fra GOG og leverede fem mål i træk, så Arnar Freyr Arnarsson fra stregen kunne reducere til 11-12 seks minutter før pausen.
Mestrene svarede dog igen med tre scoringer i træk, og derfor gik Aalborg til pausen foran 15-11.
Scoringerne var fordelt jævnt på Aalborgs spillere, mens bagspilleren Lasse Møller fra GOG i første halvleg noterede sig for fem af sine i alt otte mål.
Billedet fortsatte i anden halvleg, hvor Aalborg en overgang var foran med fem mål.
Med ti minutter igen af opgøret lød føringen på 25-21, men Magnus Saugstrups kontrascoring sørgede for 26-21.
Så reducerede GOG og forskellen var på to mål fem minutter før tid, men da Sebastian Barthold to minutter før tid bragte Aalborg foran 29-25, lignede det afgørelsen.
Marit Røsberg Jacobsen og Team Esbjerg slog sikkert Nykøbing Falster med 33-22.
Barthold sørgede også for kampens sidste scoring til 30-25.
Senere skulle kvinderne afgøre Super Cuppen, og her vandt mestrene fra Team Esbjerg suverænt over pokalvinderne fra Nykøbing F.
Håndboldklub.
Esbjerg gik til pausen foran med 15-9, og Nykøbing F.
kunne slet ikke følge med vestjyderne.
Esbjerg endte med at vinde kampen 33-22.
/ritzau/FacebookTwitterKopier linkEmner:Aalborg|GOG Håndbold|Mads Mensah (håndboldspiller)|Magnus Saugstrup (håndboldspiller)|Håndbold




https://www.dr.dk/nyheder/kultur/morgenvaert-gjorde-grin-med-6-aarig-prins-paa-live-tv-nu-bliver-hun-moedt-af

KulturMorgenvært gjorde grin med 6-årig prins på live-tv: Nu bliver hun mødt af protesterUnder #BoysDanceToo bliver der nu slået et slag for dansende mænd og drenge.
Britiske prins George, der er søn af prins William og Catherine, hertuginde af Cambridge, har ballet i skolen - og det er han rigtig glad for.
Af Marie Ravn Nielsen27.
aug.
2019 kl.
18.
30Bemærk: artiklen er mere end 30 dage gammelLæs opMandag blev newyorkere og de mange turister på Times Square på Manhattan mødt af 300 optrædende balletdansere.
Men den fælles dansetime var ikke kun for underholdningens skyld - det var også en protest.
De mange dansere havde taget plads foran tv-studierne til tv-stationen ABC's populære morgenprogram 'Good Morning America' af en helt særlig grund.
I sidste uge gjorde tv-morgenvært Lara Spencer nemlig grin med, at Storbritanniens seksårige prins George er blevet glad for at danse ballet i skolen.
Det skriver flere amerikanske medier.
- Prins William siger, at George elsker ballet.
Jeg har en nyhed til dig, prins William: Lad os nu se, hvor længe det varer, jokede Lara Spencer i programmet og fik sine medværter til at grine.
Tv-vært beklager og møder mandlige dansereKommentaren blev dog efterfølgende mødt af massiv kritik på sociale medier, blandt andre fra danser og koreograf Travis Wall, der har vundet en Emmy for sit arbejde på danseprogrammet 'So You Think You Can Dance'.
Travis Wall poserer her med sin Emmy, som han vandt i 2015 for sit arbejde som koreograf på danseprogrammet 'So You Think You Can Dance'.
- Du har hældt benzin på bålet for et massivt problem i dette land, nemlig mobning, lød det blandt andet fra Travis Wall, der henvendte sig direkte til Lara Spencer i en video på sin Instagram-profil.
Lara Spencers udtalelse har skabt en modbevægelse, hvor kritikerne under hashtagget #boysdancetoo svarer tv-værten igen.
Lara Spencer har siden undskyldt på både tv og på Instagram, og hun har sagt, at hendes kommentar om dans var 'både dum og ufølsom', og at hun beklager meget.
- Jeg tror på, at vi alle bør være frie til at gøre det, vi brænder for.
Bestig dit bjerg og elsk hvert et minut af det, lød det blandt andet fra morgenværten.
Ud over sin undskyldning lavede Lara Spencer mandag et interview med tre mandlige dansere til 'Good Morning America', heriblandt netop Travis Wall.
'Låst fast i oldnordiske idéer'Én, der har selv mærket fordomme om balletdrenge, er den 29-årige dansker David Price, der er producent, turné- og prøveleder hos Black Box Dance Company i Holstebro.
Han begyndte at danse ballet som syvårig, da hans familie boede i Portugal, hvor han var den eneste dreng på sit dansehold.
Her blev han ofte mødt af fnis og nedværdigende kommentarer, fortæller han.
- Da jeg var ni-ti år gammel, var der for eksempel én, der spurgte mig, om man bliver kastreret som mandlig balletdanser.
Jeg ved desværre, at jeg ikke er alene med at have oplevet den slags, siger han.
Faktum er, at der næsten ikke er noget mere potent og noget, som udstråler mere styrke, end en mandlig danser, der kan sit kram på en scene.
David Price, Black Box Dance CompagnyDerfor er der heller ikke noget at grine ad, når Lara Spencer laver sjov med balletdrenge, for det viser bare, at vi stadig er 'låst fast i nogle oldnordiske idéer om, hvad en mand og kvinde kan, og hvad vi forbinder med skønhed', siger David Price.
- Sådan en kommentar er ladet med kønsdiskrimination og homofobi, som vi ikke har brug for i vores verden i dag, siger han og tilføjer:- Faktum er, at der næsten ikke er noget mere potent og noget, som udstråler mere styrke, end en mandlig danser, der kan sit kram på en scene.
Både når vi taler råstyrke mentalt og fysisk.
Men vi har nogle misforståede associationer på det område.
Han er glad for hashtagget om, at drenge også skal have lov til at danse, men egentlig ville han ønske, at det dækkede alle.
- Vi burde alle danse.
Dans lærer os om og kræver disciplin, styrke, skrøbelighed, nysgerrighed, empati og samarbejde.
Det er ønskværdige kvaliteter hos ethvert menneske; dreng, pige, mand, kvinde og alt det imellem og udenfor.
FacebookTwitterKopier linkEmner:Instagram|Twitter|Ballet|New York|USA




https://www.dr.dk/nyheder/politik/nyt-drama-moede-paa-vej-oproeret-mod-loekke-og-jensen-breder-sig-til-christiansborg

Krise i VenstreSe temaPolitikNyt drama-møde på vej: Oprøret mod Løkke og Jensen breder sig til ChristiansborgFlere folketingsmedlemmer for Venstre siger nu, at partiet har brug for en ny ledelse.
Preben Bang Henriksen vil gerne have udskiftet Lars Løkke Rasmussen med Jakob Ellemann-Jensen.
Af Anders Byskov Svendsen, Rikke Gjøl Mansø, Line Jenvall og Andreas Nygaard Just27.
aug.
2019 kl.
20.
46Bemærk: artiklen er mere end 30 dage gammelLæs opDet er lagt brænde i kakkelovnen til en hed stemning, når Venstres folketingsgruppe i morgen mødes.
For flere af Venstres folketingsmedlemmer går nu ud og siger, at partiet har brug for en udskiftning i ledelsen.
Lars Løkke Rasmussen og Kristian Jensen er ikke den rette formand og næstformand til at lede partiet videre, lyder det.
Meldingerne kommer efter, at samtlige 23 medlemmer af Venstres hovedbestyrelse fra Region Midtjylland i en fælles udtalelse i dag har opfordret de to til at trække sig.
En af dem, der ønsker en ny ledelse, er formand for Retsudvalget, Preben Bang Henriksen.
De står bag LøkkeDa Lars Løkke Rasmussen søndag sagde, at han igen vil stille op som formand for Venstre, fik det opbakning fra disse folketingsmedlemmer.
* Sophie Løhde, gruppenæstformand, på Twitter:- Fuld opbakning herfra @larsloekke.
Vi skal genvinde nøglerne til Statsministeriet.
Det kræver, vi taler politik frem for personer.
Der er brug for afklaring.
Og jeg er helt afklaret med, at Løkke selvfølgelig fortsat skal stå i spidsen for Venstre.
* Karen Ellemann, eksminister, tidligere gruppeformand og nuværende folketingsmedlem, på Twitter:- God plan @larsloekke - selvfølgelig må landsmødet fremrykkes, så vi kan få afsluttet diskussionen om, hvem der leder partiet.
Og meget tilfreds med, at du søger genvalg.
Du har min opbakning.
* Tommy Ahlers, eksminister og nuværende folketingsmedlem, på Twitter:Fuld opbakning @larsloekke.
Glæder mig til fuldt fokus på visioner og hvad vi vil.
* Lars Christian Lilleholt, eksminister og nuværende folketingsmedlem, på Twitter:- Meget fornuftigt af @larsloekke at fremrykke V's landsmøde, så vi kan få afklaring inden et kommende folketingsåret skydes i gang.
Jeg bakker 100 procent op om Lars Løkke som @venstredk's formand og statsministerkandidat samt den politiske linje, han har lagt før og efter valget.
* Martin Geertsen, folketingsmedlem, på Twitter:- Venstres formand @larsloekke ønsker at fremrykke @venstredk landsmøde.
Det synes jeg, er en klog beslutning for at få afklaret personspørgsmålene.
Jeg støtter i øvrigt formanden og hans politiske linje, som skaffede fremgang ved valget.
* Jan E.
Jørgensen, folketingsmedlem, på Twitter:- Fremragende og fremsynet fortælling fra Venstres nuværende og kommende formand.
* Troels Lund Poulsen, eksminister og nuværende folketingsmedlem, på Facebook:- Jeg støtter fuldt ud, at Lars Løkke står i spidsen, når vi de næste år skal kæmpe for at få nøglerne til Statsministeriet tilbage.
* Hans Andersen, folketingsmedlem, på Facebook:- Fuld opbakning til den politiske linje, som Lars Løkke lagde i valgkampen og til linjen med at være en konstruktiv og kritisk opposition, der søger maksimal indflydelse som det borgerlige liberale folkeparti, vi er.
* Jane Heitmann, folketingsmedlem, på Facebook:Stærkt, formand!
* Ulla Tørnæs, tidligere minister og nuværende folketingsmedlem, på Facebook:- Tusind tak for en klar og præcis melding Lars Løkke Rasmussen Godt at vide, at du er klar til fortsat at stå i spidsen for @Venstre, og at du er parat til at tage nøglerne til Statsministeriet tilbage.
Du har min fulde opbakning.
* Anne Honoré Østergaard, folketingsmedlem, på Facebook:- Tusind tak for en klar og præcis melding Lars Løkke Rasmussen.
Dejligt at du er klar til fortsat at stå i spidsen for Venstre, og at du er parat til at tage nøglerne til Statsministeriet tilbage.
* Marcus Knuth, folketingsmedlem, på Facebook:- Jeg ser frem til at genvælge Lars som vores formand ved det kommende landsmøde.
Kilde: Ritzau- Jeg har ikke tillid til, at ledelsen kan genskabe roen i Venstre.
Og der er behov for ro, hvis vi skal have et hold, der kan være klar til næste folketingsvalg.
Det er jeg sikker på, at den nuværende ledelse ikke kan.
Så på det område har jeg ikke tillid til den nuværende ledelse, siger Preben Bang Henriksen.
Ved valget den 5.
juni fik Preben Bang 18.
459 personlige stemmer, hvilket gjorde ham til den Venstre-politiker, der fik femteflest stemmer på landsplan.
Forsyningsordfører Carsten Kissmeyer er også enig i budskabet fra det midtjyske bagland.
“Jeg bakker op om den linje, der er lagt på gårsdagens møde i Venstre i Region Midtjylland.
Der er rigeligt med påstyr lige nu, så jeg har ikke andet at tilføje," lyder det i en skriftlig kommentar fra Kissmeyer.
Håber på EllemannOpfordringerne fra baglandet og kolleger i folketingsgruppen får dog ikke Lars Løkke Rasmussen til at ryste på hånden.
Han vil fortsat være formand og er klar til at stille op til valg, når Venstre senere på året holder landsmøde.
Derfor skal der en modkandidat ud af busken, hvis planerne om at vælte Lars Løkke Rasmussen skal blive til virkelighed.
- Det eneste, jeg beder om, er, at folk på vores landsmøde får et valg – og at der er flere, der stiller op.
Det er ikke nok, at den gamle ledelse stiller op og eventuelt også bliver genvalgt, for så har vi problemerne igen dagen efter, siger Preben Bang Henriksen.
Har du et bud på, hvem der vil være en god formand for partiet?
- Der er heldigvis masser af gode kræfter i Venstre, som vil blomstre op, hvis de får muligheden for det.
Personligt kan jeg selvfølgelig ikke undlade at bemærke, at Jakob Ellemann-Jensen umiddelbart vil være mit bud.
Skulle han så ikke se at melde sig på banen?
- Det overlader jeg trygt til Ellemann, siger Preben Bang Henriksen.
Flere møder i baglandetOnsdag er der et nyt møde i Venstres bagland, når kommuneforeningsformændene i Region Sjælland samles for at drøfte krisen i partiet.
Miljøordfører Jacob Jensen er valgt ind i Folketinget fra Sjælland.
Han appellerer til, at Lars Løkke Rasmussen og Kristian Jensen lytter til de budskaber, der kommer fra baglandet.
"Jeg synes, at vores formand og næstformand skal lytte til og tage bestik af, hvad Venstres bagland kommer med af meldinger fra møder rundt om i landet i disse dage.
På Sjælland, som er mit bagland, holdes et møde i morgen blandt hovedbestyrelsesmedlemmerne, som er Venstres medlemmers repræsentanter i partiets ledelse.
Og dem har jeg tænkt mig at lytte til, hvilket jeg også opfordrer formandskabet til at gøre," siger han i en skriftlig kommentar.
Fremragende formandLars Løkke Rasmussen har dog også en række folketingsmedlemmer bag sig.
Det er blandt andet nyvalgte Christoffer Aagaard Melson fra Vejle.
- Jeg bakker fuldt ud op om den nuværende ledelse.
Jeg synes, vi har en fremragende formand, der i en svær parlamentarisk situation gjorde det fantastisk for vores parti.
Vi er rigtig mange, der skylder ham tak for den fremgang, vi fik, og at vi står så stærkt, som vi gør i befolkningen i dag, siger han.
Han blev valgt ind i Folketinget som kandidat for Venstre i Vejle Nordkredsen.
Og han siger, han har sit bagland bag sig.
- Det er jo helt fair, at vi her og nu lige efter et valg tager debatten.
Andre kan have en anden holdning end min.
Men jeg kan bare sige, at det ikke er min holdning eller mit baglands holdning.
Alle vælgerforeninger, borgmester og byrådsgruppe står bag vores formand, siger han.
FacebookTwitterKopier linkEmner:Carsten Kissmeyer (politiker)|Jakob Ellemann-Jensen (politiker)|Venstre|Jylland|Ledelse




https://www.dr.dk/nyheder/indland/skipper-du-loebeskoene-som-barn-kan-det-komme-efter-dig-som-voksen

IndlandSkipper du løbeskoene som barn, kan det komme efter dig som voksenDårlige fysiske vaner som barn kan føre til sygdomme i voksenlivet26 procent af de 11 til 15-årige lever op til Sundhedsstyrelsens anvisning om 60 minutters motion dagligt.
Af Sophie Bavnhøj27.
aug.
2019 kl.
18.
37Bemærk: artiklen er mere end 30 dage gammelLæs opEn fodboldkamp i skolegården, hop i sjippetov og cykelture til skole giver mere end sved på panden.
Det kan være med til at sikre sundhedsmæssige fordele.
Sundhedsstyrelsen anbefaler, at børn og unge mellem fem og 17 år motionerer 60 minutter om dagen med skiftevis høj og moderat intensitet.
Men i en ny rapport fra Sundhedsstyrelsen er det langt fra alle danske børn, der har gang i kroppen så længe.
Her lever blot 26 procent af de 11 til 15-årige op til rådet.
Men fysisk inaktivitet kan følge børn ind i voksenlivet og resultere i flere sygdomme.
Sådan lyder det fra professor Bente Klarlund Pedersen, der er overlæge ved Rigshospitalet og har beskæftiget sig med fysisk aktivitet i folkeskolen.
Spørger man hende, er der én bestemt grund til, at skolebørnene skal ud på legepladsen i frikvarteret.
- Det går ud over børns sundhed, trivsel og indlæring at være fysisk inaktiv, siger hun.
Bente Klarlund Pedersen uddyber herunder, hvordan fysisk inaktivitet kan have indflydelse på dit barns krop:BlodInaktivitet kan føre til hjertesygdomme Inaktive børn har risiko for at udvikle type 2 diabetes, da de inaktive muskler optager sukker dårligt.
Det kan føre til forhøjet sukkerindhold i blodet, som over længere tid kan ødelægge blodkarrene.
Det samme gælder forhøjet fedtindhold i blodet, som er en forklaring på blodpropper i lunger og hjerte.
Men selv om følgerne af mangel på motion først kommer senere i livet, kan man ifølge Bente Klarlund Pedersen se en risiko for sygdom lang tid før.
- Man kan allerede hos børn se en risiko for, at de får sygdomme, vi ellers forbinder med at være gammel, siger professoren og fortsætter:- Dem, der tager færrest skridt til hverdag, har øget risiko for hjertesygdomme.
KonditionSelv om du ikke fik snøret løbeskoene ofte nok som barn, kan du rette op på det.
Konditionen sidder i hjertet.
Sådan beskriver Bente Klarlund Pedersen det.
Og også dårlig kondition hænger sammen med risiko for sygdomme på sigt.
Men det er ikke ensbetydende med, at man ikke kan vende sine vaner og komme på rette spor.
- Så længe de er børn, kan de begynde at motionere, og det nedsætter risikoen for hjertesygdomme, siger professoren.
MusklerDet kan være en ond cirkel at gøre op med svage muskler, lyder det fra Bente Klarlund Pedersen Og det samme gælder for svage muskler.
Hvis man ikke træner sine muskler, kan de blive svage og påvirke ens finmotorik og balance.
Holder børn ikke gang i deres muskler, kan det være en ond cirkel at bryde ud af, lyder det fra Bente Klarlund Pedersen.
For hvis man ikke træner sin evne til at spille med en bold, kan det gå ud over lysten.
Og sådan kan det fortsætte.
Derfor er det også vigtigt at kigge på barnets vaner, da det er dem, der kan føre til sygdomme i voksenlivet.
- De fysisk aktive vaner, man har som barn, kan man tage med sig ind i voksenlivet, siger hun.
KnoglerDet er sundt for børn at løbe, springe og hoppe.
Det, at de selv bærer deres kropvægt, kan forbygge knogleskørhed.
Hop, løb og spring.
Det er vigtigt at børn udføre vægtbærende aktivitet.
Det kan være at hoppe i sjippetov, hinke i skolegården eller løbe rundt.
Hele princippet bygger på, at barnets krop selv bærer vægten i modsætning til svømning og cykling.
Og det er vigtigt, at kroppen får de stød, lyder det fra Bente Klarlund Pedersen.
- Vægtbærende aktivitet nedsætter risiko for knogleskørhed, siger hun og påpeger, at det grundlægges i barndommen, og derfor kan det være svært at indhente.
Men hun understreger også, at det er en sygdom, som først kommer senere i livet.
Så det er ikke, fordi 11-årige børn går rundt med skrøbelige knogler, fordi de ikke har hoppet nok dagen før.
HjerneMangel på motion kan påvirke børns glæde.
Model af hjerne.
Inaktivitet kan føre til flere sygdomme som voksen.
Men de udvikler sig over længere tid, så man kan nå at rette op.
Manglen på motion kan dog have betydning lige nu og her.
- Børn, der ikke er fysisk aktive, er mindre glade og trives dårligere, siger Bente Klarlund Pedersen.
Dertil stimulerer motion også indlæringen og giver gode oplevelser.
Og man behøver ikke tænke de helt store tanker for at få motion ind i hverdagen.
Vælger man cyklen til og fra skole, forbedrer man både kondition og indlæring, lyder det fra professoren.
FacebookTwitterKopier linkEmner:Bente Klarlund (læge)|Motion|Sygdomme og lidelser|Sundhedsstyrelsen|Folkeskolen (Danmark)




https://www.dr.dk/nyheder/penge/handelskrig-udloeser-guldfeber-ogsaa-i-danmark

PengeHandelskrig udløser guldfeber – også i DanmarkPrisen på guld stiger efter uro i verdensøkonomien – og det har mange danskere opdaget.
Af Casper Schrøder og Jesper Knudsen27.
aug.
2019 kl.
18.
00Bemærk: artiklen er mere end 30 dage gammelLæs opPå få måneder er et kilo guld steget med over 50.
000 kroner, og guldprisen er i øjeblikket den højeste i seks år.
Især de seneste måneder har været gyldne, lyder det fra en af Danmarks førende guldhandlere.
- Guldet er steget rigtig meget.
Bare siden januar taler vi om noget, der ligner 15-18 procent, siger Mia Hinrichs, administrerende direktør i guldhandlerfirmaet NyFortuna.
Den stigende guldpris er udløst af uro i verdensøkonomien – ikke mindst den amerikanske præsident Donald Trumps handelskrig med Kina.
Guld er historisk blevet set som et sikkert sted at sætte sine penge, hvis der er risiko for store fald på finansmarkederne.
Et kilo guld kostede for få måneder siden 270.
000 kroner, nu står det i over 320.
000 kroner.
De stigende guldpriser får også flere og flere investorer til at vælge det værdifulde ædelmetal som sikker havn, fortæller hun.
- Så ser vi en eksplosion i henvendelser fra folk, der gerne vil købe og sælge.
Folk der gerne vil sælge til den gode pris, og folk der gerne vil købe inden prisen på investeringsguld bliver alt for høj, forklarer Mia Hinrichs.
Klik på videoen i toppen af artiklen og hør DR’s økonomikorrespondent, Casper Schrøder, forklare om den stigende guldpris.
FacebookTwitterKopier linkEmner:Donald Trump (politiker)|Samfundsøkonomi|Kina




https://www.dr.dk/sporten/tennis/kournikova-capriati-og-gauff-presset-hviler-paa-ung-tenniskomets-skuldre-foer-us-open

TennisKournikova, Capriati og Gauff?
Presset hviler på ung tenniskomets skuldre før US Open-debutUnge tennistalenter har det generelt svært, når de bryder igennem.
Cori 'Coco' Gauff fik et stort gennembrud ved Wimbledon, hvor hun nåede fjerde runde.
Af Jade Madsen Wittenkamp27.
aug.
2019 kl.
17.
21Bemærk: artiklen er mere end 30 dage gammelLæs op15 år og 110 dage.
Så ung var Cori Gauff, da hun tog sig til hovedet på Wimbledons bane 1 efter at have slået sit tennisidol Venus Williams.
Derfra var hendes navn på alles læber og i alles ører i tennisverdenen, og det er det fortsat her til aften, hvor hun træder ind på et af de helt store stadioner med plads til 14.
000 tilskuere ved US Open.
Cori 'Coco' GauffFødt 13.
marts 2004Hjemby: Delray Beach, Florida, USARanglisteplacering: 140Professionel siden 2018Bedste seniorresultat: Fjerde runde i Wimbledon 2019Bedste juniorresultat: Vinder af Junior French Open 2018Gauff er nemlig blevet tildelt et wildcard til hovedturneringen, og med det wildcard følger også et pres på amerikaneren, der nærmest spiller på hjemmebane.
Ifølge tennisekspert Michael Mortensen har Cori Gauff dog, hvad der skal til for at stå imod presset.
- Trods sine kun 15 år er hun virkelig mentalt stærk, og hun har en fysik som en 25-årig.
Da hun slog Venus Williams, var hun rolig og handlekraftig, så selvom hun kun er 15 år, har hun et meget voksent spil.
Reglerne bøjesWTA-touren har lavet regler for at beskytte unge tennisvidundere som amerikaneren, men de regler er grand slam-turneringer – som for eksempel US Open – ikke forpligtet til at følge.
Cori Gauff på banen under Wimbledon tidligere på sommeren.
Reglerne siger, at spillere på 15 år maksimalt må modtage tre wildcards i en sæson og spille ti professionelle turneringer.
US Open bliver egentlig wildcard nummer fire for Gauff, hvilket ikke er et problem, mener Michael Mortensen.
- Der er en kommerciel interesse i hende, og hun har vist omverdenen, at hun kan stå for presset, i hvert fald til Wimbledon.
Turneringen og amerikansk tennis vil gerne vise, at de på kvindesiden har en spiller af guds nåde, og hendes agent og træner har vurderet, at hun er klar til opgaven.
Det er ikke noget nyt, at unge spillere brænder ud.
Pludselig er der så meget palaver og konfetti, og så bliver de distraheret.
Anders Haahr Rasmussen, tenniskommentatorVil historien gentage sig selv?
WTA’s regler er lavet, fordi historien har set unge kometer springe frem på den store tennisscene for senere at bukke under for presset og succesen.
Jennifer Capriati fik for eksempel sit gennembrud som 13-årig i 1990, men allerede som 18-årig var hendes karriere nærmest skudt i sænk af presset og personlige problemer.
Senere vendte hun dog tilbage og vandt tre grand slam-turneringer.
Også det fysiske pres har tidligere tennisvidundere bukket under for.
Anna Kournikova måtte forlade spillet som 22-årig med en kronisk rygskade.
Jennifer Capriati brød allerede igennem som 13-årig.
 Anna Kournikova indstillede allerede karrieren som 22-årig.
1 / 2Jennifer Capriati brød allerede igennem som 13-årig.
1 / 2Anna Kournikova indstillede allerede karrieren som 22-årig.
2 / 2Den yngste US Open-vinder nogensinde, Tracy Austin (vandt som 16-årig), stoppede også karrieren grundet skader, og den tidligere verdenstoer Andrea Jaeger stoppede som bare 19-årig med en karriere-ødelæggende skulderskade.
Det er bare fire eksempler af mange.
Tendensen med de lynhurtige karrierer og skader bunder i det, der foregår udenfor banen, mener tenniskommentator for Europsport Anders Haahr Rasmussen.
- Det er ikke noget nyt, at unge spillere brænder ud.
De skader, vi har set hos unge spillere, tyder på, at spillerne er begyndt at lytte til noget andet end deres krop og intuition.
Hvis man skal beskytte hende, så skal det ikke være mod wildcardet, men mod at blive malket af agenter, sponsorer og advokater.
Anders Haahr Rasmussen, tenniskommentator- Det bliver svært for de unge stjerner at holde fokus på det, der egentlig gjorde dem glade oprindeligt ved tennis.
Lige pludselig er der så meget palaver og konfetti omkring det hele, og så bliver de distraheret.
I nyere tid kan den nuværende verdensetter Naomi Osaka nævnes.
Hun har været meget åben om sine problemer med presset og sin tennis, efter hun vandt først US Open i 2018 som 20-årig og senere Australian Open i 2019.
I starten af august tweetede hun blandt andet: ’De sidste par måneder har været virkelig hårde for mig i forhold til tennis.
[…] jeg har sandsynligvis ikke haft det sjovt med at spille tennis siden Australien.
[…] Jeg har lagt så meget vægt på resultater af kampene i stedet for at lære af dem, hvilket jeg ”normalt” gør.
’Om historien vil gentage sig for Gauff, kan man kun spå om.
Indtil videre får den amerikanske teenager chancen på den helt store scene ved US Open, og det er der ikke noget galt i, mener Anders Haahr Rasmussen.
- Lad os se hende spille tennis ved US Open, hun er en fed og underholdende spiller.
Hun har niveauet, så der er ingen grund til at pakke hende væk.
Hvis man skal beskytte hende, så skal det ikke være mod wildcardet, men mod at blive malket af agenter, sponsorer og advokater.
Tennis-teenagerne har ikke travltTeenage-grand slam-vindere i nyere tidJelena Ostapenko: French Open 2017, 19 årMaria Sharapova: Wimbledon 2004, 17 årSerena Williams: US Open 1999, 17 årMartina Hingis: Australian Open 1997, 16 årIva Majoli: French Open 1997, 19 årMonica Seles: French Open 1990, 16 årNok har historien vist, at der hurtigt dukker tennis-stjerneskud op, som forsvinder igen, men de mange teenagere bør ikke have travlt med at vinde titler, slams og få succes.
Jelena Ostapenko er den seneste teenager, der har vundet en grand slam-turnering, nemlig French Open i 2017, i en alder af 19 år.
Før det skal man tilbage til 2009 for overhovedet at finde en finalist under 20 år i en grand slam-turnering.
Om Cori Gauff når at blive mæt, inden hun overhovedet opnår de helt store resultater, tror tennisekspert Michael Mortensen ikke.
- Det gør hun ikke.
Sådan en spiller bliver kun mere og mere udfordret, og mere og mere sulten.
Hun er en spiller på en mission.
15 år og 178 dage.
Så ung vil Cori Gauff være, hvis hun hæver trofæet på Arthur Ashe Stadium lørdag den 8.
september.
Cori Gauff møder i første runde Anastasia Potapova.
Caroline Wozniacki spiller også sin første kamp i aften.
FacebookTwitterKopier linkEmner:Caroline Wozniacki (tennisspiller)|Tennis|USA|Venus Williams (tennisspiller)|Australian Open




https://www.dr.dk/nyheder/indland/dansemaske-solgt-40000-kroner-auktion-om-prins-henriks-kunstsamling-i-fuld-gang

IndlandDansemaske solgt for 40.
000 kroner: Auktion om prins Henriks kunstsamling i fuld gangPrinsens afrikanske kunst går som varmt brød, lyder det fra auktionshus.
Tidligere i august blev prins Henriks kunstsamling vist frem hos Bruun Rasmussen.
I dag begyndte auktionerne, der løber frem til den 29.
august.
Foto: DR NyhederAf Oliver Fruergaard27.
aug.
2019 kl.
17.
14Bemærk: artiklen er mere end 30 dage gammelLæs opAfrikanske stammemasker, elfenbenshorn og træfigurer.
Det er nogle af de ting, der er rift om i auktionshuset Bruun Rasmussen i København, hvor prins Henriks kunstsamling i dag er på auktion.
Prinsen var en stor samler, og det vidner mængden af afrikansk og asiatisk kunsthåndværk, han efterlader sig, om: Over de næste tre dage vil næsten 3.
000 genstande være sat til salg.
Auktionerne løber fra i dag til den 29.
- tre dage frem.
Blandt dagens købere er interessen enorm og stemningen forventningsfuld, lyder det fra DR's reporter på stedet, Sophie Bremer.
- Der er godt fyldt op med mennesker, man har hentet ekstra stole, folk sidder på trapper, og flere er med på telefon og på nettet.
Denne taburet fra Nigeria blev solgt for 50.
000 kroner.
Den var vurderet til 10.
000-15.
000 kronerDe fremmødte er både unge og gamle, kunstinteresserede og mennesker, der synes, det er spændende at få mulighed for at købe noget, som prinsen har ejet, siger Sophie Bremer.
Ifølge folkene bag auktionen er der mødt cirka 180 mennesker op - og mange flere byder med på internettet, lyder det.
Auktionen begyndte klokken 15 og kan ifølge programmet løbe frem til klokken 19, men sluttidspunktet er usikkert og kan rykke sig, lyder det fra Bruun Rasmussen.
Auktionen kan følges på Bruun Rasmussens hjemmeside, hvor man også kan byde med.
Ting bliver solgt til overpris: 'Det går fantastisk'Allerede nu er der gjort indhug i samlingen, siger presseansvarlig hos Bruun Rasmussen Charlotte Kiberg.
- Indtil videre går det fuldstændig fantastisk.
Alt bliver i øjeblikket solgt for næsten tre gange så meget, som det er vurderet til, siger hun.
Og ved nogle enkelte genstande har køberne været endnu mere ivrige.
- En afrikansk dansemaske gik for kort tid siden for 40.
000 kroner - den var vurderet til 8.
000-12.
000 kroner, siger hun.
Derudover er en taburet vurderet til 5.
000 solgt for 50.
000 og en såkaldt hjelmmaske vurderet til 6000 solgt for 50.
000.
Her er det fulde katalog over kunstgenstandene, der er sat til salg i dag.
Auktion fortsætter i de kommende dagMens der i dag udelukkende sælges afrikanske genstande, vil det i de kommende dage også være muligt at byde på kunst fra Asien, som prinsen har samlet gennem livet.
Prins Henrik døde i 2018 og tilkendegav i sit testamente, at hans kunstsamling skulle sælges på auktion.
Det er første gang, at kongehuset sælger ud af sine ejendele.
FacebookTwitterKopier linkEmner:Auktionshuse|Royalt|København|Billedkunst|Bruun Rasmussen Kunstauktioner




https://www.dr.dk/sporten/atletik/sara-slott-er-klar-til-forsvare-sit-ol-soelv-i-tokyo

AtletikSara Slott er klar til at forsvare sit OL-sølv i TokyoTirsdag aften kvalificerede den danske hækkeløber sig til OL i Tokyo.
Sara Slott Petersen kvalificerede sig tirsdag aften til OL i Tokyo.
Af Michael Sten Jensen27.
aug.
2019 kl.
22.
45Bemærk: artiklen er mere end 30 dage gammelLæs opDen danske OL-sølvvinder i 400 meter hækkeløb, Sara Slott Petersen, er klar til at forsvare sin medalje fra OL i Rio.
Tirsdag aften var Sara Slott nemlig på banen under 55th Palio Città della Quercia-stævnet i italienske Rovereto, og her var der godt med fart i de 32-årige ben.
For at kvalificere sig til OL skulle Slott nå over målstregen på under 55,40 sekunder, og den opgave blev klaret på forrygende vis.
Sara Slott Petersen er klar til OL i Tokyo.
De 400 meter hækkeløb blev således klaret i tiden 54,89 sekunder.
Om løbet og kvalifikationen siger Sara Slotts træner, Mikkel Larsen, følgende til Dansk Atletik Forbund.
- Hun lykkedes med den skridtplan, hun ikke har kunnet løbe i over to år, og får præcis den tekniske test vi ønskede.
Det giver selvtillid frem mod VM.
Både fordi hun nu er tæt på top 10 i verden, og slår flere foran hende på listen.
Men først og fremmest fordi hun nu ved, at hun kan levere på den tekniske ogtaktiske plan, vi har lavet, lyder det fra Mikkel Larsen.
Med OL-kvalifikationen på plads er der ekstra tid for Sara Slott til at forberede sig på VM, der afholdes i Doha i oktober.
Sara Slott løb i OL-finalen i 2016 sølvet hjem i tiden 53,55 sekunder.
Tirsdagens løb var det hurtigste fra hende i over to år.
FacebookTwitterKopier linkEmner:Sara Slott Petersen (atlet)|Atletik|De Olympiske Lege|Dansk Atletik Forbund|Doha




https://www.dr.dk/nyheder/kultur/boeger/vores-elevator-kan-holde-til-seks-ton-amerikansk-forfatter-graedefaerdig-efter

Bøger'Vores elevator kan holde til seks ton': Amerikansk forfatter grædefærdig efter fedmekommentar på dansk festivalAmerikanske Roxane Gay forlod i weekenden Louisiana Literature efter en episode i en elevator.
Amerikanske Roxane Gay skulle have optrådt tre gange på dette års Louisiana Literature, men det blev kun til en enkelt optræden.
Af Michelle From Hoxer27.
aug.
2019 kl.
16.
00Bemærk: artiklen er mere end 30 dage gammelLæs op- Vi kan klare meget.
Vores elevator kan holde til seks ton.
Sådan lød en kommentar efter sigende fra en ansat på kunstmuseet Louisiana til den populære haitiansk-amerikanske forfatter, professor og kulturkritiker Roxane Gay, da hun forleden ville tage en elevator på Louisiana nord for København.
Det kunne man blandt andet høre om i Radio 24Syv programmet 'Det, vi taler om'.
Roxane Gay, som har skrevet flere essays og en bog om at være overvægtig, blev så oprørt, at hun samme aften skrev et tweet til sine mange tusinde følgere.
Her beskrev hun epsioden, og hvordan hun havde været tæt på at græde og havde haft lyst til at slå vedkommende i skridtet.
- Det krævede meget kontrol for mig ikke at bryde ud i gråd eller slå ham i skridtet.
- Men det værste er, at jeg gjorde, hvad jeg altid gør: smilede, var høflig og lod som om, at den slags bullshit er okay, skrev hun i et efterfølgende tweet.
'En utilgivelig handling'Roxane Gay var på museet for at optræde ved dette års Louisiana Literature, som er en af de største litteraturbegivenheder herhjemme på grund af de mange verdenskendte forfattere, der hvert år deltager.
Men for Roxane Gays vedkommende blev det kun til en enkelt optræden i stedet for de planlagte tre.
Hun valgte nemlig at aflyse sine optrædener fredag og lørdag og i stedet rejse hjem til USA.
Umiddelbart efter Roxane Gays første tweet torsdag, som har fået flere end 25.
000 likes og er blevet delt 800 gange, skrev festivalleder Christian Lund en undskyldning til forfatteren på Twitter.
- Vi beklager meget, og vi er flove over at høre, at du har været udsat for denne upassende oplevelse.
Det er på alle måde utilgiveligt og ikke i tråd med museets værdier.
Vi kan ikke undskylde nok, og vi vil tage os af sagen.
Christian Lund har ikke ønsket at kommentere sagen yderligere overfor dr.
dk, men han erkender, at der har været en upassende episode.
Føles ligesom at få en lussingIda Rud, som er dansk kropsaktivist, journalist og filmanmelder, ved hvordan det føles at blive 'fatshamet' - det vil sige at få negative kommentarer om sin krop.
Det har hun blandt andet fortalt om i DR3-serien 'Tykke Ida'.
Det kommer hver gang som et chok.
Det er ikke noget, man forventer.
Ida Rud, kropsaktivist, journalist og filmanmelderOg hun kan godt forstå, at Roxane Gay reagerede, som hun gjorde:- Det er en vanvittigt, vild ting at sige – og jeg synes, at hendes reaktion er meget forståelig.
Jeg tror også, jeg havde reageret som hende, selvom jeg nok ikke havde aflyst mit arbejde, men forsøgt at bevare en professionel facade.
- Men på en måde er det jo ret stærkt, at hun passer på sig selv.
At det kan være svært at finde overskuddet til at svare igen og konfrontere folk, der siger grimme ting, kender Ida Rud også alt til.
© Forlaget GrifUddrag fra 'Sult'Jeg er rædselsslagen for andre mennesker.
Jeg er rædselsslagen for den måde, de plejer at se på mig, stirre, tale om eller sige ondskabsfuldheder til mig.
(.
.
.
) Jeg hører den ubehøvlede hvisken.
Jeg mærker blikkene, latteren og deres fnisen.
Jeg ser den let skjulte eller åbenlyse foragt.
Jeg lader, som om jeg ikke lægger mærke til det.
Jeg lukker af for det, så ofte jeg kan, så jeg kan leve og trække vejret nognelunde fredeligt.
- Det kommer hver gang som et chok.
Det er ikke noget, man forventer.
Vedkommende kunne lige så godt være gået hen og have givet hende en lussing, siger Ida Rud, som tilføjer, at Roxane Gay måske har følt sig ekstra såret, fordi hun var på museet i professionel sammenhæng.
- Hun skriver også, at hun er meget følsom og tyndhudet for tiden.
Hun kan måske have gode dage, hvor hun kan grine ad det.
Læs også:’Tykke Ida’: Har bare en håndfuld unge det godt med deres krop, er vi nået et stykkeEkstremt marginaliseret på grund af sin størrelseIda Rud kender Roxane Gays forfatterskab - og særligt hendes essays, som også har gjort hende til bestsellerforfatter i USA.
Hun kalder hende 'ekstremt marginaliseret', fordi hun er så svært overvægtig, at det er umuligt for hende at finde tøj i almindelige butikker.
Sidste år udkom bogen 'Sult' på dansk, som er en personlig fortælling om at være en stor kvinde og om at blive gruppevoldtaget som 12-årig og efterfølgende bruge sin overvægt til at undgå lignende episoder.
- Hun beskriver, hvordan hun bruger sin overvægt som et skjold.
Det kan man jo ikke se på hende, men hvis folk vidste det, ville de forhåbentligt behandle hende pænere, siger hun.
Roxane Gay har tidligere udtalt, at alt hvad hun skriver om, handler om 'at tydeliggøre de urimelige forhold, som kvinder skal indordne sig under, både i forhold til samfundet, men også i forhold til hinanden'.
Hvorvidt episoden på Louisiana har haft konsekvenser for den pågældende medarbejder, ønsker festivalen ikke at udtale sig om.
Det har på nuværende tidspunkt ikke været muligt at få en kommentar fra Roxane Gay.
FacebookTwitterKopier linkEmner:Litteratur|Louisiana Museum of Modern Art|USA|Museer|DR3




https://www.dr.dk/nyheder/regionale/oestjylland/den-roede-og-groenne-mand-er-blevet-viking-det-giver-en-aarhus

ØstjyllandDen røde og grønne mand er blevet viking: 'Det giver en Aarhus-følelse'Aarhus Kommune og Moesgaard Museum vil vise, at vikingerne er i Aarhus' dna.
Museumsdirektør Mads Kähler Holst udskifter den røde mand til den røde viking.
Af Flemming Nielsen og Sarah Friis Elkjær27.
aug.
2019 kl.
18.
02 | opdateret 28.
aug.
2019 kl.
08.
32Bemærk: artiklen er mere end 30 dage gammelLæs opDet er en del af Aarhus' identitet, at det var vikingerne, som grundlagde byen, og det skal fodgængerne i byen ikke længere være i tvivl om.
Derfor bliver den røde og grønne mand i de traditionelle fodgængersignaler i de kommende uger skiftet ud med røde og grønne vikinger i 17 lyskryds i Aarhus centrum.
Det er blandt andet foran Dokk1, hvor Åboulevarden munder ud i Europaplads.
Her har fodgænger Camilla Pi Kirkegaard ikke lagt mærke til, at der er kommet nye lyssignaler, men hun er positiv stemt over for ideen.
- Jeg synes, at det er meget sjovt faktisk.
Så kan man stå og tænke lidt over det, mens man venter på, at der bliver grønt lys.
Jeg kommer til at tænke på vores historie, kulturarv, og hvem vi er som danskere.
Jeg er fra Aarhus, så det giver en Aarhus-følelse, da det betyder noget, at vikingerne grundlagde Aarhus, siger hun.
Forbipasserende Marie Ravn arbejder med kreativ formidling og er enig.
- Jeg kan godt lide ideen om at bryde med det, som vi er vant til.
Det sætter sikkert nogle gode snakke i gang og måske nogle snakke med børnene om vores historie, siger hun.
Aarhus er en vikingebyNetop det faktum, at vikingerne grundlagde Aarhus, er, hvad lyskrydsene skal være med til at oplyse byens borgere og gæster om.
Det fortæller Aarhus Kommunes rådmand for Teknik og Miljø Bünyamin Simsek fra Venstre.
- Jeg synes, at vikingen er smuk, og lyskrydsene bliver noget specielt for Aarhus, da de fortæller om vores rødder, som nogle kender til, men mange ikke gør.
På ruten får man en fortælling om, hvad Aarhus bygger på fra 900-tallet og frem til i dag, siger han.
I løbet af efteråret vil byens vikingehistorie derfor blive fortalt på elskabe og facader inden for den historiske bymidte, som de 17 lyskryds indkredser som en form for rute gennem byen.
Også byens vikingemuseum skal være med til at få historien tydeligt frem.
Ingen horn i hjelmenKommunen har samarbejdet med Moesgaard Museum om projektet, og her mener direktør Mads Kähler Holst, at det er vigtigt at fortælle folk, at Aarhus er en vikingeby.
Genne årene har forskellige udgravninger blandt andet afsløret bidder af Aarhus' historie, som går tilbage til 900-tallet.
- Aarhus er helt særlig ved, at mange gader er vikingetidsgader, som vi har bevaret i Aarhus' gadenet.
Når man skal op over bakken ved Bispetorv, den lille forhøjning, så er det den gamle vold, der lå om vikingetidens by.
Åen er indsejlingen til byen og årsag til, at byen opstod, siger han.
Der bliver taget billeder af arbejdet med de nye lyskryds.
 1 / 2Der bliver taget billeder af arbejdet med de nye lyskryds.
1 / 22 / 2Netop fordi historieformidlingen er i fokus, så har vikingerne i lyskrydsene, helt ligesom de rigtige vikinger, ingen horn i hjelmen.
- Hornene er en af de der myter om vikingerne, som ikke har ret meget på sig.
Der var ikke horn på hjelmene, så de er ikke med, siger Mads Kähler Holst.
OPDATERET 28/08/2019 8:31: Slagfejl rettet.
FacebookTwitterKopier linkEmner:Aarhus|Bünyamin Simsek (politiker)|Mads Kähler Holst (museumsleder)|Moesgård Museum|Lokalpolitik




https://www.dr.dk/nyheder/regionale/midtvest/mange-unge-bevaeger-sig-lidt-13-aarige-kasper-kender-vejen-vaek-fra

Midt- og VestjyllandMange unge bevæger sig for lidt: 13-årige Kasper kender vejen væk fra sofaenTre ud af fire unge mellem 11 og 15 år bevæger sig mindre end en time om dagen.
Sara Fink (forrest), Kasper Rytter Petersen og Nanna Aaberg Markussen dyrker alle sammen mere sport end det anbefalede.
Af Thomas Bach Poulsen og Maiken Friis Lange27.
aug.
2019 kl.
15.
53Bemærk: artiklen er mere end 30 dage gammelLæs op- Fodboldkamp og badmintontræning er det sjoveste, siger Kasper Rytter Petersen på 13 år.
Han dyrker halvanden times sport om dagen.
- Det er noget af det, jeg bedst kan lide at lave, for hvis jeg ikke gør det, så ender jeg bare med at ligge derhjemme og kede mig, siger Kasper Rytter Petersen.
Anbefalet fysisk aktivitet for børn mellem 5 og 17 årVær fysisk aktiv mindst 60 minutter om dagen.
Aktiviteten skal være med moderat til høj intensitet og ligge ud over almindelige kortvarige dagligdagsaktiviteter.
Hvis de 60 minutter deles op, skal hver aktivitet vare mindst 10 minutter.
Mindst 3 gange om ugen skal der indgå fysisk aktivitet med høj intensitet af mindst 30 minutters varighed for at vedligeholde eller øge konditionen og muskelstyrken.
Der skal indgå aktiviteter, som øger knoglestyrken og bevægeligheden.
Kilde: SundhedsstyrelsenUdover træning i to sportsgrene og kamp i weekenden cyker han også i skole.
Men det er langt fra alle børn, der er lige så aktive.
Tre ud af fire 11- til 15-årige bevæger sig for lidt, viser en ny undersøgelse fra Sundhedsstyrelsen.
Dermed lever de ikke op til styrelsens anbefalinger om en times fysisk aktivitet om dagen.
- Jeg har altid en dag i ugen, hvor jeg ligger og slapper af, fordi ellers bliver det for meget.
Men jeg kan mærke, at når jeg ikke laver noget, så får jeg trang til at lave noget, for ellers går det galt, siger Kasper Rytter Petersen, der går på Nauer-Sir Skole ved Holstebro.
Minister: Forældre må i gangDet er bekymrende, at kun et fåtal af børn og unge bruger nok tid på fysisk aktivitet, siger Niels Sandø, der er chef for Sundhedsstyrelsens enhed for forebyggelse.
- Især blandt børn og unge er fysisk aktivitet rigtig vigtigt, fordi de vaner, de har i barndommen og ungdommen, trækker de med sig ind i deres voksne liv, siger han.
Konsekvenserne ved manglende fysisk aktivitet er øget risiko for overvægt, diabetes og hjertekarsygdomme, peger Niels Sandø på.
Undersøgelsens hovedkonklusioner11-15-årige bruger i gennemsnit 48 minutter om dagen på fysisk aktivitet ved moderat til høj intensitet.
Drenge er generelt mere fysisk aktive end piger.
33 procent af drengene lever op til Sundhedsstyrelsens anbefalinger, mens det gælder for 19 procent af pigerne.
De 11-15-årige bruger i gennemsnit knap 11 timer på stillesiddende adfærd i hverdagen.
I weekenden stiger tiden til mere end 12 timer.
Kilde: Uddrag fra Sundhedsstyrelsens rapport om fysisk aktivitet og stillesiddende adfærdForældrene må komme i gang, hvis børn og unge skal dyrke mere sport, siger sundhedsminister Magnus Heunicke (S).
- Vi kan altså ikke sige, at det her skal samfundet bare klare.
Det må være noget, vi som familier sætter os i spidsen for at få løst.
Forældre må bestemme, at nu skal der cykles i stedet for at køre bil, og nu skal ipaden lægges til side, for nu skal vi have lidt frisk luft, siger han.
Alligevel er han klar med en lille håndsrækning til idrætsforeningerne.
- Hvis de har brug for hjælp, vil jeg meget gerne høre på det og hjælpe dem.
Det er en stor tjeneste, de gør samfundet, når de får flyttet drengene og pigerne fra ipaden på sofaen ud i idrætsklubberne, siger Magnus Heunicke.
I klasseværelset har Kasper Rytter Petersen et par gode råd til, hvordan andre kan komme i gang med at dyrke sport.
- Man skal vælge noget sport, som man synes kunne være sjovt.
Man kan jo godt starte stille ud og så gå mere til den efter, siger Kasper Rytter Petersen.
FacebookTwitterKopier linkEmner:Magnus Heunicke (politiker)|Socialdemokraterne|Apple Inc.
|Holstebro|Motion




https://www.dr.dk/nyheder/penge/trods-staerke-finanser-langer-wammen-ud-efter-loekke-i-efterlader-regning-paa-35

PengeTrods stærke finanser langer Wammen ud efter Løkke: I efterlader regning på 3,5 milliarder Ny finansminister beskylder tidligere regering for en ufinansieret fest.
Der er mørke skyer i horisonten, siger finansminister Nicolai Wammen (S), som blandt andet peger på 'et hårdt brexit' som et scenarie, der kan gøre ondt på dansk økonomi.
Af Mathias Sommer27.
aug.
2019 kl.
17.
21Bemærk: artiklen er mere end 30 dage gammelLæs opDer er meget at glæde sig over for den nye finansminister Nicolai Wammen (S), der i dag for første gang fremlagde Økonomisk Redegørelse og samtidig offentliggjorde et kasseeftersyn af de offentlige finanser.
Ikke bare vælter pengene ind i statskassen i øjeblikket.
Jeg mindes ikke at have hørt hverken den tidligere statsminister eller finansminister snakke om, at der skulle mangle 3,5 milliarder kroner.
Det samlede billede ser skidt ud.
Nicolai Wammen (S), finansminister.
Også det økonomiske råderum er blevet løftet med fem milliarder kroner i 2025 i forhold til Finansministeriets seneste beregninger fra foråret.
Det økonomiske råderum er en teoretisk beregning, som definerer, hvor mange penge politikerne kan bruge på velfærd eller skattelettelser.
Wammen: Det samlede billede ser skidt udMen trods de positive takter for økonomien havde Nicolai Wammen ikke meget at juble over på dagens pressemøde.
Her bebrejdede han den tidligere regering, at kasseeftersynet viser et hul i økonomien, som den nye regering nu skal ud at finde finansiering til for at lukke.
- Det kasseeftersyn, vi har lavet, viser, at Lars Løkke (tidligere statsminister, red.
) har efterladt regninger og uløste opgaver for 3,5 milliarder kroner.
Og det er penge, vi desværre ikke har til rådighed for ældre og til sundhedsvæsenet.
Og det gør min opgave som finansminister en hel del sværere, sagde Nicolai Wammen.
Den nye regerings kasseftersyn viser blandt andet, at der mangler en milliard kroner til politiet.
I alt lyder det fra ministeren, at den tidligere regering har efterladt en regning på 3,5 milliarder kroner, som nu skal samles op af den nytiltrådte regering.
Men der er jo i høj grad tale om aftaler og forlig, som I har været med til at indgå.
Så det kan da ikke komme som en overraskelse, at bevillingerne til blandt andet politiet falder?
- Jeg mindes ikke at have hørt hverken den tidligere statsminister eller finansminister snakke om, at der skulle mangle 3,5 milliarder kroner.
Det samlede billede ser skidt ud, og vi står helt ved de aftaler, Socialdemokratiet har indgået og vil løfte vores ansvar.
- Mit budskab er, at de partier, der sad i regering, har været med til at skabe regningerne i 2017.
De har blandt andet sat registreringsafgifterne ned, men har ikke fået indtægterne ind til at betale regningen, siger Nicolai Wammen, der ikke afviser at skrue op for registreringsafgiften igen.
Mindre demografisk trækWammen kan med den økonomiske redegørelse også notere sig en anden god nyhed for de offentlige finanser.
Det såkaldte demografiske træk, hvor et stigende antal ældre og børn presser de offentlige budgetter, forventes i den nye prognose i mindre grad at belaste økonomien, end tidligere beregninger har vist.
En ny befolkningsprognose betyder nemlig, at forventningen til det demografiske træk er blevet nedjusteret med 2,5 milliarder kroner i 2025 sammenlignet med Finansministeriets seneste beregning af det demografiske træk fra april i år.
I forhold til niveauet i 2020 er det opdaterede demografiske træk beregnet til cirka 15 milliarder kroner frem mod 2025 svarende til en gennemsnitlig årlig vækstrate på 0,6 procent i 2021-2025.
Men de gode takter ændrer ikke på, at regeringen er akut udfordret, når den ser ind i Finansloven for 2020, lyder det fra finansministeren.
- Jeg hæfter mig ved det fulde billede, og hvis man kigger på det økonomiske råderum ud over de kommende år, så ser det svært ud i 2020, hvor der ikke er efterladt meget i kassen - til gengæld ligger der en ekstraregning på 3,5 milliarder kroner.
- Når vi ser lidt længere frem, ser det lysere ud.
Men det er stadig under forudsætning om, at økonomien ikke bliver trukket i den forkerte retning, siger Nicolai Wammen.
FacebookTwitterKopier linkEmner:Lars Løkke Rasmussen (politiker)|Nicolai Wammen (politiker)|Socialdemokraterne|Økonomi|Finansministeriet




https://www.dr.dk/nyheder/regionale/syd/provins-lokker-med-tredages-ophold-laegestuderende-staar-i-koe

Syd- og SønderjyllandProvins lokker med tredages ophold: Lægestuderende står i kø Sydvestjysk Sygehus i Esbjerg prøver alternative metoder for at komme lægemanglen til livs.
Anna Lyhne starter sin bachelor i medicin på Syddansk Universitet i Odense til september.
Hun meldte sig til sommerskolen i Esbjerg for at snuse til byen og kandidatuddannelsen på Sydvestjysk Sygehus.
 DR)Af Marie De Fine Skibsted, Susanne Kristine Terman Pedersen og Louise Mandrup27.
aug.
2019 kl.
15.
03Bemærk: artiklen er mere end 30 dage gammelLæs opUndervisning i kikkertkirurgi og øvelser i blodprøvetagning kombineret med fællesspisning og socialt samvær.
Det er noget af det, som de kommende medicinstuderende på Sydvestjysk Sygehus’ sommerskole i Esbjerg har mulighed for at prøve.
Og det er strømmet ind med tilmeldinger.
Den nye sommerskole for unge medicinstuderende, der løber over tre dage, er nemlig fuldt optaget, mens 21 håbefulde studerende står på venteliste.
Kandidatuddannelsen i medicin på SDU i EsbjergFra sommeren 2022 vil de første studerende kunne tage deres kandidatgrad i medicin på Syddansk Universitet i Esbjerg.
Uddannelsen får 30 pladser.
De første læger vil være uddannet fra Esbjerg i 2025-2026.
Region Syddanmark skønner, at antallet af nye læger, der slår sig ned i Esbjerg-området hvert år, vil stige med 18-30.
For selvom det først er om tre år – i sommeren 2022 - at medicinstuderende kan læse deres kandidat på Syddansk Universitet i Esbjerg, forsøger uddannelsen allerede nu at charmere unge til byen.
Derfor vækker det stor optimisme både blandt direktionen på Sydvestjysk Sygehus og hos ledelsen på Syddansk Universitet, at der er næsten dobbelt så mange ansøgere til den frivillige sommerskole, der netop nu bliver holdt på sygehuset, end der var plads til.
- Vi har ramt noget, de unge er interesserede i.
Og vi håber da, at interessen for sommerskolen er udtryk for, at de unge også kan finde på at vælge os til, når de skal tage deres kandidat om tre år, siger Anna-Marie Bloch Münster, der er lægefaglig direktør på Sydvestjysk Sygehus.
De 30 studerende, der begyndte på sommerskolen i dag, er blandt de første, som kan søge om at læse deres kandidat om tre år på SDU i Esbjerg.
 DR) 21 kommende medicinstuderende måtte nøjes med venteliste til de tre dages intensive charmeoffensiv i Esbjerg.
Derfor overvejer Sydvestjysk Sygehus nu også at oprette en vinterskole for at holde de unges interesse ved lige.
 DR) Fra sommeren 2022 kan lægestuderende vælge at tage deres kandidat på Syddansk Universitet i Esbjerg.
 DR) Sommerskolen er et samarbejde mellem Sydvestjysk Sygehus og Syddansk Universitet i håb om at trække flere studerende og i sidste ende flere læger til Esbjerg.
 DR)1 / 4De 30 studerende, der begyndte på sommerskolen i dag, er blandt de første, som kan søge om at læse deres kandidat om tre år på SDU i Esbjerg.
 DR)1 / 421 kommende medicinstuderende måtte nøjes med venteliste til de tre dages intensive charmeoffensiv i Esbjerg.
Derfor overvejer Sydvestjysk Sygehus nu også at oprette en vinterskole for at holde de unges interesse ved lige.
 DR)2 / 4Fra sommeren 2022 kan lægestuderende vælge at tage deres kandidat på Syddansk Universitet i Esbjerg.
 DR)3 / 4Sommerskolen er et samarbejde mellem Sydvestjysk Sygehus og Syddansk Universitet i håb om at trække flere studerende og i sidste ende flere læger til Esbjerg.
 DR)4 / 4’En god mulighed’Én af de unge, der har valgt at bruge den sidste del af sommerferien på sommerskole, er 21-årige Anna Lyhne fra Odense.
Hun starter sin bachelor i medicin på Syddansk Universitet i Odense til september.
- Jeg har aldrig været i Esbjerg før, så jeg så det både som en god mulighed for at snuse til min nye uddannelse, høre mere om den nye kandidatuddannelse i Esbjerg samtidig med, at jeg kan se, hvad Esbjerg kan tilbyde som studieby, siger hun.
Den tre dage lange sommerskole er blevet til i et samarbejde mellem sygehuset og Syddansk Universitet.
Jeg så det både som en god mulighed for at snuse til min nye uddannelse samtidig med, at jeg kan se, hvad Esbjerg kan tilbyde som studieby.
Anna Lyhne, medicinstuderendeSommerskoleeleverne skal både høre om den nye kandidatuddannelse, følge i hælene på en ung læge på sygehuset og opleve Esbjerg som studieby.
- Vi vil gerne have, at de studerende allerede nu skal vide, at der er mulighed for at komme til Esbjerg og læse videre.
De skal være i Odense i tre år, men det er rart for dem at vide allerede nu, at de måske skal rykke teltpælene op, siger Tina Kold Jensen, der er leder af kandidatuddannelsen på Syddansk Universitet i Esbjerg.
- Vi vil gerne vise dem, at Esbjerg kan være et godt alternativ til Odense.
Charmeoffensiv fortsætterSelvom sommerskolen kun varer i tre dage, er Sydvestjysk Sygehus og Syddansk Universitet slet ikke færdige med deres charmeoffensiv over for de unge lægestuderende.
Sygehuset overvejer både at oprette en vinterskole og tilbyde de unge sommerferiejobs.
På Syddansk Universitet er man i fuld gang med at forberede den nye kandidatuddannelse, og her er målet, at den skal være endnu bedre end den, der tilbydes i Odense.
- Uanset hvor de unge tager deres lægeuddannelse på SDU, så får de en fantastisk uddannelse.
Men i Esbjerg bliver det muligt for os at tilbyde en fast mentor, de studerende bliver tilknyttet en fast afdeling og får langt mere patientkontakt.
Det er nemmere at få til at fungere med 30 på en årgang frem for 180, siger Tina Kold Jensen.
Studiepladser på kandidatuddannelsen i medicin København: 509Odense: 258Aarhus: 448Aalborg: 150Esbjerg: 30 (fra 2022)Kilde: Region SyddanmarkAlternativ løsning på lægemanglenDet var tilbage i 2017, at Region Syddanmark i samarbejde med Syddansk Universitet sendte ansøgningen om at få lov til at starte en lægeuddannelse i Esbjerg til sundhedsministeren.
Det skete i kølvandet på flere års forgæves forsøg på at få flere læger til det sydvestjyske, hvor lægemanglen er stor.
I december 2018 var tilladelsen i hus.
- Vi ved, at vi mangler læger i både det vestjyske og sønderjyske, og vi ved også, at læger tit slår sig ned og arbejder i nærheden af, hvor de er blevet uddannet.
Så det her er vores bud på at løse problemet med lægemanglen, forklarer Stephanie Lose, formand for Region Syddanmark.
Sundhedsministeriet udgav tilbage i 2017 en lægedækningsrapport, hvor regeringens lægedækningsudvalg konkluderede, at det i højere grad er sociale eller familiemæssige relationer end jobbet, der har betydning for, hvor lægerne slår sig ned.
Erfaringer fra Aalborg peger i samme retning.
Her blev der i 2010 oprettet en lægeuddannelse, og det har betydet, at 15 ud af 21 medicinske kandidater er blevet i landsdelen efter endt uddannelse.
Det kunststykke håber regionsrådsformanden nu at kunne gøre Aalborg efter i det syd- og sønderjyske.
- Det er rigtig vigtigt, at vi sikrer lægedækningen.
Det er fundamentet for, at vi kan bo og trives i alle dele af landet.
Man skal have sin egen familielæge, man kan gå til, hvis man bliver syg.
Og man skal kunne blive behandlet af specialister på sygehuset, også selvom det ikke ligger i en af de største byer i landet, siger Stephanie Lose.
Unge læger begejstredeHos Foreningen af Danske Lægestuderende er formand Claas Johansen ikke overrasket over, at der er venteliste for at komme på sommerskole på Sydvestjysk Sygehus.
- Sygehuset i Esbjerg har et rigtig godt ry som klinisk praktikplads blandt de lægestuderende, så det overrasker mig faktisk ikke, at der er flere ansøgere end pladser til den her nye sommerskole, siger han.
Og formanden er helt enig i, at det er nemmere at flytte med de unge studerende end de færdiguddannede læger.
- Vi kan se på erfaringerne fra Aalborg, at ved at vende tingene på hovedet og flytte lægeuddannelsen ud i landet, er det nemmere at fastholde de færdiguddannede læger.
- Jeg tror da godt, at Esbjerg kan tolke den opbakning, de allerede nu ser til deres sommerskole, som et udtryk for, at de unge studerende gerne vil læse i byen, fortsætter Claas Johansen.
På Sydvestjysk Sygehus glæder den lægefaglige direktør sig til tre dage med de 30 studerende på sommerskolen, hvor hun håber at blive endnu klogere på, hvad der skal til for at få dem til at vælge at læse deres kandidat i Esbjerg.
- Det er både os på sygehuset, men også i kommunen og på universitetet, at det er rigtig vigtigt, vi får at vide, hvordan vi bedst muligt sikrer, at de unge mennesker også har lyst til at tage deres kandidatuddannelse her i Esbjerg.
- Jeg håber, at vi får vist dem på de her tre dage, at man både kan tage en fantastisk uddannelse på sygehuset, være en ung ambitiøs læge og have et godt familieliv i Esbjerg, siger Anna-Marie Bloch-Münster.
FacebookTwitterKopier linkEmner:Anna-Marie Bloch Münster (politiker)|Esbjerg|Hospitaler|Stephanie Lose (politiker)|Syddansk Universitet




https://www.dr.dk/nyheder/indland/teleskandale-forbud-mod-bande-gaelder-stadig

IndlandTeleskandale: Forbud mod bande gælder stadigAdvokat havde krævet forbuddet ophævet, fordi sagen er blevet udsat.
Nørrebrobanden Loyal to Familia (LTF) har været forbudt i snart et år.
Arkivfoto.
Af Emma Toft27.
aug.
2019 kl.
13.
18Bemærk: artiklen er mere end 30 dage gammelLæs opDet midlertidige forbud mod banden Loyal to Familia (LTF) gælder fortsat, selv om retssagen om bandens fremtid er blevet udsat.
Det har Københavns Byret besluttet.
Det var LTF's advokat, Michael Juul Eriksen, som havde krævet, at det administrative forbud mod banden blev ophævet.
Kravet stillede han ved et retsmøde i sidste uge, hvor dommer ved Københavns Byret Jens Stausbøll besluttede at udsætte hele den store retssag om opløsning af LTF som følge af skandalen om fejl i politiets teledata.
Opløsningssagen var ellers nær en afslutning, efter at den havde kørt i retten i et halvt år.
Michael Juul Eriksen mente, at det administrative forbud måtte ophæves, fordi sagen nu trækker ud.
Men sådan så anklagerne ikke på det.
Anklager Lasse Biehl sagde tidligere i dag i Københavns Byret, at forbuddet burde opretholdes af hensyn til den offentlige sikkerhed.
- LTF er stadig i live, og det er stadig aktuelt at opretholde forbuddet, sagde han.
Hvis forbuddet blev ophævet, og det derfor igen blev tilladt for banden at samles, bære bandens logoer og støtte den økonomisk, kunne det betyde ny kriminalitet, lød det fra anklager Lasse Biehl.
Men det afviste Michael Juul Eriksen.
Han sagde, at mange af dem, anklagemyndigheden anser som medlemmer af LTF, er på fri fod og kan lave kriminalitet, hvis de vil det.
Lige nu er 61 ud af 94 registrerede LTF-medlemmer frihedsberøvet for alvorlig kriminalitet.
Læs også:Teleskandale: Byret udsætter sag om forbud mod banden LTFTeleskandale skyld i udsættelseHele udsættelsen af forbudssagen er sket som følge af skandalen om fejl i politiets teledata.
Før sommerferien kom det frem, at der kunne være mangler ved de teleoplysninger om mistænktes færden, opkald og sms'er, som politi og anklagemyndighed har brugt i årevis i forbindelse med efterforskning, retsmøder og straffesager.
Og senest er sagen vokset, fordi det nu også har vist sig, at der har været fejl i oplysningerne om telemasternes egentlige placeringer.
Det har nu ført til, at brugen af teledata i retssager og ved retsmøder er suspenderet i foreløbigt to måneder.
Problemerne med teleoplysninger har ført til, at opløsningssagen mod LTF er blevet udskudt til 20.
, 21.
og 22.
november.
Her skal de sidste beviser og de afsluttende bemærkninger lægges frem.
I mellemtiden skal anklagemyndigheden gennemgå flere gamle domme mod en række personer med tilknytning til LTF, som er lagt frem i opløsningssagen.
I ti af 30 domme indgår teledata, og da der er blevet sat spørgsmålstegn ved beviserne i sagerne, skal de gennemgås på ny.
Det var for et år siden, den 4.
september 2018, at Københavns Politi besluttede at nedlægge et administrativt forbud mod LTF, selvom alle har ret til at samle sig i foreninger i Danmark - noget der er beskyttet af grundloven.
Det er det administrative forbud, som Københavns Byret skal vurdere under opløsningssagen, hvor det også skal afgøres, om LTF kan siges at være en forening, der virker ved vold.
FacebookTwitterKopier linkEmner:Michael Juul Eriksen (advokat)|Anklagemyndigheden|Københavns Byret|Kriminalitet|København




https://www.dr.dk/nyheder/politik/live-tv-alternativet-holder-pressemoede-om-sin-politiske-kurs






https://www.dr.dk/nyheder/indland/dmi-varsler-farligt-vejr-risiko-dobbelt-skybrud-paa-sjaelland

IndlandDMI varsler 'farligt vejr': Risiko for dobbelt skybrud på SjællandDer er risiko for lokale skybrud og torden i hele landet, varsler DMI.
Der er risiko for, at det kommer til at regne kraftigt resten af dagen, lyder det fra DMI.
Arkivfoto Af Emil Søndergård Ingvorsen27.
aug.
2019 kl.
14.
29Bemærk: artiklen er mere end 30 dage gammelLæs opDet bliver ikke kun stegende hedt her til eftermiddag og til aften.
For himlens sluser åbner sig også, og i hele landet kan det blive så regnfyldt, at der er risiko for skybrud.
Det betyder, at der kan falde mindst 15 milimeter regn på 30 minutter, skriver DMI i et varsel.
Desuden er der risiko for hagl og torden i hele landet, lyder det fra DMI.
Værst ser det ud i Midt- og Vestsjælland, hvor der indtil klokken fem minutter i et i nat kan falde mellem 25 og 35 milimeter regn i en periode på 30 minutter.
Hvis der falder mere end 30 milimeter regn, er der tale om et dobbelt skybrud.
- Vær forberedt på, at der er høj risiko for oversvømmelse af lavtliggende områder som for eksempel kældre, vejbaner og viadukter.
Nedsæt hastigheden, mens du kører, for at undgå akvaplaning og kør ikke ud i vand, hvor du ikke kan vurdere dybden.
Tjek tagrender, nedløbsrør og afløbsriste nær din bolig, lyder det i DMI's varsel.
Læs også:Hedebølge: Her rammer tropenattenDet kraftige nedbør betyder dog ikke, at man ikke kommer til at svede, hvis man bevæger sig uden for.
Her til aften er der nemlig stadig risiko for temperaturer på over 28 grader, hvilket regionalt kan udvikle sig til hedebølger i det vestlige- og centrale Jylland, på det vestlige Fyn, det vestlige Sjælland og det vestlige Lolland.
- Definitionen på hedebølge er en periode på tre sammenhængende dage, hvor maksimumtemperaturen målt samme sted overstiger 28 grader, skriver DMI i sit varsel.
(© dmi)FacebookTwitterKopier linkEmner:Danmarks Meteorologiske Institut|Vejret|Sjælland|Fyn|Jylland




https://www.dr.dk/sporten/fodbold/kvindelandsholdet/nadim-nyder-tilvaerelsen-og-storheden-i-psg-ellers-havde-jeg-ikke

KvindelandsholdetNadim nyder tilværelsen og storheden i PSG: ’Ellers havde jeg ikke spillet der’Nadia Nadim føler sig hjemme i den franske hovedstad og er klar til at indtage den helt store scene i europæisk fodbold.
Nadia Nadim føler sig godt tilpas i sin franske klub PSG og er både på jagt efter personlig og sportslig udvikling.
Af Anne Hedegaard Petersen27.
aug.
2019 kl.
13.
45Bemærk: artiklen er mere end 30 dage gammelLæs opFortuna Hjørring i Danmark.
Portland Thorns i USA.
Manchester City i England.
Paris Saint-Germain i Frankrig.
- Klubben har samlet et hold, der skal slå Lyon af tronen.
De er jo generelt meget stærke i Frankrig og hele Europa, og vi er dem, der kan vælte dem af tronen, håber jeg.
Nadia Nadim, Paris Saint-GermainNadia Nadims pågåmod og lyst til at lære forskellige tilværelser, kulturer og lande at kende afspejles i hendes fodbold-cv.
Når den 31-årige dansker føler, at hun har oplevet det, hun kom for både personligt og sportsligt, så går turen videre.
Det er sådan, hun trives bedst.
- Når jeg er et sted i et par år og føler, at jeg har udviklet mig som person, så har jeg et behov for at komme videre og lære noget nyt.
Netop den følelse ramte Nadim i vinter, og så blev England skiftet ud med Frankrig.
Siden januar har den danske landsholdsangriber haft en hverdag i Paris, og selvom hendes til tider rastløse sjæl river i hende, så har hun en følelse af, at hun er havnet det helt rigtige sted.
Lige nu.
- Jeg er der, hvor jeg skal være, for jeg føler mig hjemme her.
Jeg har bygget et bånd op med folk, som jeg har svært ved at finde andre steder.
- Og så må vi se, hvornår det ændrer sig, og jeg skal videre, siger Nadia Nadim, der lige nu er hjemme i Danmark og samlet med det danske landshold.
Torsdag møder de Malta, og på tirsdag møder de Israel i EM-kvalifikationen.
Nadia Nadim spillede for Fortuna Hjørring fra 2012 til 2015.
Her jubler hun efter en scoring med Skovbakken.
Hurra for den franske mentalitetI løbet af et par måneder efter skiftet til Paris i vinter fandt Nadia Nadim sig tilrette på PSG-mandskabet og i og omkring byen.
Hun spillede i foråret otte kampe for den franske klub og scorede tre mål.
I en fodboldklub som PSG er der intet at sætte en finger på.
Forhold, rammer og miljø er helt i top, og Nadim lever en tilværelse som professionel fodboldspiller.
En drøm for mange.
En drøm for hende.
Men det er noget helt andet, Nadim har lyst til at fremhæve om sin hverdag i Frankrig.
- Jeg elsker den franske mentalitet, og så elsker jeg at være i Paris.
- Maden er jeg ikke den store fan af, men alt andet er lige mig, fortæller Nadia Nadim.
Nadia NadimFødt i 1988 i AfghanistanSpiller til dagligt i Paris Saint-GermainHar tidligere spillet for Skovbakken, Fortuna Hjørring, Sky Blue FC, Portland Thorns og Manchester CityBlev den første flytning på det danske fodboldlandshold i 2009Har spillet 88 kampe på a-landsholdet og scoret 30 målEr ved at færdiguddanne sig til lægeBlev kåret til Årets Dansker i Berlingske i 2017Selv om baguette, snegle og frølår ikke er favoritten til aftensmads, så fortalte Nadim i juli, at hun har forlænget sin aftale med den franske hovedstadsklub.
Den løber til næste sommer, og det er hun rigtig glad for.
- Der er en storhed over at spille i PSG, ellers havde jeg ikke været der, siger Nadim Nadim, mens nu griner og fortsætter:- Det er en af de største klubber i Europa, hvis ikke i verden, og der er store ambitioner, siger Nadia Nadim.
Vil slå mestrene fra Lyon af tronenEn af de store ambitioner fra parisisk side er at være en konkurrent til de mangedobbelte franske mestre og Champions League-vindere fra Lyon.
En stor mundfuld, men som altid er selvtilliden og troen på egne evner intakt hos angriberen.
- Klubben har samlet et hold, der skal slå Lyon af tronen.
De er jo generelt meget stærke i Frankrig og hele Europa, og vi er dem, der kan vælte dem af tronen, håber jeg.
- Jeg synes, vi er tætte med Lyon.
Hvis du ser på resultaterne, bortset fra det seneste, hvor vi fik tæsk, så er vi tætte, og begge hold har vundet på skift.
Nadia Nadim var med, da Danmark vandt EM-sølv i Holland i 2017.
Her er Nadim efter sin scoring på straffespark i finalen mod Holland.
PSG sluttede i den forgangne sæson på andenpladsen i den franske liga efter altdominerende Lyon, der har taget guldmedaljerne 13 år i træk, og det vil Nadim og Paris Saint-Germain lave om på i år.
De to mandskaber møder hinanden i finalen i Supercuppen d.
21.
september, og Nadia Nadim glæder sig til at se, om sommerens seks ugers lange opstart har båret frugt.
- Jeg synes, vi har et rigtig stærkt hold med en god kombination af unge stjerner blandet med erfaring.
Så jeg glæder mig rigtig meget til at se, hvordan det kommer til at gå næste gang, vi møder dem.
Nadia Nadims næste vigtige kamp er med det danske landshold.
Danmark møder Malta i EM-kvalifikationen på torsdag.
En kamp du kan se på DR 1 fra kl.
17.
30 eller følge i LIGA på P3.
FacebookTwitterKopier linkEmner:Nadia Nadim (fodboldspiller)|Paris Saint-Germain|Frankrig|Lyon|Fodbold




https://www.dr.dk/nyheder/politik/midtjysk-bagland-gaa-af-loekke-og-jensen

Krise i VenstreSe temaPolitikMidtjysk bagland: Gå af Løkke og Jensen!
Venstres hovedbestyrelsesmedlemmer fra Midtjylland opfordrer Lars Løkke og Kristian Jensen til at trække sig.
Venstres midtjyske bagland vil af med både Lars Løkke Rasmussen og Kristian Jensen.
Af Anders Byskov Svendsen, Line Jenvall og Rikke Gjøl Mansø27.
aug.
2019 kl.
16.
26 | opdateret 27.
aug.
2019 kl.
17.
56Bemærk: artiklen er mere end 30 dage gammelLæs opVenstre har brug for en ny formand og næstformand.
Så kontant er meldingen fra de 23 medlemmer af Venstres hovedbestyrelse, der kommer fra Region Midtjylland.
Det midtjyske bagland holdt i aftes møde, og her blev det besluttet at gøre det klart over for Lars Løkke Rasmussen og Kristian Jensen, at de bør trække sig som formand og næstformand for Venstre.
DR Nyheder har fået læst udtalelsen til formandskabet op:"Af hensyn til Venstres fremtid, troværdighed og stabilitet opfordrer vi formandskabet til, at de omgående trækker sig kollektivt", lyder meldingen fra Region Midtjylland.
Hele udtalelsen til Løkke og JensenPå vegne af alle venstres hovedbestyrelsesmedlemmer i Region Midtjylland sendes hermed følgende:Af hensyn til Venstres fremtid, troværdighed og stabilitet opfordrer vi formandskabet til, at de omgående trækker sig kollektivt.
Denne beslutning vil vi tilstille pressen tirsdag den 27.
august 2019 kl.
19.
"Vi skal have tavlen visket ren"Kurt Mosgaard, der er formand i Venstre i Viborg, kalder det "rettidig omhu", at en samlet Region Midtjylland har bedt om formandskabets afgang.
- Vi skal have tavlen visket ren, siger han og tilføjer:- Der er kun én løsning: At de begge går af.
Til gengæld har han ikke noget svar på, hvem han i så fald gerne ser som afløsere på formands- og næstformandsposten.
- Der er rigtig mange gode mulige emner.
- Vi vil meget gerne høre fra de mulige kandidater, at de vil arbejde for, at der bliver mere medlemsindflydelse og demokrati i vores parti.
Vi har ikke været særligt imponerede over, at ledelsen på det seneste har kørt en ret enevældig linje, siger han og nævner Lars Løkke Rasmussens overraskende melding om en SV-regering i valgkampens slutspurt.
Jens Nicolaj Vejlgaard, der er formand for Venstre i Region Midtjylland, siger til TV Midtvest:- Hvis der skal ryddes op, så skal det være nu.
Vi har en rød regering, der er ræverød og spiller på alle fronter lige nu og her, og det skal vi have ryddet op i.
Og vi skal have en aktiv opposition, som kan arbejde frem mod at vinde valget, siger Jens Nicolai Vejlgaard til TV Midtvest.
FacebookTwitterKopier linkEmner:Lars Løkke Rasmussen (politiker)|Venstre|Region Midtjylland|Jylland|Viborg




https://www.dr.dk/nyheder/regionale/oestjylland/hoejesteret-har-talt-tommy-skal-et-halvt-aar-i-faengsel-kaempe-mod

ØstjyllandHøjesteret har talt: Tommy skal et halvt år i fængsel for at kæmpe mod Islamisk Stat i SyrienTommy Mørck fra Aarhus er som den første dansker kendt skyldig i at opholde sig i en konfliktzone uden myndighedernes tilladelse.
Tommy Mørck ankommer til Højesteret tirsdag 20.
august 2019.
Han er i Vestre Landsret blevet idømt seks måneders fængsel for at have kæmpet på kurdisk side mod Islamisk Stat i Raqqa-omådet i Syrien.
Af Sarah Friis Elkjær27.
aug.
2019 kl.
12.
16 | opdateret 27.
aug.
2019 kl.
13.
09Bemærk: artiklen er mere end 30 dage gammelLæs opHøjesteret har i dag ikke fundet grundlag for at ændre straffen på seks måneders ubetinget fængsel til aarhusianeren Tommy Mørck.
Han blev i både byretten og landsretten idømt seks måneders fængsel for overtrædelse af indrejse- og opholdsforbud i al-Raqqa-distriktet i Raqqa-provinsen i Syrien.
Aarhusianeren er den første dansker, der har været anklaget for at have opholdt sig i et konfliktområde uden myndighedernes tilladelse.
Tommy Mørck er ikke overrasket over dagens resultat, men han er overrasket over, at kun fem ud af syv dommere ville stadfæste dommen, hvor det i landsretten var seks ud af seks dommere.
- Det var en del af målet at få dem til at forholde sig til de aspekster, som vi kritiserer i loven.
Jeg synes, vi har et overblik over, hvad Højesteret tænker om det nu, siger han.
Planen har hele tiden været at gå videre til Den Europæiske Menneskerettighedsdomstol med dommen.
- Men vi skal lige se på det og lægge en plan.
Vi vil gerne prøve loven ved højeste instans, da vi mener, at den strider mod menneskerettighederne og måske også Grundloven og EU-loven, da indrejseforbuddet hindrer folk i at bevæge sig frit i verden, for det handler kun om bevægelse, siger han.
Loven ændret, men ikke dommenHøjesteret mener ikke, at Tommy Mørck skal frifindes som følge af, at der ikke længere gælder et krav om tilladelse til indrejse eller ophold i al-Raqqa-distriktet, da hans handlinger skal bedømmes efter den straffelovgivning, som var gældende på gerningstidspunktet.
Anklageskriftet beskriver op mod 25 rejser til Syrien, hvor aarhusianeren rejste ud for at kæmpe sammen med den kurdiske bevægelse YPG mod Islamisk Stat.
Det er et brud på loven om forbud mod indrejse eller ophold i visse konfliktområder, som trådte i kraft 30.
september i 2016.
Der er en strafferamme på op til seks års fængsel for at rejse ind eller opholde sig i visse konfliktområder uden at have fået myndighedernes tilladelse.
Tommy Mørck har siddet ti dage i fængsel under sagens forløb.
- 25.
februar mødte jeg op til afsoning og sad ti dage, hvor de smed mig ud, fordi vi fik godkendt ansøgningen til Højesteret.
Det var pænt kedeligt, men ikke så meget ud af seks måneder, siger han.
Fakta om indrejseforbudDen 30.
september 2016 blev det ulovligt at opholde sig i udvalgte konfliktområder i Syrien og Irak, medmindre man har fået tilladelse af politiet.
De forbudsramte områder udgør frem til 11.
juli 2019: Al-Bab-distriktet i Aleppo-provinsen, al-Thawrah-distriktet og al-Raqqa-distriktet i Raqqa-provinsen samt Deir al-Zour-provinsen i Syrien samt Mosul-distriktet i Ninewa-provinsen i Irak.
Efter 11.
juli 2019 gælder forbuddet Idlib-provinsen (ny) og Dayr Az Zawr-provinsen i Syrien.
Indrejseforbud skal gøre det lettere at straffe personer, der indrejser eller opholder sig i et konfliktområde for at deltage i en væbnet konflikt.
Kritisk over for lovenVestre Landsret idømte i november 2018 den dengang 40-årig Tommy Mørck seks måneders fængsel for ulovligt ophold i et konfliktområde.
Dermed stadfæstede landsretten dengang dommen fra Retten i Aarhus fra juni 2018.
Tommy Mørck har flere gange i forløbet erkendt at have begået lovbruddet.
Han er stærkt kritisk over for loven, da han mener, hans frihed ikke skal begrænses, og at loven rammer de forkerte grupper i stedet for kun at ramme Islamisk Stat og lignende islamistiske grupper.
Derfor ankede han også dommen fra byretten til landsretten i protest, og igen ankede han sagen fra landsretten til Højesteret.
Han har et politisk mål med at tage dommen op.
- Jeg synes stadig, at loven er forkert, og indholdet og begrundelsen i dommen er forkert.
Ved at få det fremhævet i medierne tvinger jeg politikerne til at forholde sig til det, for juridisk har jeg ikke noget at vinde, siger han.
Alle gangene har han vurderet sine chancer for frifindelse som små.
FacebookTwitterKopier linkEmner:Højesteret|Islamisk Stat|Syrien|EU-forhold|Kriminalitet




https://www.dr.dk/nyheder/indland/bagmandspolitiet-anmeldelsestidspunkt-i-dan-bunkering-sag-er-en-strid-om-ord

Sagen om Dan-BunkeringSe temaIndlandBagmandspolitiet: Anmeldelsestidspunkt i Dan-Bunkering-sag er 'en strid om ord'Chefen for Bagmandspolitiet svarer nu på kritik af redegørelse i sag om jetbrændstof til Syrien.
- Det er jo en strid om ord, om man kalder det et tip, en anmeldelse eller en henvendelse eller noget fjerde, siger SØIK’s chef, Morten Niels Jakobsen.
Af Line Gertsen, Mathias Friis, Astrid Fischer og Morten Frandsen27.
aug.
2019 kl.
13.
20Bemærk: artiklen er mere end 30 dage gammelLæs opChefen for Bagmandspolitiet, også kaldet SØIK, svarer nu på, hvorfor politiet i en redegørelse om Dan-Bunkering-sagen ikke fortalte, at SØIK allerede modtog en anmeldelse i sagen den 8.
november 2016.
Redegørelsen handler om, hvordan politiet har handlet i sagen om den fynske virksomhed, der lige nu efterforskes for, om de i strid med EU’s sanktioner har leveret brændstof brugt til russiske bombetogter i Syrien.
I redegørelsen – der er oversendt til Folketinget - oplyser SØIK, at de først fik en anmeldelse 6.
februar 2017.
Men i en hidtil hemmeligholdt mail fra SØIK til Udenrigsministeriet i december 2016, som DR har fået aktindsigt i, giver SØIK status på, hvad der er sket i sagen siden ”modtagelsen af anmeldelsen den 8.
november.
”Der er tale om, at SØIK har fået oplysninger om sagen fra Udenrigsministeriet, og i mailen bruger SØIK altså selv ordet ”anmeldelse” hele ni gange.
Men i redegørelsen bliver det ikke omtalt som en anmeldelse.
Læs også:Fortrolig mail sår tvivl om Bagmandspolitiets forklaring i brændstofsagSØIK’s chef, Morten Niels Jakobsen, vil ikke i dag i over for DR be- eller afkræfte, om der forelå en anmeldelse allerede i 2016.
Han siger, at SØIK har lagt et tidsforløb frem, og at det fremgår, at der har været en henvendelse fra Udenrigsministeriet i november 2016.
- Det er fuldstændig ligegyldigt- Det er jo en strid om ord, om man kalder det et tip, en anmeldelse eller en henvendelse eller noget fjerde.
Det er fuldstændig ligegyldigt.
Det vigtige er, når man ser tilbage på det forløb, der skulle vi have været mere på bolden allerede i efteråret 2016 og hurtigere have taget ansvar for en sag af så alvorlig karakter som den her, siger Morten Niels Jakobsen.
Men var det en anmeldelse?
- Det er jo en strid om ord.
Det er jo en lang diskussion, hvad man kalder det.
Men som chef for SØIK må du jo kunne sige, hvornår I fik den første anmeldelse i den her sag?
- Det er jo en strid om ord, om man kalder den henvendelse, der er fra Udenrigsministeriet for en anmeldelse eller et tip eller et opmærksomhedspunkt eller noget andet.
Vi har fuldstændig åbent lagt det tidsforløb frem, der har været.
I redegørelsen, der er sendt fra Rigsadvokaten, skriver SØIK, at de fik overdraget en række oplysninger i sagen fra Udenrigsministeriet 8.
november 2016.
Men det fremgår altså ikke, at der er sket en anmeldelse.
Og det er ifølge professor i forvaltningsret Sten Bønsing afgørende, hvilket ord der bliver brugt.
Ekspert: Ikke ligegyldigt- Det er ikke ligegyldigt, og det er ikke en strid om ord.
Det, der er på spil, er, om Folketinget har fået et retvisende billede af det forløb, der har været, hvor danske myndigheder, herunder SØIK, tilsyneladende ikke har efterforsket en sag, siger Sten Bønsing.
- Når man læser redegørelsen, må man forstå, at der først forelå en anmeldelse i foråret 2017, dvs.
efter de fleste af leverancerne af jetbrændstof, som I har beskrevet og, når det nu viser sig at være forkert, så er det alvorligt.
SØIK’s chef mener dog, at det afgørende er, at de har lagt tidsforløbet frem- Det, der er vigtigt, er, at det bliver lagt frem, hvornår vi er involveret i sagen.
Og det står klart, at det er vi fra den 27.
oktober 2016, siger Morten Niels Jakobsen.
Men vi har en mail, hvor SØIK selv omtaler en anmeldelse fra Udenrigsministeriet i november 2016 og ni gange bruger ordet anmeldelse.
Ville det så ikke være rigtigt at skrive i redegørelsen, at I faktisk fik en anmeldelse i november?
- Jamen altså vi har lagt det tidsforløb frem, som er beskrevet i den redegørelse.
Så kan man kalde det alle mulige ting.
Det afgørende er, at vi er inde i sagen.
Uddrag af mail fra SØIK til Udenrigsministeriet dateret 20.
december 2016, som DR har fået aktindsigt i.
SØIK-chef i juli: Anmeldelsestidspunktet er afgørendeI et interview med DR i juli måned fortalte SØIK-chef Morten Niels Jakobsen, at SØIK nu havde besluttet at overtage efterforskningen fra Fyns Politi, fordi der stadig ikke var kommet en afgørelse på anmeldelsen fra 6.
februar 2017.
- Det afgørende er, at vi kan konstatere, at der er kommet anmeldelse i 2017, og nu skriver vi 2019, og sagen er ikke afsluttet endnu.
Nu må vi sætte sagen i centrum og nå frem til en afgørelse hurtigst muligt, sagde han.
Dengang spurgte DR også Morten Niels Jakobsen til, om SØIK burde have gjort mere, da der i efteråret 2016 kom fortrolige efterretninger fra USA om virksomhedens mulige sanktionsbrud.
Og her fremhævede Morten Niels Jakobsen selv betydningen af anmeldelsestidspunktet.
Hvilken betydning har det for sagen, at der går tre år, fra I får nys om den første gang, til at I nu siger, der er behov for ny behandling?
- Nu er det afgørende jo anmeldelsestidspunktet, det er jo der, man normalt regner sagsbehandlingstiden fra, sagde Morten Niels Jakobsen.
Du kan se klip fra interviewet med Morten Niels Jakobsen nedenfor.
Ifølge professori forvaltningsret Sten Bønsing hæmmer det Folketingets mulighed for at føre kontrol med myndighederne, når SØIK i redegørelsen ikke oplyser, at der skete en anmeldelse i november 2016.
- Folketinget skal jo kunne bruge sådan en redegørelse til at vurdere, om der skal gribes politisk ind, derfor skal den være retvisende.
Der er det vigtigt, at man bruger de mest præcise ord, man kan finde.
Og når SØIK og UM har korresponderet om en anmeldelse, så skal det stå i den redegørelse, der skal oversendes til Folketinget.
Det er Rigsadvokaten, der har skrevet redegørelsen om Dan-Bunkering-sagens forløb hos myndighederne.
Rigsadvokaten har ikke ønsket at kommentere de oplysninger, DR har lagt frem om, hvorfor Udenrigsministeriets overdragelse af sagen til SØIK i november 2016 ikke omtales som en anmeldelse.
Dan-Bunkering afviser brud på sanktionerDan-Bunkering er ikke sigtet eller tiltalt i sagen og afviser at have brudt EU's sanktioner.
Dan-Bunkering har efter DR’s afsløringer erkendt at have leveret brændstof til de russiske tankskibe, som DR har omtalt.
Men i en mail til DR har virksomhedens advokat skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterneTirsdag eftermiddag skal justitsminister Nick Hækkerup (S) i samråd om sagen, og her vil flere retsordførere have svar på, hvorfor der ikke står i redegørelsen, at der skete en anmeldelse i november 2016.
FacebookTwitterKopier linkEmner:Bagmandspolitiet|Dan-Bunkering|Sten Bønsing (forsker)|Syrien|Offentlig forvaltning




https://www.dr.dk/sporten/tennis/tallene-fortaeller-historien-wozniackis-ringeste-saeson-i-12-aar

TennisTallene fortæller historien: Wozniackis ringeste sæson i 12 årStatistikkerne peger nedad over hele linjen, men den 29-årige dansker kan stadig forhindre karrierens dårligste år med et topresultat i US Open.
Af Peter Elsnab27.
aug.
2019 kl.
12.
13Læs opTallene tyder på, at Caroline Wozniacki har ramt muren.
Den 29-årige dansker er i gang med det, der kan blive hendes dårligste sæson på WTA Touren siden den første hele sæson i 2008.
Statistikkerne peger ganske tydeligt nedad, som det kan ses i grafikken herunder.
Hun indledte året som nummer tre på verdensranglisten, er fortsat rangeret som nummer 19 i verden – men kigger man isoleret på 2019, er hun nede som nummer 57.
Hendes sejrsprocent og indtjening er blevet mindre, hun har ingen turneringssejre på 2019-kontoen, og det er endnu ikke lykkedes hende at besejre en top 10-spiller – ofte når hun slet ikke frem til de afgørende kampe mod modstandere af den kaliber.
- Det ser lidt bekymrende ud, konstaterer tenniseksperten Michael Mortensen – tidligere topspiller, toptræner for blandt andre Caroline Wozniacki og nuværende ekspertkommentator for Eurosport.
Hun kan ikke cruise igennem på sin gode fysik som tidligere.
Når hun ikke kan træne igennem, bliver hun også mere mentalt skrøbeligMichael Mortensen- Hun har haft en sæson uden mulighed for kontinuitet i turneringsdeltagelse og træning, og det har været sporadisk med de gode resultater i denne sæson, siger Michael Mortensen.
Det er snart et år siden, at Caroline Wozniacki stod frem og fortalte om den leddegigt, der plagede hende, og sygdommen kan aflæses i både hendes spil og resultater.
- Hun har tabt en del tætte kampe, og i dem har hun ikke lignet sig selv.
Hun spiller oftere henholdende og tøvende og har store udfald i kampene.
Hun går på kompromis med sin spillestil, mangler nogle gange energi og begynder at spille anderledes, end når hun fysisk er på 100 procent.
- Hun kan ikke cruise igennem på sin gode fysik som tidligere.
Når hun ikke kan træne igennem, bliver hun også mere mentalt skrøbelig, og alt det ved modstanderne også, så de lægger sig ikke ned.
Der kommer hele tiden nye, fandenivoldske spillere med et vanvittigt højt niveau, og de har ikke den respekt for topspillere som Caroline Wozniacki, som de tidligere ville have haft, siger Michael Mortensen.
Wozniacki tidligere kontra nuGennemsnitligt fra 2008 til 2018 i forhold til 2019 til dato:Ranglisteplacering ved udgangen af året: 8 i snit mod 57 nuSejrsprocent: 71 mod 54 i årSejrsprocent i Grand Slam-kampe: 71 i snit mod 57 i årSejrsprocent i tresætskampe: 62 mod 17 i årSejre mod top 10-spillere: 5 per år mod 0 i årVundne turneringer: 3 per år mod 0 i årPræmiepenge: 3,1 mio.
dollars per år mod 0,6 mio.
dollars i årModstanders gennemsnitlige rangering i nederlagene: 33 mod 51 i årStatistikkerne understreger dette, og man kan blandt andet også se, at Wozniackis sejrsprocenter i kampe, der går over tre sæt, er faldet markant.
Blot en ud af syv tresætskampe har hun vundet i denne sæson, hvor hun ellers gennem hele karrieren har vundet langt over halvdelen af de kampe, hvor to lige spillere har skullet finde vinderen i det tredje og afgørende sæt.
- Tredje sæt har været et kæmpe problem for hende i år, fordi fysikken driller.
Hun bakker lidt i tredje sæt og forsøger at skjule træthed, men modstanderne gennemskuer det, og de er gode til at træde i karakter, når de lugter chancen.
Så selvom Caroline vinder første sæt klart, bliver de ved, siger Michael Mortensen.
Ellers nok at juble overI gennemsnit har modstanderne i nederlagene også en lavere rangliste-placering end tidligere, men set over Caroline Wozniackis snart 12 hele sæsoner på de kvindelige professionelle tennisspilleres WTA Tour er der ellers nok at juble over.
De højest seedede i US OpenNaomi Osaka, JapanAshleigh Barty, AustralienKarolina Pliskova, TjekkietSimona Halep, RumænienElina Svitolina, UkrainePetra Kvitova, TjekkietKiki Bertens, HollandSerena Williams, USAAryna Sabalenka, HvideruslandMadison Keys, USASloane Stephens, USAAnastasia Sevastova, LetlandBelinda Bencic, SchweizAngelique Kerber, TysklandBianca Andreescu, CanadaJohanna Konta, StorbritannienHun har vundet flere finaler, end hun tabt (30-25), og er finalen blevet tvunget ud i tredje og afgørende sæt har hun langt oftere vundet end tabt (13-5) - og nederlagene i et eventuelt tredje finalesæt er faldet mod topspillerne Elena Dementieva, Kim Clijsters, Julia Görges, Venus Williams og Angelique Kerber.
Caroline Wozniacki er også en af blot 27 spillere, der har toppet WTA-ranglisten siden indførelsen i 1975.
I alt har hun haft 71 uger som nummer 1 i verden, hvilket kun otte spillere har overgået i løbet af ranglistens 44-årige levetid - og blot tre spillere har gennem tiderne indspillet flere præmiepenge end den 29-årige dansker.
Og situationen pt.
er jo ikke anderledes, end at hun med et godt resultat i US Open stadig kan vende udviklingen.
Men det kræver et godt tilløb at hoppe over den mur, hun har ramt.
- Det ER hårde odds, erkender Michael Mortensen.
- Problemet er, at selvom hun spiller sublimt den ene dag, så kan hun vågne og være fuldstændig uden energi den næste.
Det gode ved en Grand Slam-turnering er til gengæld, at der som regel er en hviledag mellem kampene, og det er godt, fordi hun så kan nå at komme til hægterne igen.
Hun er også enormt ærekær og mentalt stærk, hun elsker at spille tennis, og hun kan piske sig selv til at få det bedste fremMichael Mortensen- US Open er også en turnering, hvor hun tidligere har leveret flotte resultater, den foregår i hendes egen by, og amerikanerne har altid taget hende til sig.
Jeg synes også, lodtrækningen ser fornuftig ud, vurderer Michael Mortensen.
- Hun er også enormt ærekær og mentalt stærk, hun elsker at spille tennis, og hun kan piske sig selv til at få det bedste frem.
Hun vil gerne vise, at man stadig skal regne med hende, og der skal ikke så meget til, før hun bliver kickstartet.
Så hvis hun føler sig godt tilpas, og fysikken kan holde til det, så kan hun stadig nå langt.
Men det er trods alt svært at se hende vinde syv kampe i træk …, lyder det fra Michael Mortensen.
Hvis Caroline Wozniacki rent faktisk skulle levere miraklet og vinde US Open, vil det sammen med Australian Open-sejren i 2018 være en karrierens største triumf.
Det vil samtidig rette op på de fleste af de dårlige tal for sæsonen.
Hun vil teoretisk set kunne rykke op som nummer syv på årsranglisten, sejrsprocenterne vil få et pænt nyk op, og de 3,85 millioner dollar for at vinde US Open vil også gøre sæsonen til en af de bedre.
Og alt i alt vil Caroline Wozniacki med en sejr i US Open nok være ganske tilfreds med 2019-sæsonen …Caroline Wozniacki er seedet som nummer 19 og skal i første runde møde den 25-årige kineser Yafan Wang, der rangerer som nummer 50 i verden.
Kampen spilles tirsdag aften.
FacebookTwitterKopier linkEmner:Caroline Wozniacki (tennisspiller)|Venus Williams (tennisspiller)|Tennis|USA|Australian Open




https://www.dr.dk/nyheder/politik/loekke-trodser-opfordring-fra-baglandet-naegter-traekke-sig-som-formand

Krise i VenstreSe temaPolitikLøkke trodser opfordring fra baglandet: Nægter at trække sig som formandDet utilfredse bagland må stille med en modkandidat på landsmødet, hvis de vil have ny formand for Venstre.
Lars Løkke Rasmussen har ikke tænkt sig at opgive formandsposten i Venstre uden kamp.
Af Line Jenvall og Christine Cordsen27.
aug.
2019 kl.
17.
02 | opdateret 27.
aug.
2019 kl.
18.
00Bemærk: artiklen er mere end 30 dage gammelLæs op- Jeg synes, det er en forkert og forhastet beslutning, som jeg ikke deler, og derfor vil jeg fortsat søge opbakning hos de 850 delegerede, der er ved Venstres landsmøde, lyder det fra Lars Løkke RasmussenVenstre-formanden viger altså ikke en tomme, selvom klare stemmer fra partiets bagland kræver en ny ledelse af partiet.
- Jeg flyttede partiet under valgkampen, og vi står nu stærkere end nogensinde.
- Den linje, jeg og vi har lagt, tror jeg er rigtig og nyder bred opbakning hos vores 35.
000 medlemmer og de mere end 800.
000, der har stemt på os.
Og jeg synes, jeg er den rigtige til at stå i spidsten for den, fastslår Lars Løkke Rasmussen.
Læs også:Magtfuld Venstre-region presser Løkke og Jensen: Opfordrer formandskabet til at trække sigKontakt osHar du input til denne historie, eller er der andet, du synes, vi skal kigge nærmere på, så skriv til DR's politiske redaktion på politik@dr.
dk.
Én ting, der selvfølgelig må gælde, er, at vi selvfølgelig ikke kan have to forskellige politiske linjer i partiet.
Lars Løkke Rasmussen, formand for Venstre'Selvfølgelig gør det indtryk'Alligevel gør det indtryk på den mangeårige formand, at hans bagland er så utilfreds med ledelsen, at de vil skifte ham ud.
- Selvfølgelig gør det indtryk.
- Men jeg vil også gerne udfordre deres synspunkt, og det er derfor jeg ser frem til den drøftelse, som vi skal have på hovedbestyrelsesmødet og ikke mindst til debatten på landsmødet, siger Lars Løkke Rasmussen.
Han har selv advokeret for at rykke landsmødet frem.
Det er planlagt til at foregå midt i november, men der er behov for en afklaring om den fremtidige partiledelse, inden Folketinget åbner 1.
oktober, lød det fra Lars Løkke Rasmussen i en video på Facebook søndag aften.
Kaotisk måned i VenstreMandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
Mandag den 12.
august: Kristian Jensen siger, at der ikke er nogen ændringer i Venstres formandskab.
Onsdag den 14.
august: Forretningsudvalget i Venstre holder møde.
Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitisk aktive og en del af Venstres bagland.
Søndag den 25.
august: Lars Løkke Rasmussen slår fast, at han vil blive som formand, og at han ønsker, at partiets landsmøde rykkes frem til afholdelse inden Folketingets åbning i starten af oktober.
Mandag den 26.
august: Venstres kommuneforeningsformænd i Region Midtjylland mødes for at diskutere deres holdning til partiets fremtidige ledelse.
Mødet slutter med, at der bliver sendt en mail på vegne af 23 midtjyske medlemmer af Venstres hovedbestyrelse med en opfordring tli Lars Løkke og Kristian Jensen om at trække sig.
Tirsdag den 27.
august: Lars Løkke Rasmussen afviser opfordringen fra det midtjyske bagland.
Han siger, at han vil søge genvalg som formand på Venstres landsmøde.
Kun plads til én politisk linjeI sidste ende handler det hele om politik, ikke om personer, mener Lars Løkke Rasmussen.
Man kan jo ikke puste ild i noget, hvis der ikke er nogen gløder.
Men dem skulle man hellere slukke – fremfor at brænde det hele af, som nogle har travlt med at gøre i øjeblikket.
Lars Løkke Rasmussen, formand for VenstreHan påpeger, at det var et interview i Berlingske, hvor næstformand Kristian Jensen kritiserede netop hans nye politiske kurs i retning af et SV-samarbejde, som han luftede under valgkampen.
Herefter flammede debatten op i Venstre.
- Men det skal man jo ikke bruge til at sprænge det hele i luften – det skal man jo bruge til at finde ud af, hvilken linje der skal gælde.
Politik handler jo om politik i første række – og dernæst personer, siger Lars Løkke Rasmussen.
Han afviser, at samarbejdet i formandsskabet, og hans personlige kemi med næstformand Krisitan Jensen i det hele taget, skulle være dårlig.
- Men én ting, der selvfølgelig må gælde, er, at vi selvfølgelig ikke kan have to forskellige politiske linjer i partiet, siger Lars Løkke Rasmussen.
Adspurgt om han kan forstå, at der er nogle, der synes, det er på tide, linjen bliver lagt af nogle andre, lyder svaret:- Det er klart, at man kan jo ikke puste ild i noget, hvis der ikke er nogen gløder.
Men dem skulle man hellere slukke – fremfor at brænde det hele af, som nogle har travlt med at gøre i øjeblikket.
KrisestemningBaglandet i Venstre har de seneste uger diskuteret ledelsens fremtid på møder i hele landet.
I aftes var de midtjyske Venstre-spidser i form af kommuneforeningsformændene fra Region Midtjylland samlet.
Det er et område, der vejer tungt i partiet og sidder på mere end en femtedel af de delegerede med stemmeret til landsmødet.
Læs også:Løkke-kritikere har fået nok: 'De ser et spøgelse i partiet'Beskeden herfra til Lars Løkke og Krisitan Jensen er i dag blevet meldt klart ud.
Samtlige hovedbestyrelsesmedlemmer i Region Midtjylland opfordrer dem til at trække sig begge to.
Du kan se hele interviewet med Lars Løkke Rasmussen herunder.
Artiklen fortsætter under videoen.
I weekenden mødes både Venstres forretningsudvalg og partiets hovedbestyrelse også med det uomgængelige spørgsmål på dagsordenen om, hvem der skal stå i spidsen for Venstre frem mod næste valg.
Både regionsrådspolitikere og kommuneforeningsformænd har også ytret ønske om en ny ledelse, mens en lang række folketingsmedlemmer har erklæret deres støtte til Lars Løkke Rasmussen.
Næstformand Kristian Jensen har endnu ikke villet tage stilling til opfordringen om, at han og Lars Løkke bør trække sig.
Læs også:Midtjyske Venstre-folk: 'Situationen er uholdbar'- Det er sådan, at vi har et møde på fredag og lørdag.
Der har baglandet mulighed for at snakke direkte med ledelsen, og det synes jeg, vi skal respektere, siger han.
Kristian Jensen er selv valgt i Midtjylland.
FacebookTwitterKopier linkEmner:Lars Løkke Rasmussen (politiker)|Venstre|Jylland|Region Midtjylland|Valg og folkeafstemninger




https://www.dr.dk/nyheder/politik/loekke-kritikere-har-faaet-nok-de-ser-et-spoegelse-i-partiet

Krise i VenstreSe temaPolitikLøkke-kritikere har fået nok: 'De ser et spøgelse i partiet'Få en forklaring på, hvorfor Venstre lige nu befinder sig i en alvorlig krise.
Dele af baglandet i Venstre er utilfredse med kævl og stridigheder på Christiansborg og vil have udskiftet hele ledelsen med Lars Løkke Rasmussen og Kristian Jensen.
Af Theis Lange Olsen27.
aug.
2019 kl.
11.
55Bemærk: artiklen er mere end 30 dage gammelLæs opSkal Venstre køre videre med den nuværende ledelse bestående af Lars Løkke Rasmussen og Kristian Jensen, eller skal der helt nye folk til?
Det er dét helt centrale spørgsmål, der i disse dage bliver stillet på en række møder i partiets bagland.
Ifølge iagttagere er det så simpelt - det handler om personer, ikke om politik.
- Lige her og nu er det et personspørgsmål.
Altså hvad det er for en ledelse, man synes skal stå i spidsen for Venstre de næste fire år, siger Venstre-kenderen Jarl Cordua, der er liberal kommentator og radiovært.
Der findes ellers markante skillelinjer i Venstre, når det handler om politik.
Det kunne efter synet på EU eller på islam og indvandringens konsekvenser.
Men de er altså trådt i baggrunden i den aktuelle situation.
Læs også:Midtjyske Venstre-folk: 'Situationen er uholdbar'Det er fortsat uklart, hvor dybt oprøret i Venstre stikker, men klart er det, at stærke kræfter i baglandet vil afsætte både Lars Løkke Rasmussen og Kristian Jensen.
De to Venstre-spydspidser kom som bekendt op af en kælder i Odense Kongres Center 4.
juni 2014 efter et maratonmøde.
Et møde der siden har sat sine tydelige spor i partiet.
Lars Løkke Rasmussen var dengang af flere medier dømt færdig som formand for Venstre efter en række sager om partikassens sponsorat af hans tøjforbrug og luksusrejser på klimaorganisationens GGGI's regning.
Herunder kan du se interview med Lars Løkke Rasmussen (V), kort før det sagnomspundne møde i Odense i juni 2014:Men efter et syv timer langt møde bag lukkede døre var hans politiske karriere reddet, selvom dele af Venstre-baglandet havde satset på, at Kristian Jensen kunne gennemføre et kup mod formanden.
Gider ikke balladeIfølge DR Nyheders politiske analytiker, Jens Ringberg, spiller begivenhederne i juni 2014 da også en ganske stor rolle i den krise, Venstre nu er kastet ud i.
- Dengang blev der skabt en forventning om, at Lars Løkke Rasmussen og Kristian Jensen kunne arbejde sammen – og hos mange også en forventning om, at Lars Løkke Rasmussen på et tidspunkt fredeligt ville give faklen videre til Kristian Jensen, siger han.
Fredeligt har det på ingen måde været i Venstre efter sommerferien.
Baglandet kunne allerede kort inde i august konstatere, at fordelingen af ledelsesposter i partiets folketingsgruppe skabte ballade.
Her blev blandt andre Inger Støjberg (V), der var en af partiets store stemmeslugere ved folketingsvalget i juni, fravalgt til fordel for Sophie Løhde (V) efter en afstemning om, hvem der skulle sidde i den nye gruppeledelse.
Men det var Kristian Jensen, der for alvor kickstartede krisen med et interview i Berlingske, hvor han gik direkte imod Lars Løkkes tanker om en SV-regering.
Venstres nestor, Claus Hjort Frederiksen, opfordrede efterfølgende på et dramatisk sommergruppemøde 9.
august Kristian Jensen til at trække sig som partiets næstformand.
Han mente, at næstformanden undsagde formand Lars Løkke Rasmussen med interviewet i Berlingske.
Kristian Jensen afviste dog at trække sig, og efterfølgende er der blevet lavet et notat, der klarlægger arbejdsfordelingen i Venstres politiske ledelse.
Men det har altså ikke kunnet dæmpe gemytterne i Venstre.
- Der er ikke noget mere frustrerende for folk i et politisk partis bagland end at sidde og se på ballade i partiet på Christiansborg – det gider de bare ikke.
Dertil kommer, at Lars Løkke Rasmussen, ud over at han har leveret mange resultater, også har slidt en hel del på sit partis tålmodighed med forskellige sager.
- Endelig så kigger mange allerede frem mod valget i senest 2023 – og dér har de svært ved at se Lars Løkke Rasmussen og Kristian Jensen føre partiet tilbage til magten, siger Jens Ringberg.
Herunder kan du se en video fra 2014, hvor Lars Løkke Rasmussen og Kristian Jensen er kommet op fra kælderen efter et maratonmøde:Mange i baglandet har også den opfattelse, at Venstre efter det dramatiske møde i Odense i 2014 har været styret alt for meget ud fra netop den begivenhed.
- Dem, der gerne ser Lars Løkke gå, vil af med det spøgelse eller det regime, der har været de sidste fem år.
Specielt i folketingsgruppen har der været en opdeling, hvor nogle har holdt med formanden og andre med næstformanden, og mange beslutninger og uddeling af poster er sket i lyset af, hvem man holdt med, siger Jarl Cordua.
- Det mener mange har været usundt for partiet, og de mener, at hvis man fjernede dem begge, kan man få det Venstre tilbage, som var engang, hvor der var opbakning til én formand.
Det er den analyse, mange i Venstres bagland abonnerer på.
Der er bare det problem, at Lars Løkke Rasmussen er uenig og ikke har tænkt sig at flytte sig, siger kommentatoren.
Dengang blev der skabt en forventning om, at Lars Løkke og Kristian Jensen kunne arbejde sammen – og hos mange også en forventning om, at Løkke på et tidspunkt fredeligt ville give faklen videre til Kristian JensenJens RingbergLars Løkke Rasmussen meldte søndag aften ud på Facebook, at han ikke vil flytte sig fra formandsposten frivilligt.
I opslaget på det sociale medie beder Lars Løkke Rasmussen også hovedbestyrelsen i Venstre om at fremrykke landsmødet, så det flyttes fra november til afholdelse inden Folketingets åbning i starten af oktober.
Møde i weekenden kan blive afgørendeFlere medlemmer af Venstres folketingsgruppe var mandag ude og støtte Lars Løkke Rasmussen.
De bruger ofte som argument for støtten, at han sikrede fremgang til partiet, både ved europaparlamentsvalget og ved folketingsvalget, hvor Venstre gik ni mandater frem.
Det er bare langt fra sikkert, at det er nok til at sikre ham opbakning til at fortsætte som partiformand, lyder det fra Jens Ringberg.
- Lars Løkke Rasmussen er ikke den første partiformand i Danmark, der må konstatere, at selv ret fine valgsejre ikke er nogen garanti for at beholde sin post.
Så utaknemmeligt og brutalt er politik.
Hvor dybt stikker det her oprør – kan du sige noget om, hvor du tror, det ender?
- Jeg tør ikke spå om, hvor det her ender, men det er ikke en givet sag, at Lars Løkke Rasmussen bliver ved med at stå i spidsen for Venstre – og da slet ikke hvis vi kigger helt frem til næste valg, siger Jens Ringberg.
I weekenden mødes først Venstres forretningsudvalg og herefter hovedbestyrelsen.
Her afgøres det, om partiets landsmøde fremrykkes.
Balladen i Venstre•Mandag den 5.
august: Det udløser kampvalg, da Venstres folketingsgruppe skal finde en ny næstformand.
Sophie Løhde ender med at vinde over Inger Støjberg.
Støjberg var ellers Lars Løkke Rasmussens foretrukne til posten.
•Torsdag den 8.
august: I et interview i Berlingske lægger Kristian Jensen afstand til Lars Løkke Rasmussens tanker om en SV-regering.
•Fredag den 9.
august: Claus Hjort Frederiksen opfordrer Kristian Jensen til at trække sig.
Han mener, at næstformanden undsiger formand Lars Løkke Rasmussen med interviewet i Berlingske.
Kristian Jensen afviser at trække sig.
•Søndag den 11.
august: Claus Hjort Frederiksen skriver på Facebook, at det delte formandskab i Venstre er slut.
Siden 2014 har Venstre ellers givet udtryk for, at partiet har et delt formandskab mellem Løkke og Jensen.
•Mandag den 12.
august: Kristian Jensen siger, at der ikke er nogen ændringer i Venstres formandskab.
•Onsdag den 14.
august: Forretningsudvalget i Venstre holder møde.
•Torsdag den 15.
august: Claus Hjort Frederiksen trækker sit krav om Jensens afgang tilbage.
Jensen siger, at der nu er luftet ud og skabt klarhed og opbakning til formanden og næstformanden.
•Søndag den 18.
august: Lars Løkke Rasmussen erkender i et interview, at han selv kunne have gjort mere for at undgå den krise, der har præget Venstre.
•Mandag 19.
august: Tiden er inde for Lars Løkke Rasmussen og Kristian Jensen til at sætte Venstre og det liberale Danmark højere end deres egne personlige ambitioner, skriver to kronikører i Jyllands-Posten, der er lokalpolitiske aktive og en del af Venstres bagland.
•I løbet af den seneste uge er der også afhold to stormøder med lokalformænd fra Venstre.
•Søndag den 25.
august: Lars Løkke Rasmussen slår fast, at han vil blive som formand, og at han ønsker, at partiets landsmøde rykkes frem til afholdelse inden Folketingets åbning i starten af oktober.
FacebookTwitterKopier linkEmner:Inger Støjberg (politiker)|Lars Løkke Rasmussen (politiker)|Venstre|Odense|Valg og folkeafstemninger




https://www.dr.dk/nyheder/penge/regeringen-finder-ekstra-45-milliarder-kroner-i-skjult-pensionsskat

PengeRegeringen finder ekstra 45 milliarder kroner i 'skjult' pensionsskatFinansministeriet opjusterer og regner med ekstra indtægter på 45 milliarder kroner.
Finansminister Nicolai Wammen (S) præsenterede i dag den Økonomiske Redegørelse.
Af Mathias Sommer27.
aug.
2019 kl.
12.
49Bemærk: artiklen er mere end 30 dage gammelLæs opMed er par klik på lommeregneren har statens økonomer markant skruet op for forventningerne til de offentlige finanser i år og næste år.
Ved udgangen af sidste år troede den daværende regering, at der ville være et mindre underskud på de offentlige finanser de næste år.
Men ifølge den nye regerings første Økonomiske Redegørelse, som udkom i dag, er forventningen nu et overskud på to procent af BNP i år og en halv procent næste år.
Forklaringen er pensionsafkastskatten, som alene i år forventes at tilføre den statslige bundlinje 43,5 milliarder kroner i ekstra indtægter.
For 2020 er ventes indtægterne fra pensionsafkastskatten at være eksta 13 milliarder kroner i forhold til skønnet fra december sidste år.
- Vi har en pensionsformue på over 3.
000 milliarder kroner.
Så kan man regne sig frem til, at hvis der kommer små ændringer i renter eller afkastet, så kan det få ret store konsekvenser for, hvad der kommer ind i indtægter, siger Michael Svarer, der er professor i økonomi ved Aarhus Universitet og formand for De Økonomiske Råd.
I begyndelsen af året forventede den daværende regering et underskud på to milliarder kroner i år.
Nu ventes der et plus på 44 milliarder kroner.
De lave renterPensionsafkastskatten - bedre kendt som Pal-skatten - er på 15,3 procent af pensionsafkastet.
Så når kurserne på aktier og obligationer stiger, ryger der også mere i statskassen.
Pal-skatten er også blevet kaldt 'en skjult skat', fordi de færreste danskere er opmærksomme på skatten, der lægges på pensionsformuen.
- Det afkast, der kommer, er meget afhængigt af, om det er et år, hvor det går godt på de finansielle markeder.
Og vi har i år set, at renten bliver ved med at falde, og det er nok også derfor, man har opjusteret skønnet, siger Michael Svarer.
Pal-skattenPensionsafkastskatten (også kaldet PAL-skat, hvor PAL er en forkortelse af Pensionsafkastbeskatningsloven) er den skat, der årligt betales af det løbende afkast (renter, kursgevinster, udbytte mv.
) af al dansk pensionsopsparing.
Skattesatsen er p.
t.
på 15,3 %.
Skatten har store årlige udsving, ikke mindst pga.
kursgevinster og -tab på pensionsformuerne, men er en væsentlig indtægtskilde for staten.
I den økonomiske redegørelse skriver regeringen, at det er udsigten til rekordlave renter i lang tid og stigende aktiekurser, som er baggrunden for det nye skøn, der altså ser ud til at sende ekstra 43,5 milliarder kroner i statskassen i år.
- Det er da et stort beløb.
43 milliarder kroner er mange penge, som vil polstre den faktiske offentlige saldo, hvis skønnet holder stik, siger Michael Svarer.
En lav rente giver større investeringslyst og flytter flere penge over i børsnoterede selskaber, som dermed bliver mere værd.
For obligationer betyder den faldende rente, at kursen på obligationerne stiger, hvilket også giver ekstra skatteindtægter.
- Den lave rente har manifesteret sig i, at der har været højere afkast på de finansielle marked, siger Svarer.
Derfor er der ekstra indtægter fra Pal-skatten•De forventede indtægter fra pensionsafkastskatten er opjusteret med 43½ mia.
kr.
i 2019 og 13¾ mia.
kr.
i 2020 i forhold til decembervurderingen.
•Opjusteringen afspejler primært nedjusterede renteforventninger i forhold til decembervurderingen og skal blandt andet ses i lyset af det fortsatte rentefald gennem første halvdel af 2019.
•Den generelle nedjustering af de forventede renter betyder, at afkast på obligationer og derivater skønnes højere, hvilket trækker bruttoafkastet og dermed skønnet for PAL-skatten i positiv retning.
•Hertil kommer, at afkastene på aktiemarkederne generelt har været højere gennem første halvår 2019 end forudsat ved decembervurderingen, hvilket ligeledes trækker i retning af højere indtægter fra pensionsafkastskatten.
De skønnede indtægter fra pensionsafkastskatten er behæftet med betydelig usikkerhed, og kan ændre sig meget i løbet af forholdsvis kort tid.
•Kilde: Finansministeriet.
Påvirker ikke råderummetSelv om den statslige pengetank altså kan se frem til ekstra polstring fra Pal-skatten, så kommer de øgede indtægter ikke til at ændre på regeringens førte økonomiske politik.
Udsvingene i Pal-skatten anses nemlig som et midlertidigt forhold, fordi aktiekurserne går op og ned.
Derfor indgår de nye indtægter fra Pal-skatten ikke i de beregninger, som ligger til grund for det såkaldte økonomiske råderum.
Det er det økonomiske råderum, som politikerne bruger til at fordele penge på finansloven.
- Det er op til politikerne, hvad de her ekstra penge skal bruges til.
Men når man snakker om, hvor mange penge der er, så tager man højde for, hvad der er midlertidigt, og hvad der ikke er.
Og det er ikke hensigtsmæssigt at styre de offentlige udgigter efter midlertidige udsving, siger Michael Svarer.
FacebookTwitterKopier linkEmner:Michael Svarer (økonom)|Økonomi|Skatter og afgifter|Finansministeriet|Det Økonomiske Råd




https://www.dr.dk/nyheder/politik/regionsraadsmedlem-i-venstre-vender-tommelfingeren-ned-til-loekke-og-jensen

Krise i VenstreSe temaPolitikRegionsrådsmedlem i Venstre vender tommelfingeren ned til Løkke og JensenHoldningen deles af et flertal af Venstres medlemmer i Region Midtjylland, siger Jørgen Winther.
"For Venstres skyld, for partiets skyld, synes jeg, at Lars Løkke bør trække sig," lyder det fra Jørgen Winther, der er medlem af Region Midtjylland for Venstre.
Af Anders Byskov Svendsen, Thomas Klose Jensen og Line Jenvall27.
aug.
2019 kl.
12.
06Bemærk: artiklen er mere end 30 dage gammelLæs opSå længe Lars Løkke Rasmussen eller Kristian Jensen er at finde i toppen af Venstre, vil partiet være splittet i fraktioner.
Sådan lyder det fra Jørgen Winther, der er medlem af regionsrådet i Region Midtjylland for Venstre.
I sidste uge mødtes han med de øvrige 12 af Venstres regionsrådsmedlemmer i Midtjylland for at diskutere den seneste tids uro omkring partiet og ikke mindst ledelsen.
- Vi diskuterede ledelsen, og der var et massivt flertal for, at både formand og næstformand er særdeles dygtige politikere, men vi er også enige om, at det samarbejde overhovedet ikke fungerer.
Så det er manglen på samarbejde, der er årsagen til, at vi vender tommelfingeren nedad, siger han og understreger, at løsningen ikke kan findes ved, at kun den ene fortsætter.
- Hvis der er en, der trækker sig, og den anden bliver, så vil der være fraktioner.
Det vigtigste for os nu her er at komme af med fraktionerne i Venstre og få et samarbejde.
Og så længe enten Lars Løkke eller Kristian er i spidsen, vil der være fraktioner.
Først skal Løkke og Jensen vækJørgen Winther har sin egne favoritter til, hvem der vil kunne overtage styringen af Venstre, men ønsker på nuværende tidspunkt ikke at gå ind i den debat.
Det vigtige for mig er at gøre det i rigtig rækkefølge.
Nu skal vi først have Lars Løkke og Kristian Jensen væk fra deres poster, og så må vi se, hvad der sker.
Jørgen Winther, medlem af Region Midtjylland for Venstre- Det vigtige for mig er at gøre det i rigtig rækkefølge.
Nu skal vi først have Lars Løkke og Kristian Jensen væk fra deres poster, og så må vi se, hvad der sker.
- Der skal være et valg, der skal findes en ny formand og der skal findes en ny næstformand.
Jørgen Winther oplyser også, at formand for Venstre i Region Midtjylland, Jens Nicolai Vejlgaard, blev orienteret om konklusionen af mødet mellem regionsrådsmedlemmerne, forud for gårsdagens møde, hvor Venstre kommuneforeningsformænd mødtes på Pårup Kro til rådslagning.
Ifølge DR Nyheders oplysninger fra personer tæt på gårsdagens møde blev det besluttet på mødet at opfordre formandskabet til at trække sig.
Det vil fremgå af en pressemeddelelse, som udsendes i aften klokken 19, men beskeden blev allerede i går aftes videregivet til partiledelsen.
Det forklarede Jens Nicolai Vejlgaard i går til DR Nyheder.
- Vi har haft en god drøftelse om Venstres nuværende situation.
Dens konklusion vil jeg nu meddele Venstres formandskab, lød det fra regionsformanden, der dog ikke uddybede, hvad konklusionen gik på.
Det har ikke været muligt at få en kommentar fra Jens Nicolai Vejlgaard i dag.
Hør Jens Nicolai Vejlgaards udtalelse fra i går herunder:Kristian Jensen: Nu skal vi lige tale sammenMidtjylland er en vigtig Venstre-bastion, og næstformand Kristian Jensen er valgt her.
Men han vil ikke kommentere på det voksende pres fra sin hjemegn.
Tingene skal tales igennem i Venstres forretningsudvalg og i partiets hovedbestyrelse først, lyder det.
- Det er sådan, at vi har et møde på fredag og lørdag.
Der har baglandet mulighed for at snakke direkte med ledelsen, og det synes jeg, vi skal respektere, siger Kristian Jensen.
Han ser dog frem til, at ugen rinder ud, og Venstres ledelse og bagland sidder samlet omkring det samme bord.
- Jeg har ikke nogen kommentarer, udover at vi mødes på fredag og lørdag, og det glæder jeg mig til, siger han.
FacebookTwitterKopier linkEmner:Lars Løkke Rasmussen (politiker)|Venstre|Region Midtjylland|Jylland|Lokalpolitik




https://www.dr.dk/nyheder/indland/minister-paa-samraad-om-jetbraendstof-til-syrien-bagmandspolitiet-burde-have-handlet

Sagen om Dan-BunkeringSe temaIndlandMinister på samråd om jetbrændstof til Syrien: Bagmandspolitiet burde have handlet i 2016Ifølge Nick Hækkerup har der været tale om et uskønt, langstrakt og utilfredsstillende forløb.
Nick Hækkerup (S) blev blandt andet spurgt til kvaliteten af den redegørelse om Dan-Bunkering-sagen, som blev offentliggjort den 20.
august.
Af Jakob Skaaning, Mathias Friis, Astrid Fischer, Line Gertsen og Morten Frandsen27.
aug.
2019 kl.
15.
26Bemærk: artiklen er mere end 30 dage gammelLæs opJustitsminister Nick Hækkerup (S) var i dag kaldt i samråd af Folketingets Retsudvalg for at svare på spørgsmål om efterforskningen af sagen om den danske virksomhed Dan-Bunkering.
Virksomheden bliver lige nu efterforsket i en sag, hvor virksomheden er mistænkt for at være involveret i levering af jetbrændstof, brugt af russiske kampfly i Syrien.
Sagen kortDR har siden april i år afsløret sagen om det danske firma Dan-Bunkering, der ifølge DR's oplysninger er indblandet i en sag om ulovlige leverancer af mindst 30.
000 ton jetbrændstof til brug for russisk militær i borgerkrigen i Syrien.
Du kan få overblik over hele sagen her.
På samrådet understregede ministeren, at SØIK, også kendt som Bagmandspolitiet, burde have handlet allerede i 2016, hvor de første gang fik kendskab til sagen.
- For mig er der ingen tvivl om, at handlepligten for SØIK opstår i 2016.
Uanset om det bliver kaldt en anmeldelse, eller hvad det gør, så er der en handlepligt derfra, sagde justitsminister Nick Hækkerup (S).
Læs også:OVERBLIK Sagen om Dan-Bunkering og jetbrændstof til SyrienDen 8.
november 2016 overleverede Udenrigsministeriet efterretninger fra USA om, at Dan-Bunkering så ud til at være involveret i leverancer af jetbrændstof til brug i Syrien, i strid med EU-sanktioner.
Forskellige datoer for anmeldelseSamrådet kommer efter, at DR den seneste tid har afsløret sagen om Dan-Bunkering og om, hvordan efterforskningen i lange perioder har ligget stille hos myndighederne.
DR har blandt andet dokumenteret, at SØIK har haft kendskab til sagen siden efteråret 2016, selvom de i den redegørelse om sagen, der blev offentliggjort i sidste uge, dato-sætter tidspunktet, hvor politiet modtog anmeldelse mod Dan-Bunkering om muligt brud EU-sanktionerne, til 6.
februar 2017.
Jeg har ikke lagt skjul på, at politiet og anklagemyndigheden ikke har levet op til deres ansvar i denne her sag, og at der er tale om et uskønt, langstrakt og utilfredsstillende forløb.
Nick Hækkerup, justitsminister (S)Netop spørgsmålet om tidspunktet for anmeldelsen blev rejst af en række ordførere på samrådet.
- Synes ministeren ikke, det er noget misvisende, at vi får at vide i denne her redegørelse, at man modtog en anmeldelse den 6.
februar 2017, spurgte Peter Skaarup, retsordfører for Dansk Folkeparti.
Ministeren understregede, at SØIK burde have handlet, fra de blev bekendt med oplysningerne om Dan-Bunkering.
- Jeg har ikke lagt skjul på, at politiet og anklagemyndigheden ikke har levet op til deres ansvar i denne her sag, og at der er tale om et uskønt, langstrakt og utilfredsstillende forløb.
Og det gælder selvfølgelig hele forløbet fra 2016 og frem, sagde Nick Hækkerup.
SØIK erkendte i et interview med DR i dag for første gang, at de burde have handlet allerede i efteråret 2016.
- Når man ser tilbage på det forløb, skulle vi have været mere på bolden allerede i efteråret 2016 og hurtigere have taget ansvar for en sag af så alvorlig karakter som den her, siger Morten Niels Jakobsen.
Professor: Hæmmer muligheden for at føre kontrolIfølge professor i forvaltningsret Sten Bønsing hæmmer det Folketingets mulighed for at føre kontrol med myndighederne, når SØIK i redegørelsen ikke oplyste, at der skete en anmeldelse i november 2016.
- Folketinget skal jo kunne bruge sådan en redegørelse til at vurdere, om der skal gribes politisk ind, derfor skal den være retvisende.
Der er det vigtigt, at man bruger de mest præcise ord, man kan finde.
Og når SØIK og Udenrigsministeriet har korresponderet om en anmeldelse, så skal det stå i den redegørelse, der skal oversendes til Folketinget, siger Sten Bønsing.
At der er gået så lang tid, hvor politiet har sendt sagen frem og tilbage i stedet for at få den løst, det er ikke godt nok.
Nick Hækkerup, justitsminister (S)Det er Rigsadvokaten, der har skrevet redegørelsen om Dan-Bunkering-sagens forløb hos myndighederne.
Rigsadvokaten har ikke ønsket at kommentere de oplysninger, DR har lagt frem.
Minister: Kommende sager skal håndteres helt anderledesJustitsministeren startede samrådet med at beklage, at efterforskningen af sagen ikke er forløbet, som den burde.
- At der er gået så lang tid, hvor politiet har sendt sagen frem og tilbage i stedet for at få den løst, det er ikke godt nok, sagde Nick Hækkerup, og fortsatte:- Det er derfor min klare forventning, at eventuelt fremtidige sager vil blive håndteret helt anderledes.
Dan-Bunkering afviser brud på sanktionerDan-Bunkering er ikke sigtet eller tiltalt i sagen og afviser at have brudt EU's sanktioner.
Dan-Bunkering har efter DR’s afsløringer erkendt at have leveret brændstof til de russiske tankskibe, som DR har omtalt.
Men i en mail til DR har virksomhedens advokat skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterneFacebookTwitterKopier linkEmner:Nick Hækkerup (politiker)|Socialdemokraterne|Sten Bønsing (forsker)|Syrien|Erhverv




https://www.dr.dk/nyheder/udland/corbyn-forsoger-samle-stotte-til-blokere-no-deal-brexit

UdlandCorbyn forsøger at samle støtte til at blokere no-deal brexitDen britiske oppositionsleder, Jeremy Corbyn, har indkaldt modstandere af en hård skilsmisse med EU til møde.
Den britiske oppositionsleder, Labour-leder Jeremy Corbyn, har indkaldt modstandere af et brexit uden en aftale til møde tirsdag.
27.
aug.
2019 kl.
11.
14Bemærk: artiklen er mere end 30 dage gammelLæs opDramaet om Storbritanniens udtræden af EU kan tage til i dag, når parlamentsmedlemmer fra flere partier samles for at undersøge muligheden for at forhindre, at Storbritannien den 31.
oktober forlader EU uden en aftale.
Det er oppositionens leder, Jeremy Corbyn fra partiet Labour, som har indkaldt ledende medlemmer fra de andre partier til mødet.
Her skal deltagerne drøfte måder at forhindre De Konservatives premierminister, Boris Johnson, i at trække Storbritannien ud af EU uden en aftale.
Det skrev The Guardian og andre britiske medier i forbindelse med indkaldelsen torsdag i sidste uge.
Johnson mener, at parlamentet i London ikke kan blokere hans planer, men det er Corbyn uenig i.
En mulighed på dagens møde kunne være, at deltagerne bliver enige om at stille et mistillidsvotum til Boris Johnson, hvilket kan føre til en afsættelse af hans regering, så et hårdt brud med EU kan afværges.
En ny midlertidig regering vil være afhængig af støtte fra De Liberale Demokrater, EU-positive konservative og andre dele af oppositionen.
Splittede modstandereMen modstanderne af et hårdt brexit er stærkt splittet.
Det skyldes, at Jeremy Corbyn insisterer på at stå i spidsen for en overgangsregering.
Det rapporterede flere britiske medier i weekenden.
Labours leder henviser til, at det er tradition, når en regering kollapser, at lederen for det største parti i oppositionen får muligheden for at danne regering.
Lederen af De Liberale Demokrater, Jo Swinson, har i stedet foreslået, at et langvarigt medlem af parlamentet - enten fra De Konservative eller Labour - bliver leder af en ny regering.
Over for BBC begrundede hun det i sidste uge med, at det bliver svært at skabe opbakning til den stærkt venstreorienterede Corbyn.
En anden mulighed for at undgå et hårdt brexit kan ifølge flere britiske medier være at få forlænget fristen for at forlade EU til efter den 31.
oktober.
Kompromisløst brexit virker tiltalendeMen hvad siger vælgerne?
Boris Johnsons kompromisløse holdning om at forlade EU med eller uden en aftale er gledet godt ned hos mange vælgere, skriver dagbladet Information tirsdag.
Avisen henviser til en ny meningsmåling fra Kantar, som indikerer, at 42 procent ville stemme konservativt, hvis det ender med et valg i Storbritannien.
Det er en fremgang på 17 procentpoint i løbet af den måned, Johnson har været ved magten, og et forspring på 14 procentpoint ned til Corbyns Labour.
/ritzau/FacebookTwitterKopier linkEmner:Boris Johnson (politiker)|EU|Jeremy Corbyn (politiker)|Storbritannien|EU-forhold




https://www.dr.dk/nyheder/udland/ostrigsk-ingenior-bag-global-volkswagen-succes-er-dod

UdlandØstrigsk ingeniør bag global Volkswagen-succes er dødFerdinand Piech var chef hos Volkswagen fra 1993 til 2002 og var med til at gøre bilproducenten til en gigant.
)27.
aug.
2019 kl.
09.
17Bemærk: artiklen er mere end 30 dage gammelLæs opDen tidligere Volkswagen-chef Ferdinand Piech, der vendte skuden for den tyske bilproducent og gjorde den til en global gigant, er død i en alder af 82 år.
Det siger hans hustru i en udtalelse.
- Min mand døde pludselig og uventet den 25.
august, skriver Ursula Piech.
Udtalelsen er sendt gennem hendes advokat og bekræfter flere meldinger i tyske medier om den østrigske maskiningeniørs død.
Ursula Piech skriver i udtalelsen, at mandens liv var "præget af en passion for biler og for de ansatte, der byggede dem".
Ferdinand Piech stod i spidsen for Volkswagen fra 1993 til 2002.
Skaffede Bentley, Bugatti og LamborghiniI den tid lykkedes det for Piech at gøre Volkswagen til en kæmpe på det globale bilmarked.
Han vendte underskud til overskud, og han var samtidig manden bag en stor udvidelse, der inkluderede erhvervelsen af luksusbilmærker som Bentley, Bugatti og Lamborghini.
Efter sin tid som Volkswagen-chef blev han valgt som bestyrelsesformand.
Her sad han indtil 2015, hvor han tabte et internt opgør mod den daværende chef, Martin Winterkorn, i kølvandet på den såkaldte dieselgate.
Her kom det frem, at Volkswagen havde fiflet med software i millioner af dieselbiler verden over, så de fremstod mere miljøvenlige, end de var.
Siden dengang har Volkswagen betalt over 200 milliarder kroner som følge af sagen.
Det har været til bøder, erstatninger og forlig.
Piech var barnebarn af Ferdinand Porsche, der opfandt den ikoniske Volkswagen-bil boblen og grundlagde luksusbilmærket Porsche.
/ritzau/AFPFacebookTwitterKopier link




https://www.dr.dk/nyheder/indland/laes-svarene-overlaege-om-inaktive-boern-jeg-mener-ikke-det-er-ok-sige-man-ikke






https://www.dr.dk/sporten/fodbold/kvindelandsholdet/mens-danmark-ledte-efter-billetter-forlod-kvindefodbolden-perronen

KvindelandsholdetMens Danmark ledte efter billetter, forlod kvindefodbolden perronenDet danske kvindelandshold er samlet forud for EM-kvalifikationskampene mod Israel og Malta.
- Det er klart, at hvis ikke vi følger med nu, så kan vi nemt komme til at løbe bagefter, siger Lars Søndergaard.
Af Michael Sten Jensen og Anne Hedegaard Petersen27.
aug.
2019 kl.
09.
02Bemærk: artiklen er mere end 30 dage gammelLæs opDet danske kvindelandshold har endelig noget at kæmpe for igen.
Med en lang sommerferie i bagagen, hvor fodbold var noget, der blev set fra sofaen, står holdet på tærsklen til at åbne EM-kvalifikationen, hvor Malta og Israel venter.
- Vi ved alle sammen godt, at det er alvorligt, og det er alt eller intet.
Sanne Troelsgaard, landsholdsspillerPå papiret overkommelige opgaver, ja, men spørger man landstræner Lars Søndergaard, så er der også mere på spil.
Efter sommerens VM-slutrunde i Frankrig buldrer kvindefodbolden nemlig afsted med tv-aftaler og øget professionalisering, og derfor er det altafgørende, at Danmark kvalificerer sig til EM i 2021, hvis ikke landsholdet skal bruge det næste lange stykke tid på at halse efter udviklingen.
- Generelt set, så er det nu, at vi skal med på toget, og det er faktisk allerede kørt væk fra perronen.
Vi har nogle fordele, fordi dansk kvindefodbold har været med i mange år, og jeg føler også, at vi har en god talentudvikling.
Men det er klart, at hvis ikke vi følger med nu, så kan vi nemt komme til at løbe bagefter, siger Lars Søndergaard.
Sanne Troelsgaard frygter, at Danmark bliver hægtet af udviklingen, hvis ikke holdet kvalificerer sig til EM.
Frygter at blive hægtet afFor spillerne, som skal hente en EM-kvalifikation hjem, er følelsen den samme.
Det med at stå udenfor, mens resten af verden holder fodboldfest, er ikke godt for selvforståelsen.
Netop den motivation, som et misset VM skaber, skal være med til at drive værket frem mod EM i England næste sommer, siger Sanne Troelsgaard.
Holdene i Danmarks puljeDanmarkMaltaIsraelBosnien-HercegovinaGeorgienItalien- Vi halter lidt bagefter, så det betyder meget for os at komme med til EM.
Der er en lille frygt hos os for at blive hægtet helt af, men det er klart, når man misser et VM, så er der ekstra motivation for at komme med til EM.
- Vi ved alle sammen godt, at det er alvorligt, og det er alt eller intet, siger Sanne Troelsgaard.
Samme tanker har den helt store, danske profil.
Anfører Pernille Harder.
Harder, der til dagligt spiller i tyske Wolfsburg, mener især, at udviklingen i lande, som Danmark sammenligner sig med, skal følges.
- Lige nu sker der helt vildt meget i kvindefodbold i lande som vi konkurrerer med, så det skal vi også gøre her for at kunne følge med.
Vi bliver nødt til at satse, og det er ikke for sent, men der skal snart ske noget for at vi ikke bliver hægtet af, siger Pernille Harder.
Danmark spiller torsdag aften i Viborg mod Malta, mens Israel på udebane venter i næste uge.
Husk, du kan se Danmarks EM-kvalifikationskamp mod Malta på DR 1 på torsdag fra kl.
17.
30.
FacebookTwitterKopier linkEmner:Pernille Harder (fodboldspiller)|Malta|Fodbold|Israel|DR1




https://www.dr.dk/nyheder/regionale/nordjylland/grov-spoeg-patienter-evakueret-paa-sygehus-efter-fund-af-taske

NordjyllandGrov spøg: Patienter evakueret på sygehus efter fund af taskeTo drenge blev anholdt efter episoden på Aalborg Universitetshospital i nat.
Det var den nordlige afdeling af Aalborg Universitetshospital, der blev ramt.
Af Klaus Videbæk27.
aug.
2019 kl.
09.
58 | opdateret 27.
aug.
2019 kl.
11.
49Bemærk: artiklen er mere end 30 dage gammelLæs opAalborg Universitetshospital fik i nat testet sin beredskabsplan.
Det skete omkring midnat, da personalet opdagede en taske foran hovedindgangen til hospitalets nordlige afdeling midt i byen.
Da politiet frygtede, at der kunne være tale om en bombe, blev både patienter og personale evakueret fra området tættest på hovedindgangen, og politiets ammunitionsryddere fra Skive blev tilkaldt.
Videooptagelser fra i nat viser tasken foran indgangen til sygehuset:- De skød hul i tasken i en kontrolleret skydning og kunne så heldigvis konstatere, at der ikke var tale om en bombe, fortæller Jess Fallberg fra Nordjyllands Politi.
I stedet var der tale om det, som politiet kalder en grov spøg.
Drenge på 14 og 15 årTasken blev senere identificeret som en attachemappe og viste sig at være tom.
Bag spøgen stod tre store drenge, som blev genkendt af en sygehusvagt, der havde set dem på overvågningsvideo.
To af dem, drenge på 14 og 15 år, blev senere på natten stoppet i Nørresundby og kørt hjem til deres forældre.
- Vi har haft en snak med forældrene, og kommunens folk, altså de sociale myndigheder, bliver også kontaktet, oplyser Jess Fallberg.
Vi lå og sov, så vi blev lidt forskrækkede, da der kom nogen og bankede meget, meget hårdt på døren.
Asger Trier Engberg, nabo til sygehusetForegik stille og roligtPå hospitalet er man glad for, at alt gik efter planen, da man opdagede tasken.
- Når sådan noget sker, har vi selvfølgelig en intern evakueringsplan i forhold til vores patienter, og den aktiverer vi i dialog med politiet.
Så der blev gjort det, der var behov for, fortæller direktør Kim Mikkelsen fra Aalborg Universitetshospital.
- Der var en god dialog mellem vores personale, patienter og politiet.
Så det foregik stille og roligt, siger han.
Det var fortsat muligt at få akutte patienter ind gennem bagindgangen til sygehuset, og derfor var det begrænset, hvor store forstyrrelser det gav på den front.
Blev forskrækkedeOgså andre beboere på Reberbansgade, hvor sygehusafdelingen ligger, blev dog jaget op.
Deriblandt Asger Trier Engberg og hans familie.
- Vi lå og sov, så vi blev lidt forskrækkede, da der kom nogen og bankede meget, meget hårdt på døren, fortæller han.
Asger Triger Engberg vågnede i nat ved, at politiet bankede på døren.
- Men da det så viste sig, at det var politiet, var det selvfølgelig fint nok, og det virkede som om, at de havde helt styr på det.
Politiet mangler fortsat at finde ud af, hvem den tredje dreng var, men man arbejder på sagen, fortæller Jess Fallberg.
De to identificerede drenge kommer fra henholdsvis Aalborg og Hals.
FacebookTwitterKopier linkEmner:Aalborg Universitetshospital|Hospitaler|Aalborg|Politi|Jylland




https://www.dr.dk/sporten/fodbold/landsholdet/jon-dahl-i-klar-tale-om-transfervinduet-luk-det-nu-tidligere

LandsholdetJon Dahl i klar tale om transfervinduet: 'Luk det nu tidligere'Landsholdets assistenttræner mener, at transfervinduet bør lukke allerede i begyndelsen af august.
Landsholdets assistenttræner, Jon Dahl Tomasson, præsenterede mandag truppen til landskampene mod Gibraltar og Georgien.
27.
aug.
2019 kl.
09.
44Bemærk: artiklen er mere end 30 dage gammelLæs opAf de 22 landsholdsspillere, der mandag blev udtaget til A-landsholdets næste opgaver, har syv af dem skiftet klub i sommerens transfervindue.
Derudover er flere spillere på vippen til et eventuelt skifte på de sidste dage af transfervinduet, der lukker på mandag.
Herunder topnavne som Christian Eriksen, Simon Kjær og Kasper Dolberg.
Læs også:Flere landsholdsspillere har skiftet klub: Jon Dahl glæder sig over masser af spilletidDet kan vise sig at blive et forstyrrende element, når truppen mødes på mandag med henblik på næste uges EM-kvalifikationskampe mod Gibraltar og Georgien på udebane.
Således fortæller assistenttræner Jon Dahl Tomasson, at det kan blive aktuelt, at nogle spillere støder senere til truppen, hvis de står midt i et muligt klubskifte.
Den omvandrende transfersaga om Christian Eriksen (th.
) lever i bedste velgående.
Måske skal han videre fra Tottenham, inden vinduet lukker.
 Det er endnu uvist, om landsholdsanfører Simon Kjær (tv.
) skal væk fra sin spanske klub Sevilla.
 Kasper Dolberg (tv.
) har ikke fået meget spilletid i Ajax og rygtes væk.
1 / 3Den omvandrende transfersaga om Christian Eriksen (th.
) lever i bedste velgående.
Måske skal han videre fra Tottenham, inden vinduet lukker.
1 / 3Det er endnu uvist, om landsholdsanfører Simon Kjær (tv.
) skal væk fra sin spanske klub Sevilla.
2 / 3Kasper Dolberg (tv.
) har ikke fået meget spilletid i Ajax og rygtes væk.
3 / 3Det ærgrer Tomasson, at transfervinduet er åbent et godt stykke ind i sæsonen.
- Lad os nu få lukket det transfervindue tidligere, siger han kontant.
- I mit hoved er det fuldstændig åndssvagt, at vinduet har åbent så længe.
To måneder må være nok til at købe nye spillere, så lad os finde en skæringsdato i starten af august, som alle kan leve med.
- Så har klubberne meget bedre mulighed for at forberede sig til den nye sæson uden fnidder.
Se på Superligaen, der er allerede spillet en stor del af sæsonen, påpeger Jon Dahl Tomasson.
DBU har ingen holdningHan understreger, at det er hans personlige holdning og ikke et tema, der har været oppe på højere plan i Dansk Boldspil-Union (DBU).
Det bekræfter fodbolddirektør Peter Møller.
- Det er ikke noget, vi har en holdning til eller har diskuteret.
Jeg tror, at det er fra et trænerperspektiv, fordi det er rart at have klarhed noget før.
- Det er hele Europa, der skal revurdere, hvornår vinduet lukker.
Men det er noget politisk, som jeg ikke har noget at sige til, siger Peter Møller.
/ritzau/FacebookTwitterKopier linkEmner:DBU|Kasper Dolberg (fodboldspiller)|Fodbold|Georgien|Gibraltar




https://www.dr.dk/nyheder/regionale/fyn/otteaarige-bjoern-har-vaeret-indlagt-paa-isolationsstue-i-ti-maaneder-robot

FynOtteårige Bjørn har været indlagt på isolationsstue i ti måneder: Robot hjælper med at passe skolen og se vennerneFynske Blue Ocean Robotics har opkøbt rettigheder til robot, som skaber nye muligheder for blandt andet patienter på isolationsstuer.
Bjørn kan se og høre, hvad robotten kan - og andre kan se Bjørn igennem robottens skærm.
Af Anne Mette Dam Thrane og Jonatan Grau Møller27.
aug.
2019 kl.
08.
40Bemærk: artiklen er mere end 30 dage gammelLæs opDe fleste kender ønsket om indimellem at kunne være flere steder på samme tid.
Når man er indlagt på en isolationsstue, kan det behov være ekstra stort.
Det kender otteårige Bjørn Roust Stenger Pedersen alt for godt.
Han har været indlagt i isolation i ti måneder på børneafdelingen på Odense Universitetshospital (OUH), mens han er blevet behandlet for leukæmi.
Det betyder, at han ikke har måttet forlade sin stue, ligesom at vennerne ikke har kunnet komme på besøg.
Bjørn sidder med sin computer og styrer Beam-robotten med piletasterne.
Men robotten Beam har faktisk gjort det muligt for Bjørn både at gå i skole og se venner, mens han fysisk er blevet inden for isolationsstuens fire vægge.
Beam er en telepressence robot, hvilket betyder, at man kan se og høre, hvad der sker, der hvor robotten er.
Rettighederne til robotten er netop blevet købt af Odense-firmaet Blue Ocean Robotics for et "pænt tocifret millionbeløb" af Suitable Technologies i Silicon Valley ved San Fransisco i USA.
Se, hvordan Beam-robotten fungerer, når Bjørn bruger den.
Robotten styres med piletasterne fra en computer, hvor man via et trådløst netværk kan koble sig på robotten - uanset hvor i verden, man er.
På den måde kan man bevæge sig uden for det rum, man er isoleret i, i hvert fald med øjnene og ørerne.
Bjørn går normalt på Vadehavsskolen i Hviding, hvor han lige er startet i 3.
klasse.
Robotten står nu på hans skole, og han er derfor glad for at kunne se sine venner og deltage i undervisningen.
Også vennerne er tilfredse med, at de ser ham i klasseværelset - for de kan se Bjørns ansigt på robottens skærm.
- De jubler over, at jeg kan komme i skole, siger Bjørn og uddyber:- Det har ændret hele livet for mig her på sygehuset.
En lettere hverdagFor udover kontakten til skolen og vennerne er robotten også med til at gøre hverdagen på hospitalet lidt mere overkommelig.
For eksempel kan Bjørn køre ud i køkkenet og vælge sin aftensmad eller køre ind på nogle af de andre stuer for at snakke med andre indlagte børn.
- Jeg kan se, at det gør ham glad.
Tiden kan godt føles meget lang ellers, fortæller Anita Thinggard Jepsen, der er skolelærer på OUH's børneafdeling.
Bjørns mor, Line Roust Stenger Pedersen, har også tydeligt kunnet mærke effekten på Bjørn.
- Det er ligesom om, han flygter lidt ind i sit klasseværelse, når han tager headsettet på og ”beamer” ind, så eksisterer lægerne og sygeplejerskerne ikke så meget rundt om.
Fra sin seng på OUH kan Bjørn via computeren køre rundt på gangene på hospitalet og være med i klassen i sin almindelige folkeskole i tredje klasse på Vadehavsskolen i Hviding.
Robotten kan give Bjørn nogle input udefra, som er med til at give ham energi, fortæller Anita Thinggard Jepsen, skolelærer på OUH's børneafdeling.
- Det er socialt samvær på hans niveau, som han får igennem sine kammerater, så det kan noget helt andet, end det vi kan give ham.
Han får ligesom tilført noget energi og glæde, fortæller hun.
Fakta om Beam-robottenBeam er en fjernstyret mobil robot, der gør det muligt at kommunikere via skærm, kamera og mikrofon.
Beam kan blandt andet bruges til sikkerhedsgodkendelser i industrien, lægekonsultationer, syge børns adgang til skole og kammerater, eksterne censorer, fysioterapeuter og museer.
OUH's børneafdeling er den eneste i landet, der benytter sig af Beam-robotterne.
En Beam-robot koster ca.
40.
000 kroner.
OUH har fået sponsoreret robotterne af forskellige fonde.
Ser også, hvad de går glip afAnita Thinggard Jepsen kan tydeligt se fordele ved robotterne for de børn, der på grund af sygdom skal blive i deres senge eller på stuen.
Men bagsiden er, at robotterne også kan vise børnene alt det, de går glip af uden for deres isolationsstue.
- Nogle gange skal vi være med til at regulere, hvor meget man skal være på robotten.
Det der med at blive konfronteret med, at verden kører videre udenfor, og man bare er her, er også rigtig hårdt, siger Anita Thinggard Jepsen.
Odense Universitetshospital har indkøbt seks robotter og har efter flere års erfaring særligt oplevet succes med dem hos de små børn og børnene på mellemtrinnet.
- Det er noget, der gør dem godt både fagligt og socialt, siger Anita Thinggard Jepsen.
Stort potentialeI øjeblikket findes der 7.
500 Beam-robotter i verden.
Men Odense-virksomheden ser et potentiale i, at der årligt kan afsættes 100.
000 styks.
Claus Risager er meget begejstret for, at det nu er Blue Ocean Robotics, der ejer alle rettigheder til Beam-robotten.
Baggrunden skal findes i års slid med at være førende på området.
Og nu kaster det op mod 30 nye danske robot-arbejdspladser af sig, siger direktør Claus Risager til DR Fyn.
- Den eneste grund til, at vi er i stand til at lande den her aftale er, at vi har arbejdet sammen med amerikanerne i fem år.
Ellers var vi ikke kommet i mål med aftalen.
Ifølge Claus Risager regner Blue Ocean Robotics med at have tjent investeringen hjem inden 2020.
FacebookTwitterKopier linkEmner:Odense Universitetshospital|Teknologi|Odense|Hospitaler|Fyn




https://www.dr.dk/nyheder/udland/korrespondent-macron-og-bolsonaros-ordkrig-er-med-til-bremse-hjaelp-til-amazonas

Skovbrande i AmazonasSe temaUdlandKorrespondent: Macron og Bolsonaros ordkrig er med til at bremse hjælp til AmazonasMacron beskylder Bolsonaro for at "ødelægge alting," mens den brasilianske præsident fornærmer Macrons kone på Facebook.
Af Sally Frydenlund Larsen og Mathilde Bugge27.
aug.
2019 kl.
10.
34Bemærk: artiklen er mere end 30 dage gammelLæs opNej tak.
Sådan lød det korte svar på G7-landenes tilbud til Brasilien om 20 millioner euro - knap 150 millioner kroner - til hjælp med slukningsarbejdet i Amazonas.
Voldsomme brande hærger fortsat den enorme regnskov, og endnu er der ingen meldinger om, at slukningsindsatserne har sat en stopper for spredningen af ilden.
Men den brasilianske regerings nej skyldes i høj grad hvem, der fremsatte tilbuddet.
Det vurderer DR's Sydamerika-korrespondent, Kristian Almblad.
- Det betyder rigtig meget, at det var Emmanuel Macron, der præsenterede tilbuddet, siger han om den franske præsident.
- Der har været utrolig dårligt klima - ikke bare mellem Macron og den brasilianske præsident Jair Bolsonaro, men også mellem Frankrig og Brasilien.
De står i hver sin lejr værdimæssigt.
Der er faktisk nærmest tale om diplomatisk krise.
Amazonas dækker dele af Brasilien, Bolivia, Peru, Ecuador, Colombia, Venezuela, Guyana, Surinam og Fransk Guyana.
På billedet ses en brand i den bolivianske del af skoven, som også har været hårdt ramt af brandene.
Kan 'ødelægge alting'Brasiliens nej tak til hjælp har overrasket brasilianerne, siger Kristian Almblad.
Landets miljøminister, Ricardo Salles, nåede nemlig at takke ja til hjælpen.
- Men der er man altså vendt rundt på en tallerken og siger nu, at hjælpen er en indblanding fra Europas side, man ikke ønsker i Brasilien, siger Kristian Almblad.
Han fortæller også, at forklaringen fra det brasilianske præsidentpalads er, at man ikke ønsker, at ikke-statslige organisationer skal 'overvåge' det brasilianske slukningsarbejde.
Allerede før G7-landene tilbød deres hjælp, beskyldte præsident Jair Bolsonaro sin franske præsidentkollega for at blande sig i noget, der ikke vedrørte ham.
- Den franske præsidents forslag om at skulle drøfte Amazonas på G7-topmødet, som er et møde, hvor Brasilien ikke deltager, vidner om en kolonialistisk tankegang, sagde han, og beskyldningerne om kolonialisme går igen i præsidentens respons på forslaget:- Vi kan ikke acceptere, at en præsident, Macron, frigiver urimelige angreb på Amazonas.
Heller ikke at han skjuler sine intentioner bag en "alliance" mellem G7-landene om at "redde" Amazonas, som om det var en koloni eller ingenmandsland, skriver Jair Bolsonaro på Twitter.
Emmanuel Macron kom hurtigt med et modsvar på fransk tv.
- Vi respekterer din suverænitet.
Det er dit land.
Men vi kan ikke acceptere, at du ødelægger alting.
Joke om Macrons koneSamtidig udtalte Bolsonaros stabschef, Onyx Lorenzoni, at franskmændene hellere skulle bruge pengene på at genopbygge Notre Dame eller plante træer i Europa, fortæller Kristian Almblad.
- Det ser man i Frankrig som en form for provokation.
Så den verbale krig mellem Frankrig og Brasilien kører på højeste klinge, siger han.
Den skarpe tone mellem de to præsidenter blev i går eftermiddags endnu skarpere, da Jair Bolsonaro skrev en kommentar på Facebook.
Kommentaren faldt under et billede af Macron med sin kone og Bolsonaro med sin kone.
- Ydmyg ham nu ikke, haha, skrev Bolsonaro - umiddelbart med henvisning til Brigitte Macrons udseende.
Brigitte Macron deltog på G7-mødet sammen med sin mand, Frankrigs præsident Emmanuel Macron.
Her hilser hun på Donald Trump med et kindkys.
Emmanuel Macron kaldte i går kommentaren for "ekstremt respektløs" og sagde på et G7-pressemøde:- Jeg har et godt venskab med og stor respekt for det brasilianske folk, så jeg håber, at de snart får en præsident, som kan klare jobbet.
Imens de to præsidenter fortsætter deres mudderkastning, fortsætter brandene med at efterlade Amazonas gold og nedbrændt.
Indtil videre er næsten 80.
000 brande målt i Amazonas, og selv om skovbrande ikke er usædvanlige i området om sommeren, så er tallet alarmerende højt sammenlignet med tidligere år.
Flere end 30 millioner mennesker bor i området, som også rummer et rigt dyre- og planteliv.
En nedbrænding af skoven vil have store klimamæssige konsekvenser, da de mange træer absorberer meget af den CO2, vi mennesker udleder.
Efter internationalt pres satte præsident Jair Bolsonaro i søndags over 40.
000 soldater og flere militærfly ind i kampen mod flammerne.
FacebookTwitterKopier linkEmner:Brasilien|Emmanuel Macron (politiker)|Jair Bolsonaro (politiker)|Brande|Facebook




https://www.dr.dk/nyheder/politik/magtfuld-venstre-region-presser-loekke-og-jensen-opfordrer-formandskabet-til-traekke

Krise i VenstreSe temaPolitikMagtfuld Venstre-region presser Løkke og Jensen: Opfordrer formandskabet til at trække sigMeldingen blev videregivet til formandskabet mandag aften, lyder meldingen fra anonyme kilder.
Presset stiger på Venstres formand Lars Løkke Rasmussen og næstformand Kristian Jensen erfarer DR Nyheder.
Af Thomas Klose Jensen, Rikke Gjøl Mansø, Anders Byskov Svendsen og Mark Steffensen27.
aug.
2019 kl.
10.
41 | opdateret 27.
aug.
2019 kl.
10.
43Bemærk: artiklen er mere end 30 dage gammelLæs opKlokken 19 vil Venstre i Region Midtjylland i en pressemeddelelse opfordre det nuværende formandskab - Lars Løkke Rasmussen og Kristian Jensen - til at trække sig.
Det oplyser flere kilder tæt på processen til DR Nyheder.
Det blev besluttet på et ekstraordinært møde i regionen, der blev afholdt på Pårup Kro mandag aften, hvor de midtjyske kommuneforeningsformænd var indkaldt til rådslagning.
Venstre-regionen - der strækker sig lige fra Norddjurs og Aarhus i øst over Herning og Ikast-Brande til Lemvig og Ringkøbing-Skjern i vest - repræsenterer på den gode side af en femtedel af de omkring 1.
000 delegerede, der vælger partiets formand på landsmødet, som Lars Løkke Rasmussen i søndags opfordrede til at fremrykke.
Der er derfor tale om en særdeles magtfuld del af baglandet, der nu direkte går i clinch med partiets formand og næstformand.
Ingen kommentarerHer til morgen har det ikke været muligt at få nogen udtalelser fra hverken kommuneforeningsformændene, og heller ikke regionsformand Jens Nicolai Vejlgaard har ønsket at udtale sig.
Mandag aften - efter mødets afslutning - forklarede han dog, at der er et stort behov for at få skabt ro i partiet, der igennem de sidste mange uger har været omgærdet af diskussioner om, hvem der skal lede partiet.
- Det er en noget tumultarisk situation, og der har før været bedre stunder.
Men vi er helt sikre på, at vi kommer godt ombord på skibet igen, så vi kan få det fremad, lød det efterfølgede fra Jens Nicolai Vejlgaard, der er formand for Venstres regionsbestyrelse i Midtjylland.
Mindre klart stod det, hvem hovedbestyrelsesmedlemmerne mener skal gå forrest som kaptajn.
- Vi har haft en god drøftelse om Venstres nuværende situation.
Dens konklusion vil jeg nu meddele Venstres formandsskab, sagde Jens Nicolai Vejlgaard.
Se hans udmelding efter mødet herunder:Løkke vil fortsætteDet har heller ikke været muligt for DR Nyheder at få en kommentar fra Venstres formandskab.
Søndag aften udsendte Lars Løkke Rasmussen dog en video på Facebook, hvori han opfordrede til at fremrykke landsmødet for at få afklaret, hvad Venstres politiske linje skal være, samt hvem skal stå i spidsen for partiet.
Samtidig gjorde han det klart, at han ikke var på vej væk.
- Jeg ønsker at fortsætte med at tegne partiet udadtil og sikre maksimal indflydelse for partiet.
Derfor vil jeg søge genvalg som formand og opbakning til min politiske linje ved landsmødet.
Efter planen skal Venstres landsmøde finde sted 16.
-17.
november, men står det til Lars Løkke Rasmussen skal det finde sted inden Folketingets åbning i oktober.
En ny dato skal drøftes i weekenden af Venstres hovedbestyrelse.
FacebookTwitterKopier linkEmner:Lars Løkke Rasmussen (politiker)|Venstre|Jylland|Region Midtjylland|Aarhus




https://www.dr.dk/nyheder/udland/mand-padler-staende-fra-californien-til-hawaii-pa-76-dage

UdlandMand padler stående fra Californien til Hawaii på 76 dageSpanske Antonio de la Rosa padlede stående i 76 dage over 4000 kilometer fra San Francisco til Hawaii.
27.
aug.
2019 kl.
08.
54Bemærk: artiklen er mere end 30 dage gammelLæs opDen spanske eventyrer Antonio de la Rosa er den første til at krydse Stillehavet på et paddleboard.
Det tog 42-årige Antonio de la Rosa fra Valladolid i Spanien 76 dage at padle over 4000 kilometer fra San Francisco i Californien til Hawaii i Stillehavet.
Det skriver nyhedsbureauerne AP og AFP.
På sin lange rejse oplevede spanieren alt slags vejr på sit 6,4 meter lange hjemmelavede paddleboard, herunder orkanen Flossie, der passerede blot 200 kilometer fra ham.
Han kom frem kun ved brug af vinden, havstrømmen og sine armkræfter.
De la Rosa overlevede ved at spise tørkost og fiske undervejs på ruten.
Den spanske eventyrer fortæller, at han padlede mellem otte og ti timer hver dag, men var konstant træt, da han skulle vågne en gang i timen for at holde øje med sit udstyr.
- Jeg elsker det, fordi det er hårdt, siger han ifølge AP.
Spanierens paddleboard har en lille sovekahyt, skraldespande og solpaneler til de elektriske apparater.
De la Rosa har tidligere padlet stående i 141 dage over 3500 kilometer, da han sejlede rundt om kysten på den iberiske halvø.
/ritzau/FacebookTwitterKopier linkEmner:Hawaii|Spanien|Californien|San Francisco|Sejlsport




https://www.dr.dk/nyheder/udland/svensk-anklager-anker-ikke-aap-rocky-dom

UdlandSvensk anklager anker ikke A$AP Rocky-domDen amerikanske rapper fik en betinget fængselsdom for 13 dage siden.
Det vides stadig ikke, om den amerikanske rapper ønsker at anke sin dom.
Af Emil Søndergård Ingvorsen27.
aug.
2019 kl.
08.
50Bemærk: artiklen er mere end 30 dage gammelLæs opDen svenske anklagemyndighed kommer ikke til at anke dommen mod den amerikanske stjernerapper A$AP Rocky, der for knap to uger siden blev kendt skyldig i overfald og fik en betinget fængselsdom.
Det oplyser den svenske anklagemyndighed i en pressemeddelelse.
- Jeg har accepteret byrettens bevisvurdering.
Det vil sige, at det ikke er bevist, at der brugt en flaske ved mishandlingen, siger anklager Daniel Suneson.
- Jeg mener, at handlingen burde straffes noget hårdere end de to måneder, som byretten er kommet frem til.
Men efter en samlet vurdering har jeg valgt ikke at anke dommen, fortsætter han.
#freerockySagen mod rapperen A$AP Rocky har vakt stor opstandelse i USA, hvor kendisser som Justin Bieber, Kim Kardashian West, Kanye West og Snoop Dogg har forsøgt at lægge pres på de svenske myndigheder for en hurtig løsladelse.
Præsident Donald Trump har endda haft ringet til den svenske statsminister Stefan Löfven og tilbudt at kautionere for rapstjernen.
På sociale medier har en lang række andre stjerner sluttet sig til kampen for at få A$AP Rocky løsladt under hashtag som #freerocky.
Mange af opslagene har været ledsaget af opfordringer til at boykotte svenske firmaer og varer.
A$AP Rockys forsvarsadvokat, Slobodan Jovicic, siger til det svenske nyhedsbureau TT, at de endnu ikke har besluttet sig for, om de skal anke dommen eller ej.
Fristen for at anke er tre uger fra 14.
august, hvor dommen blev afsagt.
A$AP Rocky, der har det borgerlige navn Rakim Mayers, har gennem sagen nægtet at have begået overfald mod en 19-årig mand i slutningen af juni i Stockholm.
Læs også:A$AP Rocky kendt skyldig for overfaldHan har dog erkendt, at han både havde sparket og slået den 19-årige, men har bedyret, at der var tale om selvforsvar.
Ifølge A$AP Rockys advokat havde den 19-årige passet rapperen og hans følge op og været voldsomt provokerende.
Manden selv har flere gange nægtet at have truet eller chikaneret amerikanerne og har i stedet hævdet at være blevet sparket og slået flere steder på kroppen med flasker.
Den 19-årige mand havde krævet en erstatning på i alt 139.
700 svenske kroner, som svarer til næsten 100.
000 danske kroner, men i dommen lød erstatningen på 12.
500 svenske kroner.
Sagen mod A$AP Rocky•Natten mellem 2.
og 3.
juli blev den 30-årige rapper, med det borgerlige navn Rakim Mayers, anholdt sammen med tre andre efter et slagsmål i Stockholm 30.
juni.
•5.
juli blev tre af dem varetægtsfængslet, herunder A$AP.
•20.
juli ringede USA's præsident, Donald Trump, til den svenske statsminister Stefan Löfven og bad om at få rapperen løsladt.
Löfven udtalte efterfølgende, at "alle er lige for loven, selv besøgende fra andre lande".
•24.
juli afbrød den svenske USA-ambassadør sin ferie for at håndtere presset mod ambassaden som følge af sagen.
•A$AP Rocky har tidligere forklaret, at overfaldet skete i selvforsvar, da den 19-årige mand havde forfulgt og provokeret ham og hans følge.
•Den 19-årige mand er også blevet efterforsket, men sagen er blevet henlagt.
Det er blevet konkluderet, at manden handlede i nødværge.
FacebookTwitterKopier linkEmner:Donald Trump (politiker)|Anklagemyndigheden|Stockholm|USA|Vold




https://www.dr.dk/sporten/tennis/favoritterne-sejrede-ved-us-opens-foerste-dag

TennisFavoritterne sejrede ved US Opens første dag Flere af tennissportens største stjerner var mandag på banen til første runde af US Open.
Serena Williams ekspederedde Maria Sharapova ud af US Open på under en time.
Af Anne Hedegaard Petersen og /ritzau/27.
aug.
2019 kl.
08.
09Bemærk: artiklen er mere end 30 dage gammelLæs opDen forsvarende mester Novak Djokovic fik mandag en fin åbning på US Open.
Den topseedede serber slog i første runde spanieren Roberto Carballes Baena med 6-4, 6-1 og 6-4.
Læs også:Wozniacki spiller første US Open-kamp tirsdag32-årige Djokovic har vundet fire af de seneste fem grand slam-turneringer siden sidste års Wimbledon.
Kun dette års French Open mangler i den imponerende stime.
Mandag var der heller ikke de store problemer med at slå Carballes Baena, der knækkede efter en god indledning.
Spanieren rangerer som nummer 76 i verden.
I anden runde skal Novak Djokovic op mod vinderen af et opgør mellem amerikanske Sam Querrey og Juan Londero fra Argentina.
I første runde slog topseedede Novak Djokovic spanske Roberto Carballes Baena i tre sæt.
(Foto: TIMOTHY A.
Clary © Scanpix) Roberto Carballes Baena fik ikke meget plads til at få gang i sit spil.
Han var overmatchet.
 Novak Djokovic fandt det store smil frem efter sin sejr i første runde.
 Novak Djokovic er videre til anden runde af US Open.
1 / 4I første runde slog topseedede Novak Djokovic spanske Roberto Carballes Baena i tre sæt.
(Foto: TIMOTHY A.
Clary © Scanpix)1 / 4Roberto Carballes Baena fik ikke meget plads til at få gang i sit spil.
Han var overmatchet.
2 / 4Novak Djokovic fandt det store smil frem efter sin sejr i første runde.
3 / 4Novak Djokovic er videre til anden runde af US Open.
4 / 4De to kvartfinaleseedede - Daniil Medvedev fra Rusland og japanske Kei Nishikori - er også videre i turneringen.
Mandagen bød dog på et tidligt exit for verdensranglistens nummer 11, italienske Fabio Fognini.
Han tabte i fire sæt til amerikaneren Reilly Opelka.
Williams niveauer over SharapovaDen amerikanske tennisspiller Serena Williams fik natten til tirsdag dansk tid en stærk start på US Open, da hun slog Maria Sharapova fra Rusland i første runde med 6-1, 6-1.
Kampen mellem de to mangedobbelte grand slam-vindere var udråbt som den største på turneringens åbningsdag, men Sharapova formåede aldrig at lægge pres på sin modstander og skabe spænding for tilskuerne på Arthur Ashe Stadium.
Efter 58 minutters spil var kampen overstået.
Serena Williams, der tabte sidste års finale i US Open til Naomi Osaka fra Japan, styrede kampen fra start til slut.
Serena Williams var klasser over Maria Sharapova første runde.
 Maria Sharapova var chanceløs mod Serena Williams, som kun tillod russeren at vinde to partier i US Open-brag.
 Serena Williams, der tabte sidste års finale i US Open til Naomi Osaka fra Japan, styrede kampen fra start til slut.
 I næste runde skal Serena Williams møde amerikanske Catherine McNally.
 Det var første gang, at Serena Williams og Sharapova mødtes i US Open.
1 / 5Serena Williams var klasser over Maria Sharapova første runde.
1 / 5Maria Sharapova var chanceløs mod Serena Williams, som kun tillod russeren at vinde to partier i US Open-brag.
2 / 5Serena Williams, der tabte sidste års finale i US Open til Naomi Osaka fra Japan, styrede kampen fra start til slut.
3 / 5I næste runde skal Serena Williams møde amerikanske Catherine McNally.
4 / 5Det var første gang, at Serena Williams og Sharapova mødtes i US Open.
5 / 5I første sæt, der varede 24 minutter, vandt hun de sidste fem partier i træk, og hun fortsatte med at vinde de to første partier i andet sæt.
Det var første gang, at Serena Williams og Sharapova mødtes i US Open.
Desuden er det 19.
gang i træk, at Sharapova taber en kamp til Serena Williams.
Ikke siden to sejre i 2004 har Sharapova besejret amerikaneren.
I næste runde skal Serena Williams møde amerikanske Catherine McNally.
Amerikaneren, der er nummer 121 på verdensranglisten, er med på et wild card.
Federer overvinder inders chokstartDer var 187 pladser mellem Roger Federer og Sumit Nagal på verdensranglisten, da de to tennisspillere natten til tirsdag dansk tid mødtes i US Open.
Alligevel formåede inderen, der har fået plads i turneringen via kvalifikationen, at tage første sæt mod den schweiziske tennislegende.
Federer samlede sig dog fra starten af andet sæt og avancerede relativt sikkert med 4-6, 6-1, 6-2, 6-4.
38-årige Federer kom ellers planmæssigt på 2-0, da han brød verdens nummer 190 i inderens første serveparti.
Men Nagal svarede hurtigt igen, og på sin første sætbold gjorde han lidt senere chokstarten til en realitet.
38-årige Federer kom ellers planmæssigt på 2-0, da han brød verdens nummer 190 i inderens første serveparti.
 Federer er på jagt efter sin grand slam-titel nummer 21 og sin sjette alene i US Open.
 Kvalifikationsspilleren Sumit Nagal tog første sæt mod Roger Federer, som samlede sig og vandt.
 I anden runde venter et opgør mod bosniske Damir Dzumhur.
1 / 438-årige Federer kom ellers planmæssigt på 2-0, da han brød verdens nummer 190 i inderens første serveparti.
1 / 4Federer er på jagt efter sin grand slam-titel nummer 21 og sin sjette alene i US Open.
2 / 4Kvalifikationsspilleren Sumit Nagal tog første sæt mod Roger Federer, som samlede sig og vandt.
3 / 4I anden runde venter et opgør mod bosniske Damir Dzumhur.
4 / 4Kigger man på statistikken, var der imidlertid ingen grund til bekymring for Federer.
Han er 62-0 i første runde af grand slam-turneringer siden Wimbledon 2003 og har dermed ikke tabt en indledende kamp siden sin første grand slam-titel.
I anden runde venter et opgør mod bosniske Damir Dzumhur.
De to har stået over for hinanden to gange i karrieren, og begge opgør er endt med sejr til Federer.
Seneste dyst var i 2015-udgaven af Wimbledon, hvor Federer vandt sikkert i tre sæt.
Federer er på jagt efter sin grand slam-titel nummer 21 og sin sjette alene i US Open.
Kerber ekspederet hurtigt udDette års udgave af US Open blev en kort fornøjelse for den tidligere mester Angelique Kerber.
Hun kunne ikke følge trop med de andre favoritter.
Den 31-årige tyske tennisspiller tabte mandag i første runde til franske Kristina Mladenovic.
Mesteren fra 2016 tabte med 5-7, 6-0 og 4-6 til franskmanden.
Efter at Kerber havde tabt et tæt første sæt, så kom hun buldrende ud til andet sæt, hvor hun tildelte Mladenovic et såkaldt æg.
Angelique Kerber ærgrer sig grueligt over sit nederlag i første runde af US Open.
 US Open-mesteren fra 2016 tabte med 5-7, 6-0 og 4-6 til franske Kristina Mladenovic.
 Kristina Mladenovic, der er nummer 54 på verdensranglisten, kan næsten ikke tro, at hun har vundet over den tyske tennisstjerne.
 Der bliver givet hånd mellem kampens to spillere.
1 / 4Angelique Kerber ærgrer sig grueligt over sit nederlag i første runde af US Open.
1 / 4US Open-mesteren fra 2016 tabte med 5-7, 6-0 og 4-6 til franske Kristina Mladenovic.
2 / 4Kristina Mladenovic, der er nummer 54 på verdensranglisten, kan næsten ikke tro, at hun har vundet over den tyske tennisstjerne.
3 / 4Der bliver givet hånd mellem kampens to spillere.
4 / 4Tyskeren, der rangerer som nummer 14 i verden, kunne dog ikke holde fast mod sin franske modstander.
Kerber indledte tredje og afgørende sæt med at blive brudt i eget serveparti.
Det lykkedes dog at komme foran med 4-3, inden Mladenovic vandt tre partier i træk og tog sejren.
Mladenovic, der er nummer 54 på verdensranglisten, møder i anden runde landsmanden Fiona Ferro.
Dette års French Open-mester Ashleigh Barty er også videre i New York.
Australieren slog Zarina Diyas fra Kasakhstan med 1-6, 6-3 og 6-2.
Ranglistens nummer to møder i næste kamp Lauren Davis fra USA.
FacebookTwitterKopier linkEmner:Maria Sharapova (tennisspiller)|Novak Djokovic (tennisspiller)|Tennis|USA|Rusland




https://www.dr.dk/nyheder/viden/kroppen/tre-ud-af-fire-11-til-15-arige-bevaeger-sig-lidt

KroppenTre ud af fire 11- til 15-årige bevæger sig for lidtMange børn lever ikke op til Sundhedsstyrelsens anbefalinger om fysisk aktivitet, viser rapport.
Forsker mener, at børns store forbrug af gadgets som tablets og smartphones er med til at gøre dem inaktive.
(Arkivfoto).
27.
aug.
2019 kl.
06.
35Bemærk: artiklen er mere end 30 dage gammelLæs opBlot en fjerdedel af børn i alderen 11 til 15 år lever op til Sundhedsstyrelsens anbefalinger om at være fysisk aktiv mindst en time om dagen.
Det viser en ny rapport fra Sundhedsstyrelsen, der udkommer tirsdag, ifølge Berlingske.
Rapporten giver ifølge mediet for første gang et reelt svar på, hvor meget børn rent faktisk bevæger sig til daglig.
- Det bekræfter, hvad vi havde mistanke om fra tidligere undersøgelser og udenlandske undersøgelser, hvor vi kan se, at Danmark klarer sig dårligt på det her punkt.
Det siger Tue Kristensen, der står bag rapporten fra Sundhedsstyrelsen, til Berlingske.
Det er første gang, at styrelsen har lavet en objektiv måling af børnenes aktivitetsniveau.
1677 børn i 5.
, 7.
og 9.
klasse har fået påført en bevægelsescensor på hoften, som de har gået med i omkring en uge.
'Alvorlige konsekvenser for sundhedssystemet'Jens Troelsen, der er professor på Syddansk Universitet og leder af forskningsenheden Active Living, kalder børns fysiske inaktivitet for et "folkesundhedsproblem".
Det risikerer ifølge ham at få "alvorlige konsekvenser for vores sundhedssystem" på grund af sygdomme, der kan følge med fysisk inaktivitet.
Han fortæller, at den store synder formentlig er børnenes store mængder tid foran skærmen.
- Mit allerbedste bud er, at skærmen spiller en stor rolle.
Antallet af skærme er jo mangedoblet over de seneste 10-20 år, så der er snart ingen børn i kongeriget, som ikke har en skærm foran sig i form af en iPhone eller en iPad, siger han og tilføjer:- Og det er jo voldsomt passiviserende, hvad enten man ser YouTube eller spiller computerspil, så er det jo forbundet med en meget lille grad af fysisk aktivitetSundhedsstyrelsens rapport viser, at de 11 til 15-årige i gennemsnit bruger knap 11 timer på stillesiddende adfærd i hverdagen.
I weekenden stiger tiden til mere end 12 timer.
/ritzau/FacebookTwitterKopier linkEmner:Sundhedsstyrelsen|Apple Inc.
|Berlingske Media|Sundhed og velvære|IT-branchen




https://www.dr.dk/nyheder/indland/eksplosion-ryster-beboelsesejendom-i-hundige

IndlandEksplosion ryster beboelsesejendom i HundigeEt indgangsparti til en etageejendom i Gersagerparken er sprængt væk i en eksplosion i nat.
Der ligger splintret glas spredt på jorden i et større område omkring ejendommen.
27.
aug.
2019 kl.
05.
42 | opdateret 27.
aug.
2019 kl.
06.
42Bemærk: artiklen er mere end 30 dage gammelLæs opMidt- og Vestsjællands Politi efterforsker en eksplosion ved indgangspartiet til en beboelsesejendom i Gersagerparken ved Hundige natten til tirsdag.
Det oplyser vagtchef Boye Rasmussen tidligt tirsdag morgen.
Ingen personer er kommet til skade, men der er sket materiel skade på bygningen.
- Udhænget foran indgangsdøren er sprængt væk.
Så det er en forholdsvis kraftig eksplosion, som der nok skal mere til end et kanonslag.
Efter vores vurdering kræver det nok en sprængkraft svarende til en håndgranats, siger vagtchefen.
Han tilføjer, at politiet har fundet fragmenter på stedet.
Døre, vinduer og loft er ødelagt, og loftplader og glasskår er spredt over et større areal foran bygningen, oplyser DR's reporter på stedet.
Eksplosionen, der fandt sted foran en etageejendom i Gersagerparken, blev anmeldt klokken 01.
58.
Politiet er foreløbig på bar bund med hensyn til et motiv for hændelsen.
- Mig bekendt har vi ikke haft lignende tilfælde, siger vagtchefen.
Ingen personer er anholdt i forbindelse med sagen.
- Vi har spærret området af, og forskellige teknikere er på stedet for at sikre spor.
I løbet af formiddagen skal vi arbejde videre med at finde eventuelle vidner, siger Boye Rasmussen/ritzau/Rettelse: Det fremgik tidligere ved en fejl, at eksplosionen var i Askerød.
Det er rettet til Gersagerparken.
FacebookTwitterKopier linkEmner:Midt- og Vestsjællands Politi|Greve|Hundige|Ulykker|Kriminalitet




https://www.dr.dk/nyheder/indland/fortrolig-mail-saar-tvivl-om-bagmandspolitiets-forklaring-i-braendstofsag

Sagen om Dan-BunkeringSe temaIndlandFortrolig mail sår tvivl om Bagmandspolitiets forklaring i brændstofsag 'Dybt alvorligt' og 'fatalt', kalder retsordførere de nye oplysninger.
Bagmandspolitiet fik allerede anmeldelse om Dan-Bunkerings mulige sanktionsbrud i november 2016, afslører politiets egne mails.
Af Line Gertsen, Mathias Friis, Astrid Fischer og Morten Frandsen27.
aug.
2019 kl.
06.
00Bemærk: artiklen er mere end 30 dage gammelLæs opRetsordførere og flere eksperter problematiserer nu, at Bagmandspolitiet – kaldet SØIK – har givet forskellige oplysninger om, hvornår de fik en anmeldelse om virksomheden Dan-Bunkerings mulige brud på EU's Syrien-sanktioner.
Det sker på dagen, hvor justitsminister Nick Hækkerup (S) skal i samråd for at svare på spørgsmål om myndighedernes håndtering af sagen.
Den fynske virksomhed bliver efterforsket for at have leveret jetbrændstof brugt til russiske bombetogter i Syrien.
Og nu kan DR afsløre, at SØIK i en redegørelse oversendt til Folketinget har oplyst en dato for anmeldelse af sagen, der ligger tre måneder senere end det tidspunkt, politiet tidligere har skrevet i mails til Udenrigsministeriet.
- Man kan jo gisne om, om det har været for at pynte på forløbet.
Vi må have nogle svar fra justitsministeren, siger SF's retsordfører Karina Lorentzen.
Forskellige datoer for anmeldelseI sidste uge oversendte ministeren en redegørelse fra Rigsadvokaten til Folketingets Retsudvalg om myndighedernes håndtering af efterforskningen af den fynske virksomhed Dan-Bunkerings mulige brud på EU's forbud mod at levere jetbrændstof til brug i Syrien.
I redegørelsen dato-sætter SØIK tidspunktet, hvor politiet modtog anmeldelse mod Dan-Bunkering om brud muligt brud EU-sanktionerne, til 6.
februar 2017.
Uddrag af SØIK's forklaring i Rigsadvokatens redegørelse om myndighedernes håndtering af sagen om Dan-Bunkering.
Men i en hidtil hemmeligholdt mail fra SØIK til Udenrigsministeriet, som DR har fået aktindsigt i, fremgår det, at SØIK selv betragtede det som en anmeldelse, da politiet fik overleveret sagen fra Udenrigsministeriet tre måneder tidligere – den 8.
november 2016.
To dage efter overdragelsen sender SØIK således en mail til Udenrigsministeriet om sagen med titlen ”Anmeldelse.
”Uddrag af aktliste fra Udenrigsministeriet, som DR Nyheder har fået udleveret.
SØIK-mail nævner 'anmeldelse' ni gangeOg da SØIK senere i december skal fortælle Udenrigsministeriet, hvad der er sket i sagen, sender politiet en mail, der beskriver forløbet siden ”modtagelsen af anmeldelsen den 8.
november 2016.
" I mailen bruger SØIK ordet ”anmeldelse” hele ni gange.
Uddrag af mail fra SØIK til Udenrigsministeriet dateret 20.
december 2016, som DR har fået aktindsigt i.
Forskellen på tidspunkterne er, ifølge retsordførere fra Dansk Folkeparti, Konservative og SF, ikke ligegyldig.
I perioden fra 8.
november til 6.
februar 2017 er Dan-Bunkering ifølge amerikanske retsdokumenter og fortrolige oplysninger hos danske myndigheder involveret i yderligere tre leverancer af jetbrændstof til Syrien.
Og oplysningerne rejser ifølge ordførere spørgsmålet, om leverancerne kunne være stoppet.
- Det er jo klart, at hvis anmeldelsen er kommet tidligere, end det fremgår af redegørelsen, så er det et endnu længere forløb, hvor man slet ikke har foretaget sig noget.
Og det er jo fatalt i den her sag, fordi det er muligt, at leverancerne er fortsat og har haft et endnu større omfang og har fået lov til at løbe, uden at man har efterforsket.
Og det synes jeg er et stort problem, siger Karina Lorentzen fra SF.
Retsordfører for Dansk Folkeparti, Peter Skaarup, undrer sig også over, at SØIK har oplyst en senere dato for anmeldelse i den redegørelse, som er oversendt til Folketinget.
- Det er jo en afgørende oplysning, hvis den reelt er kommet i slutningen af 2016.
Så synes jeg, at justitsministeren har et problem, fordi så har vi fået nogle oplysninger, der ikke stemmer, siger han.
Naser Khader, der er ordfører fra Konservative, slår fast, at oplysningerne, som DR har bragt frem,tegner et andet billede end det, SØIK har fremsat i Rigsadvokatens redegørelse.
- Det er dybt alvorligt – hvorfor standsede man ikke leverancerne?
Med udgangspunkt i de nye oplysninger, mener jeg SØIK har et kæmpe problem, siger han.
Da DR forelægger ordførernes kritik for SØIK og Rigsadvokaten, lyder svaret i en mail mandag formiddag sådan her:- Hverken SØIK eller Rigsadvokaten har nogen kommentarer.
Senere samme dag skal det vise sig, at SØIK alligevel vil kommentere.
'Påfaldende' og 'underligt', at oplysning manglerProfessor i forvaltningsret ved Aalborg Universitet, Sten Bønsing, har nemlig også set på forløbet for DR.
Han kalder det "underligt", at SØIK i redegørelsen – der er oversendt til Folketinget – giver den opfattelse, at anmeldelsen først indløber den 6.
februar 2017.
- Det er nærliggende, at folketingsmedlemmerne har fået en forkert eller ikke helt korrekt opfattelse af, hvornår anmeldelsen er indkommet til SØIK.
Og det er selvfølgelig et problem, siger han.
Anmeldelsestidspunktet er ifølge Sten Bønsing centralt, når SØIK’s behandling af sagen skal vurderes af Folketinget, fordi det er afgørende for, om myndigheden kunne have standset en potentiel kriminel handling, mens den foregik.
- Det er måske derfor, de har en interesse i at få sagt, at anmeldelsestidspunktet faktisk er lidt senere, end de selv tidligere har haft en opfattelse af.
Også lektor i strafferet ved Aarhus Universitet, Nicolaj Holst, har set på forløbet for DR.
Han kalder det "påfaldende", at SØIK ikke har oplyst i redegørelsen, at der er sket en anmeldelse i november 2016.
- Korrespondancen giver jo indtrykket af, at man (i december 2016, red.
) giver den anden myndighed (Udenrigsministeriet, red.
) en status på, hvor langt vi er nået på den anmeldelse, der allerede er kommet, siger han.
I Rigsadvokatens redegørelse bliver det beskrevet, at Udenrigsministeriet overdrager sagen til SØIK på et møde den 8.
november.
Men det er ifølge Nicolaj Holst forvirrende for modtagerne af redegørelsen, at det ikke står klart, hvornår anmeldelsen om den mulige sanktionsovertrædelse er indgået til politiet.
Ifølge professor i forvaltningsret Sten Bønsing er præcise oplysninger afgørende for, at Folketinget kan føre kontrol med myndighedernes arbejde.
- Når Folketinget skal læse sådan en redegørelse, så vil de fleste opfatte, at det tidspunkt, hvor der er anmeldt, er det centrale i forhold til, hvornår myndighederne skal handle.
Det er vigtigt, at det er præcist, hvis Folketinget skal tage stilling til, om der er sket noget forkert i sagen, siger han.
SØIK erkender fejlEfter DR forelægger eksperternes kritik for SØIK, vil chef for SØIK Morten Niels Jakobsen nu gerne kommentere sagen.
I en skriftlig udtalelse til DR mandag aften erkender han for første gang, at SØIK begik fejl i efteråret 2016.
- Jeg vil gerne slå fast, at der i Dan-Bunkering-sagen er vigtige dele af sagen, som SØIK ikke har håndteret tilfredsstillende.
Det gælder bl.
a.
forløbet i efteråret 2016, hvor SØIK med det samme burde have set nødvendigheden af at påtage sig ansvaret for en sag af så alvorlig karakter.
Det er meget beklageligt, og vi har lært meget af forløbet i denne sag.
Det er derfor også besluttet, at SØIK fremover vil håndtere alle sager af denne karakter.
Sagen er nu under efterforskning i SØIK, og der arbejdes intensivt for at afslutte efterforskningen og den juridiske behandling af sagen, lyder det.
Hvorfor anmeldelsen fra november 2016 ikke er med i Rigsadvokatens redegørelse, har hverken Rigsadvokaten eller SØIK ønsket at forklare.
Dan-Bunkering afviser brud på sanktionerDan-Bunkering er ikke sigtet eller tiltalt i sagen og afviser at have brudt EU's sanktioner.
Dan-Bunkering har efter DR’s afsløringer erkendt at have leveret brændstof til de russiske tankskibe, som DR har omtalt.
Men i en mail til DR har virksomhedens advokat skrevet, at ingen af Dan-Bunkerings fragtbreve havde angivet Syrien som ende-destination.
Virksomheden ønsker ikke at oplyse til DR, hvilke destinationer der stod på dokumenterne.
FacebookTwitterKopier linkEmner:EU|Folketinget|Naser Khader (politiker)|Syrien|Retspolitik




https://www.dr.dk/sporten/oevrig/dansk-rokvartet-misser-ol-billet-ved-vm

Øvrig sportDansk rokvartet misser OL-billet ved VMEn fjerdeplads i et opsamlingsheat forpurrede dansk herrefirers chancer for at skaffe en OL-billet ved VM.
Den danske herrefirer i roning får svært ved at kvalificere sig til OL i Tokyo efter at have misset semifinalen ved VM.
27.
aug.
2019 kl.
11.
55 | opdateret 27.
aug.
2019 kl.
14.
25Bemærk: artiklen er mere end 30 dage gammelLæs opDen danske herrefirer uden styrmand får ikke en billet til OL ved VM i roning i østrigske Ottensheim.
Det står klart, efter at Frank Steffensen, Tobias Kempf, Tøger Berg Rasmussen og Frederic Vystavel blev nummer fire i et opsamlingsheat tirsdag.
En plads blandt de to bedste både havde givet en plads i semifinalen, men nu må danskerne tage til takke med en plads i C- eller D-finalen.
Kvartetten ramte ikke sit topniveau, mener deres træner, Thomas Poulsen.
Læs også:Super dansk optakt til ro-VM: Dobbelt op på sejr i World Cuppen- Drengene har i Østrig ikke formået at få den roning frem, som vi momentvis har set i træningslejren.
De har været svært plaget af skader i år og har dermed ikke nået at ro nok sammen.
- Efter fjerdepladsen ved World Cuppen i Rotterdam var OL-håbet intakt, men vi vidste, at vi skulle hente fem sekunder i træningslejren for at kunne kvalificere os til OL, og det må vi erkende, at vi ikke har formået, siger han i en pressemeddelelse fra Dansk Forening for Rosport.
Heller ingen finaleplads til kvinderneTi både er med i klassen ved OL, og otte billetter uddeles ved VM.
De sidste to er på højkant ved et kvalifikationsstævne i Schweiz i maj.
Der var mulighed for dansk oprejsning, da kvindernes otter med styrmand med Anne H.
Larsen, Tanja Ehlers, Silja Davidsen, Astrid Steensberg, Nikoline Laidlaw, Louise Lund Hansen, Simone Sørensen, Marta Kempf og styrmanden Astrid Bruun Fejfer tirsdag eftermiddag roede i det indledende løb med chance for en finaleplads.
Også her er der tale om en olympisk bådklasse.
Båden fulgte godt med i den første halvdel, men sluttede uden en finaleplads som nummer seks.
Det var første gang i 25 år, at Danmark havde en dameotter med ved VM.
/ritzau/FacebookTwitterKopier linkEmner:De Olympiske Lege|Dansk Forening for Rosport|Roning|Østrig|Rotterdam




https://www.dr.dk/musik/han-smeltede-hjerter-i-seriesucces-nu-springer-skam-stjerne-ud-som-musiker

MusikHan smeltede hjerter i seriesucces: Nu springer 'Skam'-stjerne ud som musikerSkuespiller Thomas Hayes har netop udgivet sin første single.
William - eller Thomas Hayes, som han rigtigt hedder - blev kærester med Noora i 'Skam's anden sæson.
Nu har han kastet sig over musikken under kunstnernavnet Hayes.
Af Kasper Madsbøll Christensen27.
aug.
2019 kl.
06.
35Bemærk: artiklen er mere end 30 dage gammelLæs opDu kender nok bedst Thomas Hayes under aliaset William Magnusson i den vildt populære tv-serie 'Skam', hvor han er bedste venner med Penetrator-Chris og senere bliver kærester med Noora.
Men nu kan du også støde på den 22-årige nordmand på Spotify.
Hayes, som han nu kalder sig, er nemlig sprunget ud som musiker med sangen 'Where I Belong', som han har skrevet og produceret.
Lyt til 'Where I Belong', mens du læser videre:Hayes - Where I Belong (feat.
Nico & Vinz)Sangen er et musikalsk samarbejde med den norske duo Nico & Vinz, der i 2013 scorede et verdensomspændende hit med 'Am I Wrong', der blandt andet gik nummer ét i både Storbritannien, Israel og Holland.
Nu afslører Thomas Hayes over for dr.
dk, at vi allerede godt kan glæde os til mere musik fra hans hånd:Jeg har fokuseret på musikken i næsten halvandet år og kommer også til at satse på den fremover.
Thomas Hayes, musiker og skuespiller- Jeg har fokuseret på musikken i næsten halvandet år og kommer også til at satse på den fremover.
Men drømmen er at kombinere skuespiller- og musikkarrieren.
Det at være kreativ i et musikstudie udelukker jo ikke at stå foran et kamera.
Heldigvis.
Thomas HayesEr født 7.
marts 1997 og er halvt britisk, halvt norsk.
Er både skuespiller og musiker - og har også arbejdet som dj.
Ifølge Vi Unge fik han rollen som William i 'Skam', efter hans søster havde meldt ham til audition for sjov.
Kommer til DanmarkThomas Hayes synger ikke selv på 'Where I Belong', men har været med til at komponere og producere sangen.
Han er glad for, at netop Nico & Vinz takkede ja til at lægge deres vokaler på nummeret.
- Da sangen var næsten helt færdig, stod Nico & Vinz øverst på listen over sangere, som vi tænkte passede til den.
Vi kontaktede dem, de hørte sangen, kunne lide den og sagde ja til at være med.
- De sagde, at de kunne spejle sig i tekstens budskab og foretog også nogle små ændringer, så den kom til at passe endnu bedre til dem.
Thomas Hayes (i midten) flankeret af duoen Nico & Vinz.
Nico & Vinz' hit 'Am I Wrong' har mere end 500 millioner afspilninger på Spotify.
Hvorvidt det bliver musikken eller skuespillet, der kommer til at fylde mest for Thomas Hayes i de kommende år, er ikke til at svare på.
Til gengæld bliver der sandsynligvis snart mulighed for at spotte 'Skam'-stjernen her til lands.
- Jeg kan afsløre, at videoen til 'Where I Belong' skal indspilles i dejlige Danmark.
Måske bliver det også til en koncert på et tidspunkt.
FacebookTwitterKopier linkEmner:Storbritannien|Spotify|Teater|Holland|Israel




https://www.dr.dk/nyheder/udland/brasilien-afviser-okonomisk-stotte-til-amazonas-mere-relevant-beplante-europa-med

Skovbrande i AmazonasSe temaUdlandBrasilien afviser økonomisk støtte til Amazonas: 'Mere relevant at beplante Europa med skov igen'G7-landene aftalte i weekenden at give mindst 20 millioner euro til bekæmpelsen af skovbrandene i Amazonas.
Det stigende antal skovbrande og skovrydning i Amazonas i Sydamerika har tiltrukket sig stor opmærksomhed den seneste tid.
27.
aug.
2019 kl.
06.
00Bemærk: artiklen er mere end 30 dage gammelLæs opBrasiliens regering afviser G7-landenes økonomiske støtte til bekæmpelse af de mange skovbrande i Amazonas-regnskoven.
Det oplyser landets regering mandag ifølge flere internationale medier.
- Vi er taknemmelige for tilbuddet, men de ressourcer er måske mere relevante for at beplante Europa med skov igen, siger Onyx Lorenzoni, der er stabschef for Brasiliens præsident, Jair Bolsonaro, til det brasilianske medie G1.
G7-landene aftalte i weekenden ved topmødet i Frankrig at give mindst 20 millioner euro - omkring 150 millioner kroner - til bekæmpelsen af skovbrandene i Amazonas.
Ifølge mediet O Globo har Brasiliens regering tidligere udtalt, at den ikke vil tage imod økonomisk støtte fra rige lande, hvis støtten kommer med betingelser såsom monitorering af ressourcerne.
Brasiliens præsident, Jair Bolsonaro, har tidligere kritiseret lande, der bidrager til brandslukningen økonomisk, og kaldt det for kolonialisme.
Læs også:G7 giver 20 millioner euro til at slukke Amazonas-brandene'Kolonialist-mentalitet'Bolsonaro har særligt langet ud efter Frankrigs præsident, Emmanuel Macron, og sagt, at han har en "kolonialist-mentalitet", fordi han ville diskutere Amazonas på G7-topmødet uden deltagelse fra landene omkring den enorme regnskov.
Macron har samtidig kritiseret Brasiliens præsident for ikke at gøre nok ved brandene i regnskoven.
Den stigende mængde skovbrande og skovrydning i Amazonas har tiltrukket sig stor opmærksomhed den seneste tid.
Det har også været et af punkterne på dagsordenen i løbet af de seneste dages G7-topmøde i den franske by Biarritz.
Her har lederne af verdens syv største industrilande været samlet for at drøfte blandt andet handel, klima og andre emner.
Det drejer sig om lederne fra USA, Canada, Tyskland, Frankrig, Storbritannien, Italien og Japan - samt EU.
Ifølge Macron støtter den amerikanske præsident, Donald Trump, bidraget til Amazonas, skriver nyhedsbureauet Reuters.
Macron oplyste søndag, at Trump på grund af andre, bilaterale møder ikke var til stede under G7-landenes diskussioner om biodiversitet.
/ritzau/FacebookTwitterKopier linkEmner:Brasilien|Donald Trump (politiker)|Emmanuel Macron (politiker)|Skove|EU




https://www.dr.dk/nyheder/udland/svensk-kvinde-skudt-paa-aaben-gade-ung-mand-anholdt-medvirken-til-drab

UdlandSvensk kvinde skudt på åben gade: Ung mand anholdt for medvirken til drab  Der venter en stor efterforskning efter drab på 31-årig kvinde, siger politiet.
Et vidne hørte skud og filmede med sin mobiltelefon en sortklædt skikkelse, der løber væk fra gerningsstedet med en pistollignende genstand i hånden.
(© SVT Nyheter)Af Emil Søndergård Ingvorsen27.
aug.
2019 kl.
10.
43Bemærk: artiklen er mere end 30 dage gammelLæs opPolitiet i Malmø mener stadig, at der er en eller flere personer på fri fod i sagen om drabet på en 31-årig kvinde i går formidddags.
Det har svensk politi netop oplyst på et pressemøde.
Skuddrabet fandt sted på åben gade i det centrale Malmø ved 10-tiden i går, hvor en 31-årig kvinde blev ramt af skud i hovedet og efterfølgende døde af sine kvæstelser.
Kvinden var ude at gå sammen med sit spædbarn og barnets far, da skuddene blev affyret.
Hun blev ramt af flere skud i hovedet, mens hun holdt sin baby i favnen.
Politiet anholdt i aftes en mand fra 1999, der er mistænkt for medvirken til drab og for våbenbesiddelse af særlig grov karakter.
Han er svensk statsborger og kendt af politiet i forvejen, oplyser politiet på pressemødet.
Læs også:Minister efter skuddrab på nybagt mor: Vi jagter gerningsmændene til verdens ende- Når han er sigtet for medvirken, betyder det, at der findes andre gerningsmænd eller en anden gerningsmand, siger anklager Anna Palmqvist.
Politiet oplyser videre, at de har foretaget en række vidneafhøringer og ransagninger.
Og i den forbindelse har politiet beslaglagt et våben, oplyser anklageren.
Hun vil dog ikke kommentere, hvilket våben der er tale om, men det er politiets formodning, at det har forbindelse til drabet.
Minister: Vi jagter dem til verdens endeSveriges justitsminister Morgan Johansson(S) skrev i går på Twitter, at kvinden netop var blevet mor.
- Hvilke feje og afskyvækkende udyr, der angriber en nybagt mor, skrev Morgan Johansson, der samtidigt forsikrede, at alt vil blive sat ind på at pågribe gerningsmændene.
- Vi jagter dem til verdens ende, hvis det er, hvad der skal til.
Koldblodige mordere skal ikke have lov at gå løs, skrev han.
På pressemødet fortæller politiet, at de stadig er i den indledende del af efterforskningen, og at det endnu er for tidligt at lægge sig fast på et motiv.
- Vi er meget tidligt i efterforskniningen.
Der er kun gået et døgn, siden en kvinde brutalt blev skudt ned i på Sergels väg i Malmø, siger anklager Anna Palmqvist.
FacebookTwitterKopier linkEmner:Kriminalitet|Malmø|Mord|Sergel|Morgan Johansson (politiker)




