https://www.dr.dk/sporten/fodbold/ronaldo-bomber-portugal-i-nations-league-finalen-med-hattrick

FodboldRonaldo bomber Portugal i Nations League-finalen med hattrickCristiano Ronaldo scorede tre gange, da Portugal slog Schweiz 3-1 og blev klar til finalen i Nations League.
Cristiano Ronaldo stjal billedet med sit hattrick, da Portugal slog Schweiz i semifinalen i Nations League.
05.
juni 2019 kl.
23.
17Bemærk: artiklen er mere end 30 dage gammelLæs opCristiano Ronaldo gjorde forskellen, da Portugal på hjemmebane onsdag blev klar til finalen i landsholdsturneringen Nations League.
Med en scoring i det 88.
minut og endnu en i tillægstiden nåede Ronaldo op på et hattrick i 3-1-sejren over Schweiz fra Danmarks EM-kvalifikationsgruppe.
Dermed er Portugal klar til finalen mod enten England eller Holland søndag.
Ronaldo indledte scoringen med et brag, da han bombede Portugal foran 1-0.
Målet kom efter 25 minutter på et direkte frispark.
Cristiano Ronaldo scorede til 1-0 på dette frispark.
Der blev ikke scoret mere i første halvleg.
Men efter pausen opstod der drama med videosystemet VAR i en hovedrolle.
Her opstod der først en situation i Portugals straffesparksfelt.
Haris Seferovic faldt til jorden efter nærkamp med Nélson Semedo.
Kort efter var det så Bernardo Silva, der faldt efter en nærkamp med Fabian Schär i det andet målfelt.
Det hele endte med, at dommeren måtte kigge på video.
Til stor undren for mange tilskuere tilkendte han Schweiz et straffespark fra den første episode.
Portugal fik ikke noget.
Ricardo Rodriguez omsatte straffesparket til en scoring.
Så stod der 1-1.
Så lignede det uafgjort og forlænget spilletid.
Men så tog Ronaldo fat.
Først lagde Bernardo Silva fornemt bolden til rette for Juventus-stjernen, som hamrede Portugal på 2-1.
I tillægstiden mistede schweizerne bolden.
Portugal indledte et kontraangreb, og Ronaldo skar ind i banen og drejede bolden flot i mål til 3-1.
Cristiano Ronaldo sikre sig lige kampbolden efter sit hattrick.
Nations League blev etableret i forbindelse med den igangværende EM-kvalifikation som afløser for de mange testkampe.
Det hele afsluttes med et finalestævne.
Her spiller England og Holland den anden semifinale torsdag, mens der spilles finale og kamp om tredjepladsen søndag.
Finalestævnet giver ikke billet til EM-slutrunden.
EM-billetterne er først på spil i de fire forskellige lag i foråret 2020, når EM-kvalifikationen er overstået.
Her har Danmark som gruppevinder i Nations League eksempelvis en ekstra mulighed, hvis den direkte kvalifikationen glipper.
/ritzau/FacebookTwitterKopier linkEmner:Bernardo Silva (fodboldspiller)|Cristiano Ronaldo (fodboldspiller)|Portugal|Fodbold|Schweiz




https://www.dr.dk/nyheder/politik/folketingsvalg/loekke-regeringen-gaar-af-i-morgen-men-jeg-vil-vaere-statsminister

FolketingsvalgLøkke: Regeringen går af i morgen - men jeg vil være statsministerLars Løkke Rasmussen anbefaler, at der kommer en midterregering med ham som statsminister.
Af Per Bang Thomsen og Emma Toft05.
juni 2019 kl.
23.
51 | opdateret 06.
juni 2019 kl.
00.
23Bemærk: artiklen er mere end 30 dage gammelLæs opStatsminister Lars Løkke Rasmussen (V) erkender, at Venstre sammen med blå blok har tabt regeringsmagten.
Med alle stemmerne talt op får rød blok - Socialdemokratiet, Det Radikale Venstre, SF og Enhedslisten - 91 mandater, mens blå blok - Venstre, Det Konservative Folkeparti, Dansk Folkeparti og Liberal Alliance - får 75 mandater.
Derfor vil repræsentanter for Venstre i morgen klokken 11.
00 tage til dronning Margrethe og orientere hende om resultatet.
- På baggrund af valgresultatet vil jeg indgive regeringens afskedsbegæring, og jeg vil foreslå dronningen at indkalde til en dronningerunde i morgen, så de forskellige partier får lejlighed til at udtale sig om den parlamentariske situation, siger han i sin tale.
Lars Løkke Rasmussen vil nu anbefale, at der kommer en midterregering med ham som statsminister.
- Over for dronningen vil Venstres repræsentanter anbefale, at der dannes en regering under min fortsatte ledelse med ambition om at bygge bro over midten i dansk politik, siger han og understreger, at det ikke er nogen ny tanke.
- Jeg har sagt det mange gange i valgkampen - og til en forfatter før valgkampen (Kristen Jacobsen, der har skrevet samtalebogen "Befrielsens øjeblik" med Løkke, red.
).
De erfarne, ansvarlige midterpartier bør overveje, om det rigtigste er, at lade yderfløjene have de afgørende mandater.
Eller om det er klogere at bygge bro over forskellighederne inde på midten i dansk politik.
Godt valg for VenstreSelvom Socialdemokratiet med 26 procent af stemmerne er blevet det største parti ved folketingsvalget, er Venstre det parti, som har haft den største mandatfremgang for noget folketingsparti i aften.
Partiet står til at få 23,4 procent af stemmerne, hvilket er en fremgang sammenlignet med folketingsvalget for fire år siden, hvor 19,5 procent af vælgerne stemte på det.
Venstre står i alt til at få 43 pladser i Folketinget mod 34 i dag.
Regeringen fortsætter som forretningsministerium til en ny regering er udnævnt.
Socialdemokratiets formand, Mette Frederiksen, er den sidste partileder, der mangler at holde sin tale.
Hun er nu ankommet til Christiansborg og til partiets valgfest.
Det politiske Danmarkskort 2019 og 2015 FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Venstre|Valg og folkeafstemninger




https://www.dr.dk/nyheder/politik/folketingsvalg/stram-kurs-og-kristendemokraterne-kommer-ikke-i-folketinget

FolketingsvalgStram Kurs og Kristendemokraterne kommer ikke i FolketingetPartierne trækker heller ikke kredsmandater.
Af Emma Toft05.
juni 2019 kl.
23.
09 | opdateret 06.
juni 2019 kl.
00.
40Bemærk: artiklen er mere end 30 dage gammelLæs opDet nyeste parti i dansk politik, Stram Kurs, får ikke plads i Folketinget.
Det gør Kristendemokraterne heller ikke.
Det viser valgresultatet.
Her får Stram Kurs til 1,8 procent af stemmerne, og dermed ligger partiet under spærregrænsen på to procent.
Det samme gælder Kristendemokraterne, der kun får 1,7 procent af stemmerne.
Stram Kurs-leder Rasmus Paludan trækker heller ikke et kredsmandat på Sjælland, hvor han stiller op.
Det gør Kristendemokraternes Kristian Andersen heller ikke i Vestjylland.
Paludan vil fortsætte kampenRasmus Paludan vil trods det nedslående resultat fortsætte sit politiske projekt.
- Vi fortsætter naturligvis vores kamp for, at danskerne kan fortsætte med at forblive danskere, siger han til sin valgfest på Christiansborg.
Her siger han blandt andet, at hans brors kritik af ham har været medvirkende til, at Stram Kurs ikke har opnået plads i Folketinget.
Broderen har offentligt været ude og advare folk mod at sætte kryds ved Rasmus Paludan og Stram Kurs.
- Mit højeste ønsker er ikke at komme i Folketinget.
Det er at forhindre Danmarks totale undergang, og jeg vil blive ved med at kæmpe for det, til jeg dør af alderdom en dag, siger han.
- Så håber jeg, at vores kandidater ikke lader sig slå ud, men ønsker at fortsætte partiet.
Kristendemokraterne: Vi hører til i politikKristendemokraternes formand, Isabella Arendt, erkender nederlaget, men nyder, at partiet trods alt har fået opbakning.
- Det lykkedes ikke den her gang, men vi har bevist, at Kristendemokraterne hører til i det politiske landskab, siger han.
- Vi hører til i dansk politik, lyder det.
FacebookTwitterKopier linkEmner:Kristendemokraterne|Stram Kurs (parti)|Valg og folkeafstemninger|Jylland|Kristian Andersen (politiker)




https://www.dr.dk/nyheder/politik/folketingsvalg/sydjylland-blev-farvet-gult-i-15-df-faar-oeretaeve-paa-thulesen-dahls

FolketingsvalgSydjylland blev farvet 'gult' i 15: DF får øretæve på Thulesen Dahls hjemmebaneVenstre bliver største parti i Sydjyllands Storkreds - DF går næsten 16 procentpoint tilbage, viser prognose.
I Vejle Nord, hvor Kristian Thulesen Dahl var på stemmesedlen, er Dansk Folkeparti gået massivt tilbage.
Af Emil Søndergård Ingvorsen05.
juni 2019 kl.
23.
13Bemærk: artiklen er mere end 30 dage gammelLæs opI 2015 blev der talt om det 'gule Danmark', da Dansk Folkeparti blev det suverænt største parti i Sydjylland med 28,2 procent af stemmerne.
Meget kan dog ændre sig på fire år, må partiet nu erkende.
Med alle stemmer talt op kan man konstatere, at Dansk Folkeparti bliver mere end halveret.
Partiet står nemlig til 12,5 procent af stemmerne i storkredsen, viser det endelige resultat.
I valgkredsen Vejle Nord, hvor Kristian Thulesen Dahl stod på stemmesedlen, må Dansk Folkeparti også erkende noget af en vælgerlussing.
Læs også:Thulesen Dahl: 'Vi har fået en vælgerlussing'Partiet har her fået 13,5 procent, hvilket er 15,3 procent under valgresultatet i 2015.
Det er bedre end på landsplan, hvor partiet står til 8,8 procent af stemmerne - en markant tilbagegang sammenlignet med seneste valg, hvor partiet fik 21,1 procent af stemmerne.
Massiv tilbagegang i ThyregodI stedet er det særligt Venstre og Socialdemokratiet, som har vundet vælgernes gunst.
Venstre bliver kredsens største parti med 28,5 procent af stemmerne.
I Vestjylland kan man også konkludere, at DF er gået massivt tilbage.
I Thyregod, hvor Thulesen Dahl i dag har stemt, er Dansk Folkeparti eksempelvis gået 19,6 procentpoint tilbage, hvilket betyder, at partiet har fået 29,1 procent af stemmerne.
Kristian Thulesen Dahl har da også erkendt, at vælgerne har givet partiet en 'vælgerlussing'.
- Vi har fået en vælgerlussing, og det tager vi til efterretning.
Den har været ventet - hele valgkampen har vi haft meningsmålinger, der taler deres eget tydelige sprog, siger han.
FacebookTwitterKopier linkEmner:Kristian Thulesen Dahl (politiker)|Dansk Folkeparti|Valg og folkeafstemninger|Venstre|Jylland




https://www.dr.dk/nyheder/politik/folketingsvalg/prognose-venstre-staar-til-fremgang-og-godt-valg

FolketingsvalgPrognose: Venstre står til fremgang og godt valgDe røde partier står stadig til at få det bedste valg, ifølge DR's prognose.
Tommy Ahlers kan regne med at blive valgt ind i Folketinget for Venstre, hvis man skal regne med prognosen.
Af Emma Toft og Emil Ingvorsen05.
juni 2019 kl.
22.
27Bemærk: artiklen er mere end 30 dage gammelLæs opDet kan blive et rigtigt godt valg for Venstre, som det ser ud nu.
Ifølge DR's prognose står partiet med Lars Løkke Rasmussen i spidsen til en tydelig fremgang, når man sammenligner med seneste folketingsvalg i 2015, hvor partiet fik 19,5 procent af stemmerne.
Men også når man sammenligner med seneste meningsmåling fra Epinion i går, hvor partiet stod til at få 20,7 procent af stemmerne.
Lige nu er 83 procent af stemmerne optalt, og Venstre står til 23,4 procent af stemmerne.
Næstformand: Ser godt udDet vækker glæde hos næstformand Kristian Jensen, at det ser lyst ud for Venstre.
- For Venstre som parti ser det godt ud, og det synes jeg også er fuldt fortjent, siger han.
Men trods udsigten til et pænt resultat, står de røde partier stadig til at få størstedelen af stemmerne.
Lige nu står de røde partier Socialdemokratiet, SF, Radikale Venstre og Enhedslisten til at få de nødvendige 90 mandater.
Derudover står Alternativet ifølge DR's prognose til at få fem mandater.
Kristian Jensen vil ikke konkret forholde sig til, at de røde partier ser ud til at få et flertal.
- Sagen er, at vi forhandler om at få mest mulig indflydelse.
I aften ser vi på, hvordan mandaterne falder, og hvad mulighederne er, og så tager vi den derfra, lyder det.
Forventer du, at Lars Løkke Rasmussen bliver som formand efter i aften?
- Jeg ved ikke, hvad jeg skal forvente, fordi vi ikke har set resultatet endnu, siger Kristian Jensen.
Så du gerne, han gik af?
- Jeg så gerne, at vi stadig har en borgerlig-liberal regering med Lars Løkke Rasmussen som statsminister.
Flere partier på vippenDer er stadig flere partier, som er på vippen til at få en plads i det kommende Folketing, ifølge DR's prognose.
Det gælder Kristendemokraterne, Stram Kurs, Nye Borgerlige og Liberal Alliance.
Om nogle af partierne kan hente et kredsmandat og på den måde få plads i Folketinget trods spærregrænsen er endnu uklart.
Først efter midnat forventes det endelige resultat.
FacebookTwitterKopier linkEmner:Lars Løkke Rasmussen (politiker)|Venstre|Folketinget|Valg og folkeafstemninger|Kristian Jensen (politiker)




https://www.dr.dk/nyheder/politik/folketingsvalg/katastrofevalg-til-liberal-alliance-samuelsen-er-ude-af-folketinget

FolketingsvalgKatastrofevalg til Liberal Alliance: Samuelsen er ude af FolketingetLiberal Alliance har fået blot 2,3 procent af stemmerne.
Af Per Bang Thomsen og Emma Toft05.
juni 2019 kl.
22.
56 | opdateret 06.
juni 2019 kl.
00.
37Bemærk: artiklen er mere end 30 dage gammelLæs opAnders Samuelsen, der er partileder for Liberal Alliance, har ikke genvundet sit mandat i Folketinget.
Partiet, der har siddet i regering siden 2016, har fået blot 2,3 procent af stemmerne mod 7,5 procent for fire år siden.
Og partiet har fået 0 mandater i Nordsjællands Storkreds, hvor Anders Samuelsen er opstillet.
Partiet står samlet set til at miste ni mandater og få blot fire pladser i Folketinget.
Inden at valgresultatet stod klart, sagde Anders Samuelsen, at "livet går videre", hvis han ikke blev valgt ind.
- Så er der andre spændende opgaver.
Så er der andre, der kommer ind, siger Anders Samuelsen, der er Danmarks udenrigsminister.
Simon Emil Ammitzbøl er blevet genvalgt, mens Joachim B.
Olsen, der i dag er partiets finans- og udlændingeordfører, Laura Lindahl og Christina Egelund heller ikke bliver genvalgt.
Det politiske Danmarkskort 2019 og 2015 FacebookTwitterKopier linkEmner:Anders Samuelsen (politiker)|Joachim B.
Olsen (politiker)|Folketinget|Liberal Alliance|Valg og folkeafstemninger




https://www.dr.dk/sporten/haandbold/herreligaen/skjern-vinder-dm-bronze-efter-ny-sejr-over-bsv

HerreligaenSkjern vinder DM-bronze efter ny sejr over BSVSkjern hentede DM-bronzemedaljer, da Bjerringbro-Silkeborg blev slået igen i træner Ole Nørgaards sidste kamp.
Skjern bytter DM-guldet fra sidste år ud med bronze.
05.
juni 2019 kl.
22.
21Bemærk: artiklen er mere end 30 dage gammelLæs opSkjern Håndbold kan gå på sommerferie med en vis glæde trods alt, efter at klubben onsdag aften sikrede DM-bronzemedaljer.
Det skete, da Skjern på hjemmebane besejrede Bjerringbro-Silkeborg (BSV) 32-28 og dermed vandt begge kampe i slaget om tredjepladsen i Herre Håndbold Ligaen.
Skjern vandt det første opgør ude med 35-32, og dermed lød den samlede sejr på syv mål, mens BSV må se i øjnene, at sæsonen endte uden medaljer.
Træner siger farvelSommerferien signalerer også nye tider i Skjern, som med afslutningen på sæsonen også siger farvel og tak efter tro tjeneste til træner Ole Nørgaard.
Skjerns træner Ole Nørgaard stopper nu i klubben.
Efter syv år i spidsen for håndboldholdet takker Ole Nørgaard af som træner.
Han bliver i næste sæson afløst af islandske Patrekur Jóhannesson.
Sejren over BSV blev også sidste kamp for den 22-årige keeper Emil Nielsen, der i næste sæson tørner ud for det franske hold Nantes.
Eivind Tangen førte an for Skjern i første halvleg med sine seks mål, og Skjern kom bedst i gang og var foran 4-0 efter fem minutter.
Jacob Lassen reducerede til 5-6 for BSV, inden Skjern i halvlegens sidste halvdel holdt et kontinuerligt forspring og gik til pause foran 17-12.
Mere af det samme efter pauseteenAnden halvleg fortsatte efter samme opskrift, og Skjern var foran 23-19 med et kvarter igen.
Bjarte Myrhol leverede også varen, og både Myrhol og Tangen scorede syv gange hver i kampen.
Resten af halvlegen var uden ændringer, og Skjern tog bronzen med en sejr på fire mål.
GOG og Aalborg Håndbold dyster om guldmedaljerne, og her vandt GOG det første opgør ude med 33-30.
Dermed vil en sejr eller uafgjort til GOG torsdag betyde, at klubben vinder DM-guld for første gang i 12 år.
/ritzau/FacebookTwitterKopier linkEmner:Bjerringbro-Silkeborg Elitehåndbold|Skjern|GOG Håndbold|Bjerringbro|Håndbold




https://www.dr.dk/nyheder/politik/folketingsvalg/begejstret-stig-grenov-jeg-tror-vi-klarer-den

FolketingsvalgBegejstret Stig Grenov: 'Jeg tror, vi klarer den'Kristendemokraterne står til at kravle lige over spærregrænsen på to procent i exitpoll.
Af Marie Louise Hagemeister05.
juni 2019 kl.
21.
05Bemærk: artiklen er mere end 30 dage gammelLæs op- Drømmer jeg, eller er jeg vågen?
Hos Kristendemokraterne gik der et sus igennem partiet til valgfesten, da DR Nyheders exitpoll viste, at partiet står til at kravle lige over spærregrænsen på to procent.
Den orlovramte formand, Stig Grenov, kunne ikke holde sin glæde tilbage, selv om han understregede, at alt endnu kan ske.
Han hentydede til, at partiet i 2005 stod med 2,1 procent i en exitpoll, men at de endte med 1,9.
- Men alle exitpolls i dag – med den usikkerhed, der har været – har været på to eller derover.
Og 2,3 er det bedste, der har været i dag.
- Jeg tror, vi klarer den.
Og samtidig er det helt vildt syret, at vi har gjort det samme, som de svenske kristendemokrater og har formået at gøre Kristendemokraterne til et parti, som danskerne forstår.
At der er nogle politiske værdier, vi står fast på.
Et menneskesyn, vi skal have med ind i dansk politik.
Og så vil han gerne sig tak til de mange danskere, der i dag har valgt at sætte deres stemme hos Kristendemokraterne.
- Vi vil jo vinde, men uanset vil jeg gerne sige tak til de mange tusinde vælgere, der har sat deres kryds og ofret deres kryds hos os.
Isabella Arendt: Jeg kan slet ikke være i mig selvKristendemokraternes fungerende formand, Isabella Arendt, havde også svært ved ikke at vise sin begejstring, da DR Nyheder talte med hende kort efter målingen.
- Det føles da helt vildt godt.
Selvfølgelig er det kun en exitpoll, og det er ikke alle stemmerne, der er talt op.
Men det tyder rigtig, rigtig godt.
- Som det ligger lige nu, siger de fire mandater inde i jeres studie.
Det ville jo være helt fantastisk at sidde der med et hold, sagde hun blandt andet.
Ifølge DR Nyheders exitpoll står Socialdemokratiet til at blive Folketingets største parti, og sammen med de resterende partier i rød blok står de til at overtage flertallet i Folketinget.
Exitpoll'en er kun en måling og bygger på svar fra 4.
550 repræsentativt udvalgte vælgere og blev offentliggjort i forbindelse med, at landets mange valgsteder lukkede klokken 20.
00.
FacebookTwitterKopier linkEmner:Stig Grenov (politiker)|Kristendemokraterne|Valg og folkeafstemninger|Folketinget|Socialdemokraterne




https://www.dr.dk/nyheder/politik/folketingsvalg/uffe-elbaek-goer-det-igen-det-det-det-er-oeh-det-det-er-oeh-totalt

FolketingsvalgUffe Elbæk gør det igen: Det, det, det er øh, det, det er øh totalt humor det herAlternativet står til at komme i Folketinget med seks mandater.
Af Sally Frydenlund Larsen05.
juni 2019 kl.
21.
36Bemærk: artiklen er mere end 30 dage gammelLæs opKlokken 20.
00 lukkede landets 1.
384 valgsteder og det betyder, at valgdagen nu er gået ind i en ny fase - stemmeoptællingen.
Og selv om det kan blive den anden side af midnat, før vi kender de præcise resultater, så er det allerede nu muligt at se en indikation af, hvordan mandaterne fordeler sig.
I den seneste prognose står Alternativet (Å) til at komme i Folketinget - dog med en tilbagegang for partiet.
Men det lægger ikke en dæmper på stemningen i Cirkusbygningen, hvor Alternativet holder valgfest.
- Det' totalt humor, det her, siger forperson Uffe Elbæk fra scenen - måske med en henvisning til hans jublende udbrud ved valget i 2015, hvor han også vrøvlede en smule af ren begejstring.
- Ej, men det' jo crazy det her, lød det dengang.
Se prognosen her:Læs også:Prognose: Fire partier på vippenFesten er ikke ovreHvis prognosen holder stik, så kommer Alternativet i Folketinget med seks mandater.
Og det får Uffe Elbæk til at komme med en lille stikpille til dem, der har dømt Alternativet til at være fortid i løbet af valgkampen.
- Alle dem som står hernede nu - ikke mindst medierne - de har sagt, at festen er ovre i Alternativet - right?
!
, siger han fra scenen og fortsætter:- Vi er stolte af stadigvæk at være her.
Vi er kun fire år gamle inde på Christiansborg.
Ved I hvad?
Vi er her.
Vi er her, siger han til stor jubel fra salen.
Alternativet har afvist at pege på hverken Mette Frederiksen eller Lars Løkke Rasmussen som statsminister.
Meget tyder dog på, at partiet skal samarbejde med Mette Frederiksen som statsminister.
FacebookTwitterKopier linkEmner:Lars Løkke Rasmussen (politiker)|Uffe Elbæk (politiker)|Alternativet (parti)|Folketinget|Valg og folkeafstemninger




https://www.dr.dk/nyheder/politik/folketingsvalg/prognose-fire-partier-paa-vippen

FolketingsvalgPrognose: Fire partier på vippenPrognosen viser, at rød blok bliver størst ved folketingsvalget.
Af Per Bang Thomsen og Emma Toft05.
juni 2019 kl.
21.
20 | opdateret 05.
juni 2019 kl.
22.
43Bemærk: artiklen er mere end 30 dage gammelLæs opFire partier er på vippen til at komme i Folketinget.
Det viser DR Nyheders prognose, efter at næsten 85 procent af stemmerne er blevet talt op.
Det drejer sig om Stram Kurs, Kristendemokraterne, Nye Borgerlige og Liberal Alliance.
Derudover står rød blok til at blive størst, mens det tyder på, at blå blok taber magten.
Ifølge prognosen ligger Stram Kurs, der blev opstillingsberettiget kort før, folketingsvalget blev udskrevet, lige under de to procent af stemmerne, der skal til for at komme over spærregrænsen.
- Det er for tidligt at sige noget, men jeg håber meget, at jeg kommer i Folketinget, for jeg kan gøre meget for danskerne, hvis jeg kommer i Folketinget, lød det tidligere på aftenen fra partiformand Rasmus Paludan.
Hvad er prognosen baseret på?
Lige nu tælles stemmerne på landets 1379 afstemningssteder.
DR’s prognose er vores bedste bud på det endelige valgresultat.
Prognosen udregnes på baggrund af de indkomne resultater, meningsmåliger og resultater fra tidligere valg.
Det samme gør Kristendemokraterne, mens Nye Borgerlige ligger lige over de to procent af stemmerne.
Liberal Alliance, der ved det seneste folketingsvalg i 2014 fik 7,5 procent af stemmerne, står til at få 2,3 procent af stemmerne.
Selvom et parti får under to procent af stemmerne, kan det fortsat trække et såkaldt kredsmandat og på den måde få adgang til Folketinget.
Om det kommer til at ske ved dette valg, er endnu for tidligt at sige.
Læs også:Forstå kredsmandaterne: Sådan kan man komme i Folketinget uden at være over spærregrænsenRiskær: 'The game is over'Samlet set står rød blok - Socialdemokratiet, De Radikale, SF og Enhedslisten - til at få omkring 91 mandater, mens blå blok kan se frem til 75 mandater.
Alternativet, der ikke ser sig selv som en del af rød blok, står til 2,9 procent af stemmerne.
Socialdemokratiet står til at blive det største parti med 26,2 procent af stemmerne, mens Venstre bliver det næststørste med 23,4 procent af stemmerne.
Ved valget i 2014 fik regeringspartiet 19,5 procent af stemmerne.
Til gengæld viser prognosen, at Dansk Folkeparti, der ved det seneste folketingsvalg i 2014 blev det næststørste med 21,1 procent af stemmerne, vil få 8,8 procent af stemmerne, hvilket er mere end en halvering.
Det Radikale Venstre, SF og Det Konservative Folkeparti står alle til at gå frem, mens Enhedslisten og Alternativet kan se frem til en tilbagegang ifølge prognosen.
Partiet Klaus Riskær Pedersen står dog ikke til at komme ind, og partiets stifter, Klaus Riskær Pedersen, har netop meddelt Ritzau, at partiet ophører med at eksistere.
- Projektet er blevet afvist, som det ser ud nu, og "the game is over", siger han.
Ifølge prognosen ligger valgdeltagelsen på 84,3 procent.
Opdateres.
.
.
FacebookTwitterKopier linkEmner:Folketinget|Klaus Riskær Pedersen (erhvervsleder)|Valg og folkeafstemninger|Radikale Venstre|Rasmus Paludan (advokat)




https://www.dr.dk/nyheder/politik/folketingsvalg/foelg-alle-valgresultaterne-her






https://www.dr.dk/nyheder/politik/folketingsvalg/thulesen-dahl-vi-har-faaet-en-vaelgerlussing

FolketingsvalgThulesen Dahl: 'Vi har fået en vælgerlussing'Dansk Folkeparti står til at blive mere end halveret ifølge den første prognose.
Af Emil Søndergård Ingvorsen05.
juni 2019 kl.
21.
34Bemærk: artiklen er mere end 30 dage gammelLæs op- Vi har kun fået få konkrete resultater endnu, men der er ingen tvivl om, at dagens resultat bliver en gedigen tilbagegang for Dansk Folkeparti.
Vi har fået en vælgerlussing.
Det siger DF's formand, Kristian Thulesen Dahl i en tale ved partiets valgfest, efter at de i den første prognose står til at blive mere end halveret.
De står i den første prognose til 9,2 procent af stemmerne.
- Jeg vil med det samme sige til de partier, der går frem i aften: Tillykke til jer, siger Kristian Thuelsen Dahl.
- Men vi har fået en vælgerlussing, og det tager vi til efterretning.
Den har været ventet - hele valgkampen har vi haft meningsmålinger, der taler deres eget tydelige sprog, siger han.
Læs også:Prognose: Fire partier på vippenDF's tilbagegang betyder også, at flertallet er skiftet for 'blåt' til 'rødt', viser prognosen.
Liberal Alliance, der ved det seneste folketingsvalg i 2014 fik 7,5 procent af stemmerne, står til at få 2,3 procent af stemmerne.
'Vi lånte stemmer fra andre partier'Samlet set står rød blok til at få 90 mandater, mens blå blok står til at tabe magten med 75 mandater.
I Kristian Thulesen Dahls tale slår han fast, at de ved valget i 2015, hvor de fik 21,1 procent af stemmerne, 'havde medvind på alle cykelstier på en gang'.
- Derfor fik vi også et valg over niveau.
Vi lånte stemmer fra andre partier.
Så vi har hele tiden vidst, at vi ved de efterfølgende valg - nemlig dette - ville få en tilbagegang, siger DF-formanden og fortsætter:- Men ligesom at fremgang avler fremgang, så er det også sådan med tilbagegang.
Det bliver selvforstærkende.
'Vælgerlussingen' får dog ikke partiet til på nogen måde at ændre kurs.
- Man skal vide, hvor man har os.
Den røde tråd er den samme, uanset hvor mange stemmer vi får på en valgdag, siger Kristian Thulesen Dahl.
FacebookTwitterKopier linkEmner:Kristian Thulesen Dahl (politiker)|Dansk Folkeparti|Valg og folkeafstemninger|Liberal Alliance|Socialdemokraterne




https://www.dr.dk/nyheder/politik/folketingsvalg/prognose-fire-partier-paa-vippen-0

FolketingsvalgPrognose: Fire partier på vippenPrognosen viser, at rød blok bliver størst ved folketingsvalget.
Af Per Bang Thomsen og Emma Toft05.
juni 2019 kl.
21.
20 | opdateret 05.
juni 2019 kl.
22.
43Bemærk: artiklen er mere end 30 dage gammelLæs opFire partier er på vippen til at komme i Folketinget.
Det viser DR Nyheders prognose, efter at næsten 85 procent af stemmerne er blevet talt op.
Det drejer sig om Stram Kurs, Kristendemokraterne, Nye Borgerlige og Liberal Alliance.
Derudover står rød blok til at blive størst, mens det tyder på, at blå blok taber magten.
Ifølge prognosen ligger Stram Kurs, der blev opstillingsberettiget kort før, folketingsvalget blev udskrevet, lige under de to procent af stemmerne, der skal til for at komme over spærregrænsen.
- Det er for tidligt at sige noget, men jeg håber meget, at jeg kommer i Folketinget, for jeg kan gøre meget for danskerne, hvis jeg kommer i Folketinget, lød det tidligere på aftenen fra partiformand Rasmus Paludan.
Hvad er prognosen baseret på?
Lige nu tælles stemmerne på landets 1379 afstemningssteder.
DR’s prognose er vores bedste bud på det endelige valgresultat.
Prognosen udregnes på baggrund af de indkomne resultater, meningsmåliger og resultater fra tidligere valg.
Det samme gør Kristendemokraterne, mens Nye Borgerlige ligger lige over de to procent af stemmerne.
Liberal Alliance, der ved det seneste folketingsvalg i 2014 fik 7,5 procent af stemmerne, står til at få 2,3 procent af stemmerne.
Selvom et parti får under to procent af stemmerne, kan det fortsat trække et såkaldt kredsmandat og på den måde få adgang til Folketinget.
Om det kommer til at ske ved dette valg, er endnu for tidligt at sige.
Læs også:Forstå kredsmandaterne: Sådan kan man komme i Folketinget uden at være over spærregrænsenRiskær: 'The game is over'Samlet set står rød blok - Socialdemokratiet, De Radikale, SF og Enhedslisten - til at få omkring 91 mandater, mens blå blok kan se frem til 75 mandater.
Alternativet, der ikke ser sig selv som en del af rød blok, står til 2,9 procent af stemmerne.
Socialdemokratiet står til at blive det største parti med 26,2 procent af stemmerne, mens Venstre bliver det næststørste med 23,4 procent af stemmerne.
Ved valget i 2014 fik regeringspartiet 19,5 procent af stemmerne.
Til gengæld viser prognosen, at Dansk Folkeparti, der ved det seneste folketingsvalg i 2014 blev det næststørste med 21,1 procent af stemmerne, vil få 8,8 procent af stemmerne, hvilket er mere end en halvering.
Det Radikale Venstre, SF og Det Konservative Folkeparti står alle til at gå frem, mens Enhedslisten og Alternativet kan se frem til en tilbagegang ifølge prognosen.
Partiet Klaus Riskær Pedersen står dog ikke til at komme ind, og partiets stifter, Klaus Riskær Pedersen, har netop meddelt Ritzau, at partiet ophører med at eksistere.
- Projektet er blevet afvist, som det ser ud nu, og "the game is over", siger han.
Ifølge prognosen ligger valgdeltagelsen på 84,3 procent.
Opdateres.
.
.
FacebookTwitterKopier linkEmner:Folketinget|Klaus Riskær Pedersen (erhvervsleder)|Valg og folkeafstemninger|Radikale Venstre|Rasmus Paludan (advokat)




https://www.dr.dk/nyheder/politik/folketingsvalg/riskaer-smider-haandklaedet-i-ringen-det-er-game-over

FolketingsvalgRiskær smider håndklædet i ringen: Det er "game over"Det er "game over" for Klaus Riskær Pedersen, siger han.
Han genopstiller ikke.
Af Sally Frydenlund Larsen og Emil Søndergård Ingvorsen05.
juni 2019 kl.
22.
01 | opdateret 05.
juni 2019 kl.
22.
46Bemærk: artiklen er mere end 30 dage gammelLæs opHvor de røde partier er i gang med at fejre de pæne resultater, ser det anderledes ud for en af de nye partiledere - nemlig Klaus Riskær Pedersen.
Lige nu ligger partiet ikke engang tæt på spærregrænsen i prognoserne.
Og kommer han ikke ind, så er det politiske projekt forbi, fortæller han.
- 0,8 procent er jo en alkoholfri bajer, siger han med henvisning til DR's exitpoll.
- Det er sgu ikke sjovt, så kan det jo være lige meget.
Så er man nødt til at sige, at vi fik chancen, og så skal vi ikke blive ved med at genere folkestyret med at komme igen og igen.
- Projektet er blevet afvist, som det ser ud nu, og "the game is over", siger han.
Genopstiller ikkeKlaus Riskær Pedersen vil ikke opløse sit parti, siger han, men siger samtidig, at han ikke genopstiller.
- Der kommer ikke en genopstilling.
Partiet, som et parti, der opstiller til næste folketingsvalg, kommer ikke til at ske.
Han vil dog stadig gerne færdes i dansk politik.
- Jeg kan sagtens lave politik uden at have et parti eller være i Folketinget.
Det, der interesserer mig, er, at vi får taget hul på nogle forandringer, der rykker noget, siger han og pointerer, at han gerne stiller sin viden til rådighed for andre partier.
De foreløbige prognoser viser, at Lars Løkke Rasmussen, som Klaus Riskær Pedersen bakkede op som statsministerkandidat, står til et valgnederlag.
FacebookTwitterKopier linkEmner:Klaus Riskær Pedersen (erhvervsleder)|Lars Løkke Rasmussen (politiker)|Valg og folkeafstemninger|Folketinget




https://www.dr.dk/nyheder/politik/folketingsvalg/resultaterne-fra-de-foerste-smaa-valgsteder-er-allerede-klar-se-dem

FolketingsvalgResultaterne fra de første små valgsteder er allerede klar - se dem herFørst efter midnat kender vi det endelige resultat af folketingsvalget.
4,2 millioner vælgere har i dag haft mulighed for at stemme ved folketingsvalget - blandt andet på Avernakø.
Der har været 13 partier og i alt 900 kandidater at vælge imellem landet over.
Foto: DRAf Emma Toft05.
juni 2019 kl.
20.
15Bemærk: artiklen er mere end 30 dage gammelLæs opDe har travlt med at tælle stemmer op rundt om i landet, efter at landets 1.
384 valgsteder er lukket her klokken 20.
Men på flere valgsteder er de allerede færdige.
Det drejer sig blandt andet om Drejø Kro, Lyø, Avernakø og Askø Skole.
På Avernakø i Det Sydfynske Øhav har 77 ud af 84 vælgere stemt, og her har flest stemt på Enhedslisten.
På Lyø og Askø bliver Venstre størst.
På Lyø har 62 stemt.
På Askø har 43 vælgere afgivet deres stemme.
Og på Drejø bliver Socialdemokratiet størt.
Her har 59 af øens 66 vælgere fra det sydfynske stemt.
Men selvom de første valgresultater allerede er kommet ind, går der flere timer, før et endeligt resultat ligger fast.
Ved sidste folketingsvalg i 2015 kom de første resultater ind klokken 20.
15, men først klokken 00.
43 kom resultatet fra det sidste valgsted ind ved folketingsvalget i 2015 – fra valgstedet Nørrebro i København.
FacebookTwitterKopier linkEmner:Valg og folkeafstemninger|Folketinget|Fyn|København|Enhedslisten




https://www.dr.dk/nyheder/politik/folketingsvalg/byg-dit-eget-flertal-i-det-nye-folketing






https://www.dr.dk/sporten/haandbold/kvindelandsholdet/danmark-klar-til-haandbold-vm-efter-ny-storsejr-over-schweiz

KvindelandsholdetDanmark klar til håndbold-VM efter ny storsejr over Schweiz Det danske kvindelandshold i håndbold badede sig til VM med en 26-14-sejr over Schweiz.
Landsholdsspillerne kunne onsdag juble  over en storsejr over Schweiz og at blive VM-klar.
05.
juni 2019 kl.
20.
03Bemærk: artiklen er mere end 30 dage gammelLæs opDe danske håndboldkvinder er klar til VM-slutrunden i Japan.
Det stod klart onsdag, da Danmark på udebane hentede endnu en storsejr over Schweiz og dermed bookede billetten til slutrunden.
VM spilles i Japan fra 30.
november til 15.
december, og det bliver altså med Danmark, som onsdag vandt returmødet med Schweiz med 26-14.
Danmark havde vundet det første opgør med hele 35-22, og Danmark kunne derfor tillade sig at tabe med 12 mål onsdag aften og stadig blive klar til VM.
Med en samlet sejr på 25 mål kan kvindelandsholdet nu gå på sommerferie med vished om, at der til vinter skal spilles VM.
Stod næsten med begge ben til VMSelv om de færreste havde regnet med, at Danmark ville løbe ind i problemer i returmødet i Winterthur, så skulle kampen lige spilles først.
Danmark var på forhånd uden de skadede Fie Woller og Helena Elver, og heller ikke Sandra Toft kunne spille kampen i det danske mål på grund af en skade.
Schweiz kom bedst i gang, da Kerstin Kündig bragte værterne foran 1-0.
Det bølgede frem og tilbage i de første ti minutter, hvor stillingen var 4-4 efter Freja Cohrts udligning.
Så var festen forbi for Schweiz og indledt for danskerne, der gik fra 4-4 til en føring på 11-4, og med få minutter igen af første halvleg lød føringen på 11-5, da Celia Heinzer fik lov at score.
Mie Højlund sørgede med sit tredje mål i kampen for at sikre en 12-5-føring før pausen.
Derfor bød anden halvleg ikke på den store spænding, mens Danmark fortsatte med at score.
Det blev 14-7 ved Kristina Heindahl, og Kristina Jørgensen sørgede med sit andet mål i træk for at bringe Danmark foran 20-8, og så var det ren kosmetik for schweizerne i resten af opgøret.
/ritzau/FacebookTwitterKopier link




https://www.dr.dk/nyheder/udland/thailands-juntaleder-smider-uniformen-og-bliver-premierminister

UdlandThailands juntaleder smider uniformen og bliver premierministerValget af den nye regeringsleder skete ved den første samling af både Underhuset og Senatet siden valget i marts.
Lederen af militærstyret, Prayuth Chan-ocha, fik et klart flertal ved afstemningen.
05.
juni 2019 kl.
19.
06Bemærk: artiklen er mere end 30 dage gammelLæs opEt flertal i Thailands parlament har valgt lederen af militærstyret, Prayuth Chan-ocha, som premierminister efter det nylige parlamentsvalg.
Valget af den nye regeringsleder skete ved den første samling af både Underhuset og Senatet siden valget den 24.
marts.
I Senatet er medlemmerne håndplukket af regimet.
Militærjuntaen har været ved magten i Thailand siden 2014, hvor Thaksin Shinawatras søster, Yingluck Shinawatra, blev kuppet fra magten.
Valget i marts var første gang, thailænderne fik lov at vælge deres egne repræsentanter efter fem år med militærstyre.
Prayut Chan-o-cha fik som ventet et klart flertal fra langt over halvdelen af de 750 medlemmer i de to kamre i parlamentet.
Debat viste stor splittelseDen anden kandidat var Thanathorn Juangroongruangkit, som er leder af partiet Fremtiden Forude, som ikke havde opbakning i Senatet.
De første timer af onsdagens debat i parlamentet gik i høj grad med at debattere, om Prayut var en passende kandidat til premierministerposten, og om hvad han har gjort for landet i de seneste fem år.
Debatten viste med tydelighed, at Thailand er et land med stor splittelse mellem den fløj, der støtter militæret, og den der ikke gør.
Militærstyret havde oprindeligt lovet, at det kun ville blive ved magten i et år.
Men siden blev juntaen ved med at udskyde et lovet valg og endte med at regere i fem år.
Det skete med henvisning til behovet for politisk stabilitet i landet.
Den kommende regering er bundet af langsigtede planer, som militærstyret har vedtaget for Thailands økonomiske fremtid.
/ritzau/ReutersFacebookTwitterKopier linkEmner:Thailand|Militær|Valg og folkeafstemninger




https://www.dr.dk/nyheder/viden/klima/koebenhavn-er-en-af-de-mest-forurenede-krydstogt-havne-i-europa

KlimaKøbenhavn er en af de mest forurenede krydstogt-havne i Europa Et stigende antal krydstogtskibe udleder store mængder svovl, kvælstof og partikler i danske havne.
Krydstogskibet Costa Favolosa lægger til kaj i Aarhus Havn.
Skibet tilhører Costa Cruises, som topper listen over de selskaber, der ifølge en rapport udleder mest luftforurening.
Af Maria Lise Behrendt05.
juni 2019 kl.
18.
29Bemærk: artiklen er mere end 30 dage gammelLæs opNår de store krydstogtskibe lægger til kaj i byer som Aalborg, Rønne, Aarhus og København er det ikke kun flokke af glade turister, der vælter i land.
Luftforurening øger risiko for kræft og hjerte-kar-sygdom Krydstogtskibe udleder store mængder af luftforurening.
Blandt andet i form af NOx (kvælstofmonoxid og kvælstofdioxid), SOx (svovldioxid) og de såkaldt PM2,5 partikler - også kaldet fine partikler.
De forskellige typer af luftforurening kan alle have negative effekter på menneskers helbred.
Blandt andet i form af øget risiko for hjerte-kar-sygdomme, luftvejssygdomme, kræft og sukkersyge.
Aarhus Universitet anslår, at omkring 4.
000 for tidlige, danske dødsfald kan knyttes til luftforurening årligt.
T&Es rapport anslår, at de krydstogtskibe, der i 2017 lagde til kaj i København, samlet set udledte 310.
488 kg NOx, 14.
425 kg SOx og 5.
738 kg partikler.
Til sammenligning udleder Københavns bilflåde (206.
054 biler per 2019) 806.
206 kg NOx, 2.
511 kg SOx og 93.
640 kg fine partikler (PM2,5).
Kilder: dr.
dk, DCE og T&E.
Det gør også store mængder luftforurening i form af svovl, fine partikler og de såkaldte NOx-gasser, som alt sammen kan være skadeligt for menneskers helbred.
Og antallet af krydstogtskibe, der kommer til Danmark, stiger.
Det er især hovedstaden, der tager imod de mange sejlende besøg.
Derfor indtager København også en 10.
plads over de mest forurenede krydstogt-havne i Europa ud af mere end 270 havne.
Det viser en rapport fra den europæiske miljøorganisation European Federation for Transport and Environment, T&E.
Skibe sejler på billig, sort olieLuftforureningen fra ét enkelt krydstogtskib svarer til udledningen fra flere tusinde personbiler, og med de mange krydstogtskibe, der lægger kølvandet forbi København, er forureningen langt fra ubetydelig.
Tallene fra T&E viser blandt andet, at udledningen af SOx (gasser af svovl og ilt) fra krydstogtskibene i 2017 udgjorde 14.
425 kg, mens den samlede bestand af personbiler (ca.
206.
000) i København udledte 2.
511 kg SOx i 2017.
Samme år udledte de københavnske personbiler 806.
206 kg NOx, mens de krydstogtskibe, der lagde til kaj, udledte 310.
488 kg.
- Problemet er, at vi har et erhverv, der kommer fra et sted, hvor energien er meget sort.
Det er de billigste brændstoffer, der bruges, siger Jeppe Juul, som er præsident i T&E.
Forurening rammer især etagebyggeriI april udgav Nationalt Center for Miljø og Energi, DCE, på Aarhus Universitet en rapport, der kortlagde forureningen fra krydstogtskibe i København og Aarhus.
De 10 mest forurenede krydstogthavne i Europa 1.
Barcelona (Spanien)2.
Palma de Mallorca (Spanien)3.
Venedig (Italien)4.
Civitavecchia (Italien)5.
Southampton (England)6.
Lissabon (Portugal)7.
Santa Cruz de Tenerife (Spanien)8.
Marseille (Frankrig)9.
Las palmas (Spanien)10.
København (Danmark)Kilde: T&E.
Seniorforsker Steen Solvang Jensen, der var en af hovedkræfterne bag DCS’s undersøgelse, har set på rapporten fra T&E.
Han bekræfter, at tallene for NOx og partikelforurening er tæt på de tal, som DCE kom frem til (Aarhus-forskerne undersøgte ikke SOx).
DCE’s målinger viser, at den lokale forurening fra krydstogtskibe er værst i 25 til 70 meters højde, hvor den overskrider EU's grænseværdier.
Det skyldes, at udledningen kommer fra skibenes skorstene, fortalte Steen Solvang Jensen til DR i april:- Der er etagebyggerier, der ligger tæt på krydstogtskibenes kaj i dag, og der er planer om udbygning i fremtiden.
Hvis man bor i for eksempel lejlighed med altan eller stue ud til krydstogtskibene, risikerer man altså at blive udsat for sundhedsskadelig luftforurening, som kan have en lang række alvorlige effekter på helbredet.
Blandt andet hjerte-karsygdom, luftvejssygdomme, kræft og sukkersyge.
Forureningen ved jordoverfladen viste sig derimod relativt lav, viste DCE-rapporten.
Ind med landstrøm og ud med beskidt olieIsær to faktorer er afgørende for at komme krydstogtskibenes massive luftforurening til livs.
Den første er at få etableret landstrøm, så motorerne ikke skal holdes i tomgang for at sikre strøm, mens de lægger til kaj.
Med landstrøm vil der ikke være nogen lokal forurening fra skibenes skorstene.
Københavns Kommune er i gang med at undersøge mulighederne for at etablere landstrøm.
Den anden er skibenes brændstof.
I dag sejler de fleste skibe på stærkt forurenende olietyper kaldet bunker oil eller tung fuelolie.
Fuelolien har blandet andet en højt indholdt af svovl, som udledes som SOx gennem skibets udstødningsgas.
SOx er både skadeligt for levende organismer og kan medvirke til dannelsen af syreregn.
Derfor vedtog FN’s søfartsorganisation, IMO, også tilbage i 2016, at den internatonale grænse for svovlindhold i skibsbrændstof fra 2020 er på 0,5 procent mod 3,5 procent i dag.
I de såkaldte Sulphur Emission Control Areas (Svovludlednings-kontrolområder, red) er grænsen i dag alle på 0,1 procent.
Dansk farvand er omfattet af disse.
- Det går den rigtige vej, men vi har brug for at rykke i retning af blandt andet hybridløsninger, siger Jeppe Juul.
FacebookTwitterKopier linkEmner:København|Rederier|Rejse- og turistbranchen|Aarhus|EU




https://www.dr.dk/nyheder/politik/folketingsvalg/pia-kjaersgaard-efter-kritik-af-hendes-tweets-nogle-kunne-ikke-taale

FolketingsvalgPia Kjærsgaard efter kritik af hendes tweets: Nogle kunne ikke tåle, at jeg blev formand - Jeg synes ikke, at jeg har haft stærke politiske udmeldinger, siger Folketingets formand.
Af Emil Søndergård Ingvorsen05.
juni 2019 kl.
18.
59Bemærk: artiklen er mere end 30 dage gammelLæs opHvis man de seneste uger har besøgt Folketingets formand, Pia Kjærsgaards (DF), Twitter-profil, så kan man ikke være tvivl om, at hun har skabt debat.
Hun har blandt andet tweetet om, at Melodi Grand Prix er blevet for 'bøsset', og at DR havde manipuleret med sammensætningen af publikum til partilederdebatten i mandags, så den fik en rød slagside.
Det har blandt andet ført til, at hun på sin Twitter-profil er blevet beskyldt for at være 'uværdig' som Folketingets formand.
Pia Kjærsgaard mener dog ikke, at hun har overtrådt sine beføjelser som formand.
Læs også:Pia Kjærsgaard skælder ud på EU, pressens spydige smil og 'klimatosser'- Jeg synes ikke, at jeg har haft stærke politiske udmeldinger.
Jeg har faktisk gjort mig umage og koncentreret mig om at være Folketingets formand, siger hun og fortsætter:- Jeg må bare minde om, uden at mene noget som helst ondt, at Mogens Lykketoft (tidligere formand, red) sad et par gange om ugen og kommenterede udenrigspolitik på News.
Det er ellers et rent regeringsanliggende.
Baby-sag tog fokusDF'eren har også gentagne gange været kritiseret af politikerkolleger gennem de seneste fire år.
Blandt andet da hun kraftigt irettesatte Enhedslistens Pelle Dragsted under et møde i folketingssalen, men også da hun bad De Konservatives gruppeformand, Mette Abildgaard, om at forlade salen med sin baby.
Pia Kjærsgaard mener trods kritikken, at hun har været en god formand.
- Der er nogle, der ikke kunne tåle, at jeg sad på den post.
Det må jeg bare konstatere.
Det har jeg levet med hele mit politiske liv.
Jeg har været glad for min post, og jeg synes også, at jeg har fået nogle gode ting igennem, siger hun og nævner blandt andet en større renovering af folketingssalen.
Det er jo ikke sikkert, at du kan fortsætte som formand efter valget.
Hvad tænker du om det?
- Jeg kender spillets regler, måske mere end så mange andre.
Jeg har det princip, at når der lukkes en dør, så er der en ny, der åbner.
Og så bliver jeg forhåbentlig genvalgt og er tilbage i folketingsgruppen og kan give den gas.
FacebookTwitterKopier linkEmner:Folketinget|Mette Abildgaard (politiker)|Mogens Lykketoft (politiker)|Pelle Dragsted (politiker)|Det Konservative Folkeparti




https://www.dr.dk/nyheder/politik/folketingsvalg/forvirrende-kraevende-sjovt-og-intimiderende-fire-nye-vaelgere-har

ValgbarSe temaFolketingsvalgForvirrende, krævende, sjovt og intimiderende: Fire nye vælgere har klaret deres første folketingsvalgAlle førstegangsvælgere har været i tvivl på vejen mod stemmeboksen.
Af Michael Ørtz Christiansen05.
juni 2019 kl.
19.
04Bemærk: artiklen er mere end 30 dage gammelLæs opHannah, Wasan, Jonas og Mads er fire af de godt 276.
000 danskere, der i dag har stemt for første gang ved et folketingsvalg.
Forberedelsen har været en blandet oplevelse for de fire førstegangsvælgere og medlemmer af P3's vælgerpanel.
Mød førstegangsvælgerneP3 og DR Nyheder Unge følger førstegangsvælgeres vej til stemmeboksen:Hannah Palm, 19 år.
Bor på Nørrebro i København og læser enkeltfag på Det Frie Gymnasium.
Hun elsker at danse og spiller meget teater.
Mads Nissen Hvid, 18 år.
Bor på Langeland og pendler til 2.
g på Svendborg Gymnasium.
Dyrker landevejscykling med sine venner.
Wasan El-Hallak Kharoubi, 21 år.
Bor i Frederikssund og læser erhvervsøkonomi og sociologi på CBS.
Hun er deltidsbestyrer på en restaurant.
Jonas Stiller, 20 år.
Kommer fra Brovst og går på EUX på Nordjyllands Landbrugsskole for at blive landmand.
Er pjattet med maskiner.
Vi er med, fra valgkampen begynder, til de sætter deres første kryds.
- Det har været forvirrende, for der er hele tiden nogen, der bombarderer en med information.
Partierne presser på alle de steder, de kan, og det kan blive forstørret via medierne, siger 19-årige Hannah Palm.
- Jeg vidste ikke så meget om politik i forvejen, så jeg har skullet tage stilling til rigtig mange ting, som jeg ikke vidste noget om i forvejen, og som jeg ikke vidste, hvad jeg skulle mene om.
Emne for emne18-årige Mads Nissen Hvid valgte at gå all-in, da statsministeren startede valgkampen.
- Det var først lidt initimiderende, for der var rigtig meget at sætte sig ind i, men jeg valgte at gå systematisk til værks for at finde ud af, hvad de forskellige partier står for, siger Mads Nissen Hvid.
- Jeg tog det emne for emne og læste op på og tog noter til, hvad partierne mente.
Jeg vil tro, at jeg har brugt 7-8 timer på det i alt.
Læs også:Tvivler til det sidste: Mads står mellem to kandidater - Løkke-udmelding har forvirret JonasFor Mads Nissen Hvid har det været vigtigt at kunne identificere sig med den, han stemte på, og han er endt med at stemme personligt på en lokal kandidat, der er gået til valg med et løfte om at kæmpe for vækst på Langeland og den nærmeste omegn.
Nu har jeg sat mig rigtig godt ind i det, og så handler det om at blive ved, så jeg ikke skal starte forfra, men er endnu bedre forberedt til næste folketingsvalg.
Mads Nissen Hvid- Jeg er tilfreds med mit valg, men nu må vi se, om han kan leve op til det, han lover, i de næste fire år.
Det vil jeg følge med i.
Nu har jeg sat mig rigtig godt ind i det, og så handler det om at blive ved, så jeg ikke skal starte forfra, men er endnu bedre forberedt til næste folketingsvalg, siger Mads Nissen Hvid.
Tonen er vigtigFor Wasan El-Hallak Kharoubi har det ikke været det store problem at finde ud, hvor hendes første kryds skulle sættes.
- Jeg troede, det ville være sværere, og jeg synes faktisk, det har været sjovt.
Der har været rigtig meget oplysning, og partilederrunderne har været gode til at give et indblik i personerne, siger hun.
Læs også:Førstegangsvælgeren Wasan kræver kamp mod madspild: Hvorfor gør vi ikke som i Frankrig?
Den 21-årige studerende har palæstinensiske rødder, og hun har fulgt godt med i udlændingedebatten.
- Det vigtigste for mig har været tonen.
Man kan sagtens tale om stramninger, men man skal tale ordentligt om det, så man ikke marginaliserer en hel befolkningsgruppe, siger hun.
Wasan El-Hallak Kharoubi brevstemte for en uge siden, men der er ikke noget i den sidste uge af valgkampen, der har fået hende til at fortryde.
Heller ikke selv om hun landede på et andet parti, end hun regnede med, da valgkampen startede.
Hvor mange førstegangsvælgere er der i Danmark?
Danmarks Statistik har beregnet antallet af vælgere, der skal stemme til folketingsvalget for første gang med udgangspunkt i befolkningen i Danmark 1.
januar 2019.
Ved folketingsvalget den 5.
juni 2019 er der 276.
263 danskere, der skal stemme for første gang.
De kan godt have stemt ved en anden type valg før.
I alt er der 4.
238.
913 stemmeberettigede i Danmark.
- Overhovedet ikke.
Jeg er bare blevet mere sikker.
- Nu er det mig eget valgJonas Stiller er efter en smule tvivl landet på det parti, som hans far stemmer på, og som han også selv havde udset sig fra starten af valgkampen.
- Jeg var nok lidt skadet af det derhjemme, men nu er det også blevet mit eget valg, siger Jonas Stiller.
Læs også:Mads skal stemme for første gang: Jeg prøver at lukke mine forældres holdninger udeDen 20-årige nordjyde går på landsbrugsskole, og hans far har et hobbylandbrug.
- Det har været afgørende for mig, at det parti, jeg stemmer på, tænker på landbruget og miljøet, og at der bliver tænkt økonomi ind i det, siger Jonas Stiller.
Hvordan har det været at skulle beslutte sig?
- Det har været lidt krævende.
Man skal følge godt med og sørge for at få en snak med nogen, der har prøvet det før.
Så det har jeg gjort.
En ihærdig fyr med en flyerTilbage på Nørrebro i København havde Hannah Palm for en måned siden en klar idé om, hvad hun ville stemme, og hun er også landet på det parti trods en del tvivl undervejs.
- Jeg ville aldrig have sat krydset helt forkert, for de andre partier er ikke så langt fra.
Men det har været svært, for deres politik er meget ensartet, siger Hannah Palm.
Hun var i tvivl til det sidste, men blev overbevist af en kandidat, der gav hende en flyer med sine budskaber.
Læs også:Førstegangsvælger: Man kan hurtigt føle sig helt lost- Han stod på gaden og brugte tid på at kapre vælgere, og jeg mødte ham mange gange, så jeg tænkte, at han er en ihærdig fyr, som jeg gerne vil støtte, siger Hannah Palm og udtrykker en smule lettelse over, at hun nu har sat sit første kryds ved et folketingsvalg.
- Nu skal jeg ikke tænke på det mere.
FacebookTwitterKopier linkEmner:Valg og folkeafstemninger|København|Langeland|Nørrebro




https://www.dr.dk/nyheder/politik/folketingsvalg/fredericia-efterlyste-flere-frivillige-her-styrer-teenagere-valget

FolketingsvalgFredericia efterlyste flere frivillige: Her styrer teenagere valgetKommunen har lagt sig i selen for at få unge til at melde sig som tilforordnede - og det har virket.
Regionsrådsmedlem Bente Gertz (S) har været med til mange valg, mens Niels Bruun er ny tilforordnet ved Fredericia Gymnasium.
Af Lars von Magius og Peter Frandsen Siggaard05.
juni 2019 kl.
17.
32Bemærk: artiklen er mere end 30 dage gammelLæs opHåret er nok lidt gråt og sparsomt, og der er fine rynker bag brillen på mange af de tilforordnede, der styrer slagets gang på valgstederne.
Men i Fredericia har kommunen gjort en indsats for at få unge til at melde sig som valgtilforordnede.
Blandt andet har man været ude på alle ungdomsuddannelser i Fredericia for at sætte plakater op.
Den indsats har virket, for ved dagens valg til Folketinget er flere end ti procent af de tilforordnede i Fredericia Kommune mellem 18 og 20 år.
Der er flere grunde til, at kommunen gerne vil have unge med som tilforordnede.
Det fortæller specialkonsulent i Fredericia Kommune Tine Gellert.
- Det er en mulighed for at se, hvordan demokratiet fungerer i praksis bag kulisserne, og den mulighed vil vi gerne dele med de unge, siger hun og tilføjer, at tidspunktet på året også betyder noget, fordi mange af de unge har læseferie fra deres uddannelser.
- På denne årstid har de unge typisk lidt bedre tid til at hive en dag ud af kalenderen, siger Tine Gellert.
Niels tæller stemmerneEn af dem, der har meldt sig som valgtilforordnet, er den 19-årige gymnasieelev Niels Bruun, der tilbringer dagen på Fredericia Gymnasium.
Det er kommunens største valgsted med 10.
802 stemmeberettigede.
- For det første har jeg læseferie, så det er relativt nemt at finde tid.
For det andet synes jeg, at det er en god gerning at bidrage til fælleskabet og demokratiet.
Så det var noget, jeg nærmest følte, jeg skulle, da jeg fandt ud af, at der manglede tilforordnede, siger han.
Det er rart at være ung og føle, at man bidrager med noget, selvom man måske ikke betaler så voldsomt mange skattekroner.
Niels Bruun, ung valgtilforordnetHan forstår godt, hvorfor Fredericia er gået efter at få de unge med.
- Jeg synes, det er en god idé at få en gruppe valgtilforordnede, der repræsenterer de, der skal stemme.
Det er fint, at de unge ser nogen, de kan relatere sig til, når de kommer ud på stemmestederne, siger Niels Bruun.
Og så giver det også en god følelse i maven at deltage i valget.
- Det er rart at være ung og føle, at man bidrager med noget, selvom man måske ikke betaler så voldsomt mange skattekroner.
Unge fik lyst til flere valgFredericia Kommune havde også mange unge tilforordnede ved det nylige valg til Europa-Parlamentet, og her fik mange af de unge blod på tanden.
- Dem jeg har talt med havde en god dag.
Efter valget til Europa-Parlamentet havde jeg en del unge, der ringede og spurgte, om de også kunne få en plads til folketingsvalget, fortæller Tine Gellert.
Niels Bruun var også med i sidste uge, og det var en rigtig god oplevelse.
- Det var en festdag.
Der var mange mennesker, og der var en god stemning med smil hele dagen igennem.
Forhåbentlig kommer der endnu flere glade mennesker til folketingsvalget, siger han.
Læs også:Aarhus mangler 284 frivillige til valget på søndagFacebookTwitterKopier linkEmner:Europa-Parlamentet|Fredericia|Fredericia Kommune|Valg og folkeafstemninger|Ungdomsuddannelser




https://www.dr.dk/nyheder/politik/folketingsvalg/lene-har-byttet-sin-stemme-vaek-det-er-lidt-ligesom-saette-sit-kryds

FolketingsvalgLene har byttet sin stemme væk: 'Det er lidt ligesom at sætte sit kryds ved djævlen'En anden vælger har sat sit kryds for Lene Revsbech i København.
Lene Revsbech ser stemmebytningen som sin eneste mulighed for at blive hørt.
Af Lisbeth Quass og Sine Pam05.
juni 2019 kl.
17.
11Bemærk: artiklen er mere end 30 dage gammelLæs opDen 51-årige sygeplejerske Lene Revsbech fra Dalbyover ved Randers håber ikke, at den kandidat, hun har sat sit kryds ved i dag, kommer i Folketinget.
- Det er lidt ligesom at sætte sit kryds ved djævlen, siger hun om kandidaten fra Stram Kurs.
- Jeg er absolut ikke enig i den politik, vedkommende fører.
Det er så inhumant og udemokratisk.
Alligevel er det der, hun har sat sit kryds.
Lene Revsbech har nemlig byttet sin stemme med en vælger fra København, da hendes egen foretrukne kandidat ikke stiller op i hendes kreds.
Hun håber på, at hendes københavnske byttepartner til gengæld vil holde sin del af aftalen og sætte et kryds ved den løsgængerkandidat fra partiet JFK21, som Lene Revsbech støtter.
- Jeg kan godt mærke, jeg har en lidt dårlig mavefornemmelse, men jeg var nødt til at gøre noget, siger hun.
Det er et kuriøst spil blandt nogle meget interesserede, som kan ende med at blive snydt ikke bare én, men to gangeKasper Møller Hansen, valgforskerByttehandel på FacebookLene Revsbech har fundet en bekendt, som hun har indgået byttehandlen med for at fremme kandidaten fra JFK21, som blandt sine mærkesager har grundlæggende ændringer af pengesystemet og en høj grad af decentralisering.
Men oprindeligt faldt hun over muligheden for at bytte stemmer i en gruppe på Facebook, hvor flere brugere har tilbudt at stille deres kryds til rådighed til gengæld for et kryds i en anden valgkreds.
Grundlæggeren af Facebook-gruppen er den studerende Marie Nielsen fra Fyn, der ser det som en begrænsning af demokratiet, at ens valgmuligheder er afgrænset af bopæl.
Hun ville selv gerne stemme på Anders Stjernholm (Å) fra Alternativet, der stiller op i Københavns Omegns Storkreds, og hun har derfor også byttet sin stemme.
- Jeg vil bare gerne have den i Folketinget, som repræsenterer mine holdninger allerbedst, siger hun.
Marie Nielsen medgiver, at stemmebytningen er et forsøg på at pille ved demokratiet.
- Men jeg tror også, det er en mulighed for nogle af de kandidater, som står lidt længere nede på listen, for at få nogle flere stemmer.
Nogle af dem, som repræsenterer nogle lidt mere unikke holdninger og er knap så populistiske, siger hun.
Marie Nielsen har byttet stemme med en anden vælger, der også stemmer på Alternativet.
(© DR Nyheder)Valgforsker: Stemmen er ens egenIfølge valgforsker og professor ved Københavns Universitet Kasper Møller Hansen spiller Lene Revsbech, Marie Nielsen og andre stemmebyttere højt spil med deres stemmer.
- Det er et kuriøst spil blandt nogle meget interesserede, som kan ende med at blive snydt ikke bare én, men to gange, ved at afgive deres stemme til nogle andre og ikke få den stemme igen, de havde håbet på, siger han.
Valgforskeren understreger desuden, at man faktisk slet ikke må bytte sin stemme med andre vælgere, ligesom det er ulovligt at vise sin udfyldte stemmeseddel til andre og at sælge sin stemme til højestbydende.
- Men spørgsmålet er, om man kan komme efter vedkommende, for det er svært at bevise, hvad der er sket, om det bare var snak, eller om der reelt var handling bag, siger han.
Gør ingen forskelDerudover understreger Kasper Møller Hansen, at indretningen af det danske valgsystem sikrer en lokal forankring af kandidaterne.
- Og det tror jeg egentlig er vigtigt for at holde sammen på landet og for at få et folketing, som afspejler alle danskerne, ikke blot dem i byerne, siger han.
Endelig vurderer valgforskeren ikke, at stemmebytteriet gør en reel forskel for valgets udfald.
- Grundlæggende er det så uigennemskueligt, hvordan man kan stemme strategisk, at chancen, for at man kan gøre en forskel ved at bytte sin stemme, er nede i de meget små decimaler, siger han.
Læs også:Et kryds er ikke bare et kryds: Sådan undgår du, at din stemmeseddel bliver ugyldig- Et eller andet er forkertI Råby Forsamlingshus i Randers er Lene Revsbech ikke bekymret for at bryde loven.
Hun ser stemmebytningen som sin eneste mulighed for at blive hørt.
- Jeg kan godt mærke indeni, at der er et eller andet, der er forkert.
Men når jeg ikke selv har muligheden for at stemme på et nytænkende parti, der vil lave nogle ting om i vores samfund, så er jeg nødt til at gøre det på denne måde, siger hun.
Har du endnu ikke besluttet, hvor dit kryds skal sættes?
Tag DR Nyheders kandidattest her:FacebookTwitterKopier linkEmner:Alternativet (parti)|Anders Stjernholm (komiker)|Facebook|København|Valg og folkeafstemninger




https://www.dr.dk/nyheder/politik/folketingsvalg/gokkeri-og-frieri-her-er-fem-uventede-oejeblikke-fra-valgkampen

FolketingsvalgGokkeri og frieri: Her er fem uventede øjeblikke fra valgkampenMens du venter på valgaften på tv, kan du lige få genopfrisket nogle af valgkampens mindeværdige øjeblikke her.
I videoen har vi samlet fem uventede begivenheder fra valgkampen, der slutter imorgen.
Af Daniel Myrup Pedersen og Casper Helweg Christiansen05.
juni 2019 kl.
17.
00Bemærk: artiklen er mere end 30 dage gammelLæs opMed en valgkamp på 30 dage har der været godt med højdepunkter at dykke ned i.
Vi har samlet fem af dem, der fik danskerne til at spærre øjene op, hoppe vrede til tasterne eller måske bare grine.
Fra faldende tagsten til en mulig falden på knæ for Mette Frederiksen, se det hele i videoen herover.
FacebookTwitterKopier linkEmner:Valg og folkeafstemninger




https://www.dr.dk/nyheder/politik/folketingsvalg/mikkel-har-sultestrejket-siden-valget-blev-udskrevet-det-har-vaeret

FolketingsvalgMikkel har sultestrejket, siden valget blev udskrevet: 'Det har været det hele værd'Tøjet sidder løsere på 19-årige Mikkel Brix efter 29 dages sultestrejke.
Mikkel Brix har løbende lagt billeder op på instagram, hvor han i forbindelse med sin protest tæller ned til valget.
(© PRIVATFOTO)Af Klaus Videbæk og Simon Brix Frederiksen05.
juni 2019 kl.
17.
43 | opdateret 06.
juni 2019 kl.
04.
20Bemærk: artiklen er mere end 30 dage gammelLæs opDen lange valgkamp har i mere end én forstand været udmarvende for en ung mand fra Frederikshavn.
Da statsministeren udskrev valg for 30 dage siden, gik 19-årige Mikkel Brix i gang med en sultestrejke for at gøre opmærksom på det, han mener er tidens vigtigste tema: klimaet.
Sultestrejken varer indtil i dag, og er, selvom den har sat sine spor, ikke blev brudt, fortæller Mikkel Brix.
Han forsikrer, at han ikke har ladet sig forføre til selv små måltider, og forklarer, at hans krop har fundet andre måder at tage energi ind på ved at forbrænde fedt.
- Hvis jeg havde taget nogle små snyde-måltider, så var min krop ikke gået fuldt over i forbrændings-mode, og så kunne det have været rigtig, rigtig farligt for mit helbred, siger Mikkel Brix.
Ved ikke, hvor meget han har tabtTøjet hænger i dag løst på kroppen, men hvor meget han har tabt i løbet af de 29 dage, som strejken har varet indtil videre, ved han ikke.
- Jeg har ingen idé om, hvor meget jeg har tabt mig.
Jeg har ikke vejet mig før, og jeg har heller ikke vejet mig løbende.
Det her har ikke noget med min vægt at gøre overhovedet, og mit helbred var det, der kom i sidste ende i det her.
Det er en sag, der skal frem, og det har jeg prøvet, så godt jeg har kunnet, siger Mikkel Brix.
Gennem valgkampen har han forsøgt at gøre opmærksom på sin sag ad flere omgange, både på sociale medier og med rejser til København.
Mikkel Brix kan ikke helt fylde sin skjorte ud længere.
Gået ud over eksaminerHan har dog også skullet passe de skriftlige eksaminer på gymnasiet.
- Jeg har godt kunnet mærke, at min koncentration har været lidt lavere.
De gange jeg har været færdig med de opgaver, jeg kunne løse, har jeg bare pakket mine ting og er gået, fordi jeg ikke har kunnet overskue at sidde i eksamenslokalet længere.
- Det har påvirket mine eksamener, og det kommer nok også til at kunne mærkes på mit samlede gennemsnit, når jeg bliver student.
Men det har været det værd.
Har givet fokusMikkel Brix fortæller, at hans kampagner er blevet bemærket af flere politiske partier, og at kandidater fra fem partier enten direkte har nævnt ham eller skrevet til ham i løbet af strejkeperioden.
Set i det lys føler han, at han har gjort en forskel.
- Det har handlet om at lægge et pres på politikerne, så de ved, hvor seriøst vi unge tager det, siger han.
- Og det har påvirket politikerne.
Det har det helt sikkert.
Gennem sultestrejken har en veninde holdt øje med Mikkel Brix's fysiske tilstand.
De fleste eksperter vurderer, at en rask voksen kan overleve på vand i en måned, men der har været eksempler på folk, der har klaret sig mere end dobbelt så længe.
FacebookTwitterKopier linkEmner:København|Sundhed og velvære|Eksamen|Valg og folkeafstemninger|Frederikshavn




https://www.dr.dk/nyheder/politik/folketingsvalg/p3-til-valgfest-hos-radikale-vi-fester-som-bindegale






https://www.dr.dk/nyheder/politik/folketingsvalg/thorning-og-fogh-holdt-fri-paa-deres-valgdage-den-ene-var-mega

FolketingsvalgThorning og Fogh holdt 'fri' på deres valgdage: Den ene var 'mega nervøs'.
Den anden var ikkeTo tidligere statsministre er glade for, at de ikke er aftenens hovedpersoner.
Af Sally Frydenlund Larsen05.
juni 2019 kl.
20.
29Bemærk: artiklen er mere end 30 dage gammelLæs opDen ene spiste thaimad, den anden løb en tur.
Den ene var "mega nervøs", det var den anden ikke.
Fælles for dem begge var, at de spændt afventede, om de kunne kalde sig statsminister ved valgaftenens afslutning - Helle Thorning-Schmidt i 2011 og 2015 og Anders Fogh Rasmussen i 2001, 2005 og 2007.
Men ved denne valgaften kan de læne sig tilbage, nyde forestillingen - og ikke mindst hjælpe DR med at gøre danskerne klogere på, hvordan sådan en dag føles for dagens to statsministerkandidater, Lars Løkke Rasmussen (V) og Mette Frederiksen (S).
Tidligere i dag svarede de på spørgsmål fra danskerne.
Svarene kan du læse her.
Nej tak til valgflæsk- I dag er nok anderledes end mange andre valgdage, fordi statsministerkandidaterne har været ude og holde grundlovstaler.
For mit vedkommende var det fred, ro og afslapning, jeg løb en tur, mindes Anders Fogh Rasmussen om sin seneste valgdag i 2007, hvor han vandt kampen om statsministerposten.
Thorning-Schmidt og Fogh RasmussenHelle Thorning-Schmidt var socialdemokratisk statsminister fra 2011 til 2015, hvor hun tabte valget til Lars Løkke Rasmussen-Anders Fogh Rasmussen var Venstre-statsminister fra 2001 til 2009, hvor han skiftede statsministertitlen ud med titlen som NATOs generalsekretær.
Helle Thorning-Schmidt har også sørget for at holde valgdagene fri, de to gange hun har været statsministerkandidat.
- Man har altid stor diskussion - skal man lave valgkamp og stå og dele ud på valgdagen?
Jeg har altid syntes, at danskerne skulle have lidt ro, mens de er på vej over og stemme, siger hun og husker især én følelse:- Man er mega nervøs!
Man prøver bare på at få spist sin mad.
- Jeg vil ikke sige nervøsitet, men man tænker jo på, hvordan de næste dage nu skal gå.
Det er i hvert fald det, jeg har brugt dagen på, siger Anders Fogh Rasmussen.
Og netop spørgsmålet om, hvad de to statsministerkandidater spiste, mens de afgørende stemmer blev talt op, var et af de 626 spørgsmål, som seerne sendte ind til de to tidligere statsministre tidligere i dag:Spiser man valgflæsk som statsministerkandidat på valgdagen?
- Nej, flæsk er ikke min livret!
!
lød det fra Anders Fogh Rasmussen.
- Haha.
Nej.
man spiser noget sundt og take away, svarede Helle Thorning-Schmidt.
De to eks-statsministre nåede at svare på 27 spørgsmål.
Som en eksamenBåde Helle Thorning-Schmidt og Anders Fogh Rasmussen er fint tilfredse med, at det ikke er dem, der er i Mette Frederiksen og Lars Løkke Rasmussens sko i aften.
Men det forhindrer dem ikke i at følge spændt med.
- Det er en vanvittig spændende dag, jeg er faktisk lidt oppe og køre over det.
Det er grundlovsdag og samtidig valg på en fantastisk smuk sommerdag i Danmark.
Det kan næsten ikke være mere fantastisk, siger Helle Thorning-Schmidt, der bor i London.
Og det er en stor aften i aften for alle - ikke kun for de to statsministerkandidater.
For det er kulminationen på ikke bare valgkampen, men også på fire års politik, siger Anders Fogh Rasmussen.
- I aften er jo som en eksamen.
Partierne skal op til eksamen - selve valgkampen er læseferien, men sandheden er jo, at det er de fire forudgående år, der afgør, hvordan partierne kommer ud i aften.
Men for alle er det jo en lige så stor spænding som for dem, der skal op til eksanen her i juni måned, siger han.
Og den tidligere statsminister har et godt råd til de spændte politikere:- Det er vigtigt at gøre sig klar, at man kan ikke gøre meget mere nu.
Valgstederne lukkede klokken 20.
00, og så skal stemmerne tælles op.
Følg med på DR1 hele aftenen.
FacebookTwitterKopier linkEmner:Anders Fogh Rasmussen (politiker)|Helle Thorning-Schmidt (politiker)|Socialdemokraterne|Valg og folkeafstemninger|London




https://www.dr.dk/nyheder/politik/folketingsvalg/girl-power-70er-rock-og-saarbar-pop-her-er-lyden-af-alle-partierne

ValgbarSe temaFolketingsvalgGirl power, 70'er-rock og sårbar pop: Her er lyden af alle partierneTo partiledere peger på samme nummer som lyden af deres parti.
Shu-Bi-Duas forsanger, Michael Bundesen, leverer lyden af to danske partier.
I hvert fald hvis du spørger partilederne.
Af Michael Ørtz Christiansen05.
juni 2019 kl.
16.
45Bemærk: artiklen er mere end 30 dage gammelLæs opSå har alle 13 partiledere været en tur forbi 'Musikchefen' for at afgive deres stemme.
Musikchefen på P3Under valgkampen gæster samtlige partiledere ’Musikchefen’ på P3, hvor vært Mathias Buch Jensen forsøger at lære partilederne bedre at kende igennem deres og partiets playlister.
Hør programmet her.
Vært Mathias Buch Jensen har bedt dem alle levere lyden af deres parti i form af et musiknummer.
Det gjorde Socialdemokratiets formand, Mette Frederiksen, som den sidste partileder i går.
Herunder kan du høre samtlige 13 numre, der spænder vidt i musiksmag, selv om to kunstnere går igen.
Den ene endda med det samme nummer.
Listen starter med de partier, der stiller op til folketingsvalget for første gang og fortsætter efter hvor mange mandater, de har i Folketinget, inden stemmerne bliver talt op sent i aften.
Med de mindste partier først.
Stram KursVM-Holdet 1986 - Re-sepp-ten (vi er røde vi er hvide)- Jeg kunne forestille mig, at man også godt kan spille den, uden at nogen bliver sure i selskaber, hvor det ikke er en ubetinget nationalisme, der præger, siger Rasmus Paludan.
Læs også:Rasmus Paludan viser sin playliste frem: Hader 'tyggegummi-kunstnere', men elsker ABBAKlaus Riskær PedersenIsam B - I Danmark er jeg født- Jeg ville ønske, at jeg havde råd til at få ham til den første partifest og synge den sang, for det SKAL være ham, der synger den.
Det er hans fortolkning, jeg har valgt, siger Klaus Riskær.
Læs også:Klaus Riskær Pedersen præsenterer lyden af sit parti: 'Bare han kunne optræde til partifesten'Nye BorgerligeShu-Bi-Dua - Danmark- Det er jo en lidt karikeret nationalsang, og der er noget politisk ukorrekt over den.
Der bliver både malet billeder af vores landskab, vores humor og vores måde at være sammen på, siger Pernille Vermund.
Læs også:Pernille Vermunds playliste er kulørt, politisk ukorrekt og dikteret af sønnerneKristendemokraterneBeyoncé - Run The World (Girls)- Den er også en hilsen til alle de seje hjemmehjælpere, pædagoger og kvinder alle mulige andre steder, som har været med til at forme min familiepolitik.
Hold fast, I er seje, siger Isabella Arendt.
Læs også:Kristendemokraterne er andet end gospel: Her er formandens playlisteDet Konservative FolkepartiShu-Bi-Dua - Danmark- Når man lukker øjnene og sætter sig op i fly over Danmark, kan man se de gule kornmarker, der svajer i vinden, og Dannebrog der vajer, siger Søren Pape Poulsen.
Læs også:Pape blev forelsket i Dyrholm og dansk pop fra 80'erne: Jeg bruger musik til at blive gladSocialistisk Folkeparti (SF)Marie Key - Uden forsvar- Det gik ikke så godt for SF i valget i 2015.
Vi var i krise og brugte tiden efter til at reflektere, men troede på det, vi havde, og nu er vi tilbage som et samlet parti, som tror på vores projekt.
Det her er min kærlighedssang til SF, siger Pia Olsen Dyhr.
Læs også:Madonna-krøller, næsering og Dolly Parton: Her er SF-formandens playlisteDe RadikaleA Friend In London - New Tomorrow- Vi er meget Europa-begejstrede i De Radikale, og Eurovision er det eneste tidspunkt, hvor alle er begejstrede for at være europæere, siger Morten Østergaard.
Læs også:Morten Østergaard "får for lidt" og er misundelig på musikere: De kan finde den der basale følelseAlternativetDrake - Started From The Bottom- Den her sang repræsenterer det, at man starter ud helt skrøbeligt med en idé, som ingen tror på, som jeg nu har gjort det med uddannelsesinstitutioner og et politisk parti, siger Uffe Elbæk.
Læs også:Uffe Elbæks playliste lyder af kold krig, barnegråd og DJ-battle: Jeg har musik til alle mine følelserLiberal AllianceQueen - Don't Stop Me Now- Det her nummer er optimistisk og har en tro på fremtiden.
Hvis man vil, kan man lave en kæmpe fest, og vi kan som politikere lave rammerne for den gode fest, siger Anders Samuelsen.
Læs også:Samuelsen bruger Queen til at pumpe sig op: De andre skal eddermame ikke få mig ned med nakkenEnhedslistenKim Larsen & Bellami - Tarzan Mamma Mia- Sangen starter med teksten ”sammen kunne vi lægge verden ned og hele universet med”, og den handler jo om at kunne opnå og forandre en masse, hvis man gør det sammen, og Enhedslisten går hele tiden efter at forandre vores samfund til noget bedre, siger Pernille Skipper.
Læs også:Pernille Skipper indrømmer: Jeg er bare lidt af en poptøsVenstreGeorge Michael - Freedom '90- Det handler om retten til at leve sit personlige liv.
Det handler om frihed, og det er jo det, som mit parti skal stå for, siger Lars Løkke Rasmussen om valget.
Læs også:Løkke har Gulddreng på playlisten: Jeg kan godt lide at høre musik, sunget af nogen, jeg kenderDansk FolkepartiPoul Reichhardt - Er du dus med himlens fugle- Der er faktisk idyllisk ude på landet.
Der er ikke så tosset, og vi behøver ikke allesammen bo i de store byer, siger Kristian Thulesen Dahl.
Læs også:Dansk Folkepartis formand hører julemusik året rundt: Hvorfor ikke starte om sommeren?
SocialdemokratietKim Larsen & Bellami - De smukke unge mennesker- Det er først og fremmest et valg af Kim Larsen.
Han repræsenterer mange årtiers danmarkshistorie, ligesom Socialdemokratiet er en stor del af danmarkshistorien, om man kan lide det eller ej, siger Mette Frederiksen.
Læs også:Mette Frederiksen hører 'Rocky'-hit, når hun skal i ringen mod Løkke: Så får jeg rystet benene på pladsFacebookTwitterKopier linkEmner:Anders Samuelsen (politiker)|Klaus Riskær Pedersen (erhvervsleder)|Kristian Thulesen Dahl (politiker)|Socialdemokraterne|Socialistisk Folkeparti




https://www.dr.dk/sporten/fodbold/landsholdet/fcn-stopper-afloeser-skadet-fcker-paa-landsholdet

LandsholdetFCN-stopper afløser skadet FCK'er på landsholdetForsvareren Andreas Bjelland har pådraget sig en forstrækning i læggen og bliver erstattet af Victor Nelsson.
Victor Nelsson er fast mand på U21-landsholdet, der har kvalificeret sig til EM.
Her ses han i kamp mod Færøerne sidste efterår.
05.
juni 2019 kl.
16.
51Bemærk: artiklen er mere end 30 dage gammelLæs opFC Nordsjællands Victor Nelsson kan få landsholdsdebut, når Danmark møder Irland og Georgien i EM-kvalifikationen.
Den 20-årige midterforsvarer er onsdag blevet indkaldt til A-landsholdet som afløser for Andreas Bjelland.
FC København-spilleren har pådraget sig en mindre forstrækning i læggen og må forlade lejren, oplyser Dansk Boldspil-Union på Facebook.
Andreas Bjelland kommer ikke aktion for landsholdet i denne omgang på grund af en skade.
Victor Nelsson er fast mand på det U21-landshold, der har kvalificeret sig til EM, og han er i øjeblikket sammen med landsholdskammeraterne ved at forberede sig til turneringen i Italien.
Bjellands skade gør, at U21-landstræner Niels Frederiksen nu må undvære stopperen i forberedelserne, indtil de to A-landskampe er overstået.
Ligesom på ungdomslandsholdet er Victor Nelsson en central figur på sit klubhold, FC Nordsjælland.
Den blonde forsvarer var på banen i 34 kampe i den netop overståede superligasæson.
Danmark møder Irland på fredag og Georgien på mandag.
Begge kampe spilles i Telia Parken i København.
/ritzau/FacebookTwitterKopier linkEmner:Andreas Bjelland (fodboldspiller)|DBU|FC København|Fodbold|Georgien




https://www.dr.dk/nyheder/politik/folketingsvalg/vaelgere-uenige-om-red-barnet-boer-samle-ind-ved-valgsted-vi-skal

FolketingsvalgVælgere uenige om Red Barnet bør samle ind ved valgsted: 'Vi skal have ro til at stemme’I flere år har Red Barnet fået lov til at indsamle penge under folkeafstemninger.
I Esbjerg står Aziz Ahmadi og Søren Beilman klar med bøssen, hvis vælgerne vil give en donation til Red barnet, når de kommer ud fra valgstedet.
 DR)Af Louise Mandrup (interview) og Gitte Gripping05.
juni 2019 kl.
16.
32Bemærk: artiklen er mere end 30 dage gammelLæs opNår du i dag møder op på dit valgsted, er det ikke bare andre vælgere og valgtilforordnede, du kan støde på.
Hjælpeorganisationen Red Barnet stiller nemlig også op - ikke på listerne, men med indsamlingsbøsser.
Regler ved valgindsamlingRed Barnets indsamlere må ikke rette personlig henvendelse til folk, men kun tale med dem, der af sig selv kontakter indsamlerne.
Desuden skal indsamlingen foregå ved udgangen, når borgerne har stemt for ikke at forstyrre valghandlingen.
Kilde: Red BarnetSøren Beilman, der er frivillig indsamler for Red Barnet, har taget opstilling sammen med en anden indsamler foran valgstedet på Bakkeskolen i Esbjerg.
De har hver især en bøsse, der før middag allerede raslede godt.
Det er et godt tidspunkt, for der kommer jo mange mennesker.
Jeg ser ikke noget problem i det.
Sally Rasmussen, vælger- Nogle klapper sig på lommerne og andre griber straks ned for at finde nogle mønter, siger Søren Beilman.
Blandt vælgerne på Bakkeskolen får indsamlingen dog en blandet modtagelse.
- Det er supergodt.
Det er et godt tidspunkt, for der kommer jo mange mennesker.
Jeg ser ikke noget problem i det, siger Sally Rasmussen, mens hun folder en seddel og putter den ned i bøssen.
Vælgeren Theo Wursching er ikke enig.
- Jeg bryder mig ikke om det.
Her kommer man for at gå til valg.
Vi skal have fred og ro til at stemme, siger han og bakkes op af andre vælgere omkring ham.
Dorte Pedersen samler ind ved Sønderjyllandshallen i Aabenraa.
Hun må ikke henvende sig til de forbipasserende, så hun har bevidst klædt sig i rødt i håb om at skabe lidt blikfang, når vælgerne haster forbi, fortæller hun.
 DR)Tradition at samle ind ved valgEn af de andre kommuner, der også byder Red Barnet velkommen ved valgstederne, er Haderslev Kommune.
- Vi var enige om at acceptere Red Barnet, fordi det går til et godt formål, siger borgmester H.
P.
Geil fra Venstre.
Her samler Red Barnet ikke indBrøndby KommuneFanø KommuneFredensborg KommuneHjørring KommuneHøje-Taastrup KommuneLyngby-Taarbæk KommuneMorsø KommuneRingsted KommuneSamsø KommuneSlagelse KommuneTønder KommuneVallensbæk KommuneVarde KommuneVejle KommuneÆrø KommuneKerteminde KommuneKilde: Red BarnetRed Barnet har igennem flere år benyttet folkeafstemninger til at indsamle penge.
Erfaringen fra tidligere valgdage viser nemlig, at organisationen kan indsamle op mod én million kroner på en valgdag.
Og det kan gøre en stor forskel, fortæller Merete Falkenstrøm, der er afdelingschef for Fundraising og Marketing i Red Barnet.
- Det svarer nogenlunde til, at vi kan sende 10.
000 udsatte danske børn på ferielejre eller give husly til 5.
000 familier i lande, der er ramt af katastrofer.
Flere kommuner siger nejI 16 danske kommuner har Red Barnet ikke fået lov at samle ind ved valgstederne.
Varde er en af de kommuner, der har sagt nej til Red Barnet.
Her mener man ikke, at valg og indsamling skal blandes sammen, fortæller borgmester Erik Buhl (V).
Solvej Silke har samlet ind i Staruphallen ved Haderslev.
Også her er det kommet lidt i bøssen, selvom folk har haft travlt med at komme hurtigt ud fra valgstedet igen.
 DR)- Vi havde en kort drøftelse i valgbestyrelsen.
Der var nogle enkelte, der syntes, at vi skulle have fokus på folketingsvalget og ikke indsamling.
Om vi gør det anderledes næste gang, vil jeg ikke afvise.
Varde Kommune har dog tilladt, at Red Barnet lægger materiale ved valgstedet.
Men indsamlerne må finde et andet sted at stå.
Og det skal respekteres, siger Merete Falkenstrøm.
- Det er kommunerne i deres gode ret til.
Og så glæder vi os over, at langt de fleste kommuner i Danmark har takket ja til at bakke op om vores arbejde.
I alt vil Red Barnet været tilstede i 82 af landets kommuner her på valgdagen.
FacebookTwitterKopier linkEmner:Erik Buhl (politiker)|H.
P.
Geil (politiker)|Red Barnet|Valg og folkeafstemninger|Esbjerg




https://www.dr.dk/nyheder/politik/folketingsvalg/udlandets-dom-over-dansk-valg-stram-indvandringspolitik-er

FolketingsvalgUdlandets dom over dansk valg: Stram indvandringspolitik er omdrejningspunktet"Dansk Folkepartis flygtningepolitik er blevet normaliseret.
Den er ikke blevet mildere, men mere accepteret.
"En ny, hård linje mod indvandrere og flygtninge er skyld i, at Mette Frederiksen nu står til at vinde valget, lyder analysen i udenlandske medier.
Af Oliver Fruergaard05.
juni 2019 kl.
16.
17Bemærk: artiklen er mere end 30 dage gammelLæs opPolitikernes fokus på at diskutere flygtninge og indvandrere ser ud til at have gjort indtryk i udlandet, der har holdt et vågent øje med Danmark i dagene op til Folketingsvalget.
Således har Socialdemokraternes skift mod en strammere udlændingepolitik og indtoget af partier til højre for Dansk Folkeparti trukket overskrifter i både tyske, spanske, britiske og amerikanske medier.
Særlig stor interesse har den danske udlændingedebat tilsyneladende vakt hos de nordiske lande, der har formidlet flere analyser om emnet og i nogle tilfælde spejler sig i Danmark.
Svenskerne kan kigge mod Danmark for at se, hvor deres egen integrationspolitik er på vej hen, lyder analysen fra Johan Wessman.
'Integrationspolitikken i Danmark er et politisk termometer for Sverige' lød overskriften på den svenske tv-kanal SVT i morges, hvor journalist og direktør i tænketanken Øresundsinstituttet, Johan Wessman, konstaterede, at Danmarks stramme udlændingepolitik i de senere år har smittet af på Sveriges.
- Det, man ikke kunne gøre i Sverige, kunne man nu godt.
- Vi så med flygtningestrømmen i 2015, at Sverige pludselig skærpede sin politik på området, forklarer direktøren, der mener, at Danmark er "nogle år foran Sverige", når det kommer til indvandringspolitik - derfor kan svenskerne få et praj om, hvor de selv er på vej hen ved at kigge mod Danmark, lyder analysen.
Ydre højre trækker opmærksomhedI samme udsendelse forklarer direktøren, hvordan Danmarks tilgang til indvandring fortsat bliver hårdere.
Udlandet har man bemærket, at Dansk folkeparti er blevet overhalet højre om af "mere ekstreme" partier.
- Dansk Folkepartis flygtningepolitik er blevet normaliseret.
Den er ikke blevet mildere, men mere accepteret, siger han og påpeger, at skærpelsen på udlændingeområdet har åbnet op for de "mere ekstreme", Nye Borgerlige og Stram Kurs.
To partier, der i øvrigt har fået stor opmærksomhed i flere lande.
- Med fremtoget af det ekstreme ydre højrefløjsparti Stram Kurs er anti-indvandrings-retorikken skarpere end nogensinde før, lyder det blandt andet i tyske Deutsche Welle, der beskriver, hvordan partiets politiske leder, Rasmus Paludan, er dømt for racisme og har afholdt demonstrationer med koranafbrændinger og anti-muslimske slogans.
Det samme gør Politico, der, ligesom flere danske medier, beretter om et opbrud på den danske højrefløj.
- Dansk Folkeparti er blevet ramt af opstanden af to partier, Nye Borgerlige og Stram Kurs, der går ind for endnu strammere immigrationspolitik, skriver mediet.
Mette Frederiksen vinder på stram indvandringspolitikIntegrationspolitikken er også skyld i, at Socialdemokratiet nu står til at vinde valget - det er konklusionen i flere udenlandske medier.
I udlandet er opfattelsen i nogle medier, at Socialdemokratiet har "taget et skarpt ryk mod Dansk Folkepartis indvandringspolitik" ved at støtte den omdiskuterede lov om at tage smykker og andre værdier fra flygtninge, der kommer til Danmark.
- Danmarks socialdemokrater står i førsteposition til at overtage magten ved onsdagens valg efter at have tilegnet sig en meget hårdere position i en af valgkampens nøgleområder: immigration, skriver Politico og konkluderer, at Socialdemokraterne "har taget et skarpt ryk mod Dansk Folkepartis indvandringspolitik".
- Socialdemokratiet støttede et regeringsforslag om at konfiskere smykker fra flygtninge for at mindske omkostningerne for deres ophold i Danmark.
Det støttede også et forslag om at stoppe flygtninge fra at ankomme til landet under FN's kvotesystem.
Også norske NRK vurderer, at "et greb om invandringspolitikken" kan være en forklaring på, at Socialdemokratiet ser ud til at have kapret mange vælgere.
FacebookTwitterKopier linkEmner:Socialdemokraterne|Sverige|Stram Kurs (parti)|Udlændingepolitik|Rasmus Paludan (advokat)




https://www.dr.dk/nyheder/indland/paludan-loekkes-familieforhold-og-tog-med-ild-i-laes-de-fem-mest-laeste

IndlandPaludan, Løkkes familieforhold og tog med ild i - læs de fem mest læste valghistorier herRasmus Paludan, Lars Løkkes måske kommende svigerdatter og Venstres naturbrande topper listen.
Folk vil gerne læse om statsminister Lars Løkke Rasmussen fra Venstre, hans svigedatter, Aran Katarina Kirschenmann, og hans søn, politiker Bergur Løkke Rasmussen.
De fulgtes sammen ved europaparlamentsvalget i maj.
Af Emma Toft05.
juni 2019 kl.
15.
00Bemærk: artiklen er mere end 30 dage gammelLæs op29 dages valgkamp nærmer sig en afslutning.
Den har budt på historier om nye regeringstanker, forslag til nye pensionsregler, milliarder til velfærd, kritik af udlændinge, krav om minimumsnormeringer i daginstitutionerne og debat om klimaproblemer.
Men faktisk er det en helt anden slags valghistorier, som har tiltrukket sig vælgernes interesse.
Vi har samlet et overblik over de fem mest læste historier på dr.
dk, efter at statsminister Lars Løkke Rasmussen udskrev valg 7.
maj.
1Detektor: Rasmus Paludan nægter at have brændt koranen af.
Men det har han.
Rasmus Paludan fra Stram Kurs på Nørrebro i København.
En af de mest læste historier handler om den nyeste mand i dansk politik, partileder for Stram Kurs Rasmus Paludan, som meldte sig ind i valgkampen i sidste øjeblik.
Partiet har slået sig op på at gennemføre manifestationer rundt om i landet for at udbrede budskaber om, at muslimer ikke hører til i Danmark, og at islam bør forbydes.
DR's faktatjekkere på Detektor satte sig for at undersøge nogle udtalelser fra Rasmus Paludan om, at han aldrig havde brændt koraner af i forbindelse med manifestationerne.
For ifølge Detektor havde Rasmus Paludan på det tidspunkt flere gange deltaget i afbrænding af koraner.
I artiklen lyder det fra to eksperter, at selvom man ikke aktivt er den, som antænder ilden, så kan man godt medvirke til ildspåsættelse.
Det var der 222.
000 af dr.
dk's brugere, som fandt interesse for at læse om.
2Tjek dit parti: Hvilket parti stemmer i virkeligheden mest som dig?
900 kandidater stiller op landet over til folketingsvalget.
En af de andre mest læste historier, som 191.
000 har klikket sig ind på, er egentlig en test.
Her kan du tjekke, hvordan din holdning til 23 forskellige konkrete lovforslag flugter med den måde, partierne har stemt i den forgangne folketingsperiode.
Efter 23 spørgsmål får du at vide, hvilket parti du stemmer mest som.
”Der skal være et loft over den samlede offentlige ydelse, som personer på kontanthjælp kan modtage”, lyder et af de lovforslag, som Folketingets partier har stemt om, og som du også kan tage stilling til.
Prøv selv testen her.
3Lars Løkke Rasmussens svigerdatter tvunget til at forlade DanmarkBergur Løkke Rasmussen med kæresten Aran Katarina Kirschenmann under Venstres valgfest ved europaparlaments- valget.
Også Lars Løkke Rasmussens (V) private familieforhold har påkaldt sig interesse.
For det ærgrer nemlig Venstres formand, at der findes nogle regler i Danmark, som gør det svært for sønnen, den 29-årige politiker Bergur Løkke Rasmussen, at have sin unge, amerikanske kæreste ved sin side i Danmark.
Og det ville 162.
000 gerne læse om.
Kærestens studievisum står til at udløbe nu og her, og da hun er fra USA og ikke har et job i Danmark, hvor hun kan tjene over 427.
000 kroner om året, kan hun ikke få tilladelse til at opholde sig i landet.
Reglerne stammer fra 2007 og blev indført af den daværende VK-regering.
4Venstres kandidattog startede 10 naturbrande i Jylland- Det er jeg da ærgerlig over, lød det fra Kristian Pihl Lorentzen i begyndelsen af valgkampen (© Kristian Pihl Lorentzen)En fjerde historie, som 153.
000 læsere har været forbi, handler om en lidt uheldig togtur.
For valgkampen var ikke mange dage gammel, før gnister fra et gammelt damplokomotiv satte ild til tørt græs og budskads hele ti gange i det jyske.
Damplokomotivet viste sig at være lejet af Venstres Kristian Pihl Lorentzen, som kørte vælgere rundt i anledning af sin valgkamp, mens de kunne nyde øl, vand eller en kop kaffe.
- Det er jeg da ærgerlig over.
Men jeg havde fået myndighedernes tilladelse til at køre med toget.
At der så er gnister fra toget, der tænder ild til noget, det kan jeg kun beklage, sagde venstremanden.
5Hun sender muslimer i stemmeboksen: ”Yalla stem!
Eller bliv stemt hjem”Facebook-gruppen "Muslimer til stemmeboksene i 2019" vil forbedre stemmeprocenten blandt muslimer med dansk statsborgerskab.
Hannin El-Khatib vil have flere muslimer til at stemme.
For hvis man ikke stemmer, så har man ikke ret til at brokke sig, lyder det.
Og statistikken viser, at indvandrere og efterkommere stemmer i mindre grad end etniske danskere.
Derfor har en ung kvinde sammen med et par andre lavet en gruppe på Facebook, der går under navnet "Muslimer til stemmeboksene i 2019".
Og det ville 152.
000 gerne læse om.
Da artiklen blev skrevet, var facebookgruppen på 9.
000, og debatten i gruppen var hed - også med indlæg, der opfordrede muslimer til at blive hjemme.
Siden har gruppen kun vokset sig større.
I dag er der 25.
000 medlemmer af gruppen.
6Et kryds er ikke bare et kryds: Sådan undgår du, at din stemmeseddel bliver udgyldigArkivfoto Og så er der også altid læsere til den dagsaktuelle artikel om, hvordan man sætter sit kryds korrekt, når man står i stemmeboksen.
Artiklen blev en af de mest læste under valget til Europa-Parlamentet, men kan også læses inden krydset sættes til folketingsvalget i dag.
God valgdag.
FacebookTwitterKopier linkEmner:Lars Løkke Rasmussen (politiker)|Venstre|Europa-Parlamentet|Valg og folkeafstemninger|Jylland




https://www.dr.dk/sporten/fodbold/dbu-formand-efter-infantinos-genvalg-hvis-ikke-ham-hvem-saa

FodboldDBU-formand efter Infantinos genvalg: ‘Hvis ikke ham, hvem så?
’Jesper Møller var én af 211 delegerede, som onsdag klappede Fifa-præsident til genvalg.
DBU's formand Jepser Møller er fortrøstningsfuld ved udsigten til, at Fifa's præsident fortsat hedder Gianni Infantino.
Af Peter Kobbersmed i Paris05.
juni 2019 kl.
14.
17Bemærk: artiklen er mere end 30 dage gammelLæs opBlandt de 211 repræsentanter fra fodboldforbund verden over befandt danske Jesper Møller sig, da Fifa-præsident Gianni Infantino onsdag holdt hof i Paris i anledningen af sin egen genvælgelse.
Og selv om den schweiziske fodboldboss stadig har et stort stykke arbejde foran sig, er DBU-formand Jesper Møller grundlæggende godt tilfreds med udsigten til fire år mere med Gianni Infantino i spidsen.
Det var en tydeligt bevæget Gianni Infantino, som reagerede på sin forventelige genvælgelse i kongrescentret Paris Expo Porte de Versailles.
 Gianni Infantino afslørede fra scenen, at toptræneren José Mourinho (th) med en fortid i blandt andet Real Madrid og Manchester United var den første til at sende en lykønskning.
Her ses Mourinho sammen med Real Madrids præsident Florentino Perez kort efter kongressens afslutning.
1 / 2Det var en tydeligt bevæget Gianni Infantino, som reagerede på sin forventelige genvælgelse i kongrescentret Paris Expo Porte de Versailles.
1 / 2Gianni Infantino afslørede fra scenen, at toptræneren José Mourinho (th) med en fortid i blandt andet Real Madrid og Manchester United var den første til at sende en lykønskning.
Her ses Mourinho sammen med Real Madrids præsident Florentino Perez kort efter kongressens afslutning.
2 / 2- Efter skandalerne for tre-fire år siden var der brug for, at en verdensorganisation som Fifa fik ro på.
Der skulle styr på økonomien og vedtages nogle reformer, og det har vi fået.
Nu er vi så nået der til, at Infantino for alvor skal eksekvere, siger Jesper Møller umiddelbart efter onsdagens kongres og fortsætter.
- Når man har haft skandaler, anholdelser og korruption, ændrer man ikke nødvendigvis omverdenens opfattelse på to, tre eller fire år.
Det er et langt, sejt træk, og det kommer fortsat til at tage lang tid.
Der er virkelig mange milliarder, som flyder rundt i systemet.
Jesper Møller om transfermarkedetGianni Infantino blev genvalgt uden modkandidater, hvorfor klapsalver erstattede den normale stemmeafgivning, og selv om Jesper Møller stadig ser opgaver forude for præsidenten, synes DBU-formanden, at der er blevet leveret.
- Hvis ikke det skulle være Infantino, hvem så?
Der er det lettere at være presse, for I kan lettere kritisere den siddende.
Men ville vi hellere have Sheikh Salman (kandidaten, som Infantino slog ved valget i 2016, og som i dag er vicepræsident, red.
)?
Jeg synes, at Infantino har leveret på at få styr på pengestrømmene, vedtaget nogle reformer og fået Fifa til at handle mere om fodbold.
Men hvor ser DBU-bossen det største arbejde fremadrettet for den nu genvalgte Gianni Infantino og resten af Fifa?
- Der ligger stadig et stort arbejde i at få eksekveret på reformerne ude i de enkelte områder.
Der skal stadig være bedre kontrol i alle 211 lande: Hvad bliver pengene egentlig brugt til?
Og så skal der kigges på transfermarkedet.
Der er virkelig mange milliarder, som flyder rundt i systemet.
Gianni Infantinos præsidentembede løber efter onsdagens kongres til 2023.
FacebookTwitterKopier linkEmner:FIFA|Fodbold|DBU|Gianni Infantino (idrætsleder)|Paris




https://www.dr.dk/sporten/oevrig/efter-et-stille-aar-skal-north-i-gang-vi-har-ikke-levet-op-til-vores-egne

Øvrig sportEfter et stille år skal North i gang: ’Vi har ikke levet op til vores egne forventninger’De danske løver kæmper for at nå verdenstoppen, når de skal i aktion til ECS Season 7 Finals.
Se med på DR3 torsdag fra kl.
10.
45.
Sidste år kom Norths største triumf, da de vandt Dreamhack Masters i Stockholm og slog Astralis i finalen.
Af Toke Twisttmann Gripping og Anne Hedegaard Petersen05.
juni 2019 kl.
14.
10Bemærk: artiklen er mere end 30 dage gammelLæs opDe er Danmarks næstbedste Counter-Strike hold.
North.
“Hear the roar”, brøler den hvide løve fra Parken i København, hvor holdet huserer.
Men det har været svært at høre brølet for de bedste hold i verden det seneste halve år.
Læs også:For første gang i over et år er Astralis ikke længere nummer et i verdenEn taktisk lederEt Counter-Strike hold består af fem spillere.
Den ene af de fem spillere er den taktiske leder.
Han fortæller spillerne, hvad planen er, og hvordan de skal gribe hver runde an.
Han er med andre ord uhyre vigtig for holdet.
North indtager i øjeblikket en plads som nummer 15 på verdensranglisten, og det er ikke godt nok, fortæller holdets taktiske leder Valdemar ’valde’ Vangså.
”Vi har ikke levet op til vores egne forventninger.
Der har været for mange svipsere, og vi har misset slutspillet i de store turneringer, men det arbejder vi nu hårdt for at få rettet op på”, fortæller han.
Derfor er holdet også ambitiøse på vej ind til deres næste turnering: ECS Season 7 Finals, der starter torsdag.
Selvom den byder på nogle af verdens bedste hold.
”Vi bliver nødt til at holde fokus på vores egen udvikling og vores eget spil, og så skulle det jo gerne være nøglen til at kunne spille op med alle de bedste hold i verden”, fortæller Valdemar ’valde’ Vangså.
Norths største resultat sidste år var sejren ved Dreamhack Masters.
Flere udskiftningerSidste år kom Norths største triumf, da de vandt Dreamhack Masters i Stockholm og slog Astralis i finalen.
Men før og siden har det været sparsomt så med de store resultater.
For at skabe bedre resultater hev man nye spillere ind i folden, men det tager tid at få de nye spillere på plads.
Og det har ikke skortet på udskiftninger hos North, der efterhånden kan skrive en mindre krønike om tidligere spillere.
Seks spillere er skiftet ud siden starten af 2018.
Oven i det er der kommet ny træner til to gange, ligesom holdet har skiftet taktisk leder to gange.
”Udskiftningerne har været nødvendige, men medfører også, at du hver gang mister point på verdensranglisten per spiller, du skifter ud”.
NorthPhilip ’aizy’ Aistrup (23 år)Valdemar ’valde’ Vangså (23 år)Markus ’Kjaerbye’ Kjærbye (21 år)Nicklas ’gade’ Gade (24 år)Jakob ’JUGi’ Hansen (22 år)Træner: Torbjørn ’mithR’ NyborgLæs også:Esport er brudt igennem i Danmark: 2019 bliver endnu vildere”Jo mere du skifter ud, desto mere skal der indhentes på pointkontoen, og det kræver tid og indsats.
Det kan gå ud over præstationer, fordi vi har haft mindre tid til at træne, da der skal spilles en masse kvalifikationer og andet, vi kunne have været foruden, hvis vi blev direkte inviteret til de store turneringer”, fortæller Valdemar ’valde’ Vangså.
Men nu mener North at have fundet den rigtige sammensætning af spillere, der kan sikre, at holdet kommer tilbage i top10 i verden.
Og Valde ’valde’ Vangså tror også på, at holdet kan gå hele vejen ved ECS Season 7 Finals.
”Det kan vi, fordi vi er et nyt North-hold med masser af sult og gåpåmod.
Vi har fået et hold med mere firepower end nogensinde før, og det individuelle spil bærer altid en stor del, hvis man skal gå hele vejen til de store turneringer og løfte trofæet”.
Næste gang North er i aktion er på torsdag, hvor ECS Season 7 løber af stablen i London.
Du kan se finalerne af ECS Season 7 live på DR3 og DRTV fra torsdag d.
6.
juni kl.
10.
45.
FacebookTwitterKopier linkEmner:DR3|København|eSport|Astralis Esport|London




https://www.dr.dk/musik/dansk-duo-trak-stikket-efter-katastrofe-koncert-det-var-en-kaempe-mavepuster-os

KARRIEREKANONENSe temaMusikDansk duo trak stikket efter katastrofe-koncert: 'Det var en kæmpe mavepuster for os'Det gik alt for hurtigt for popduoen Statisk, efter de udgav deres første sang.
Af Nanna Mejer Sørensen05.
juni 2019 kl.
15.
02Læs opPå en scene i Odense står fire unge drenge foran flere hundrede siddende mennesker - heriblandt folk fra et stort pladeselskab - og skal forsøge at levere deres livs koncert under navnet Statisk.
Halvdelen af publikum er over dobbelt så gamle som drengene og holder sig for ørerne.
Det er tydeligt, at de ikke passer ind her.
Og teknikken driller ovenikøbet også.
Drengene indser undervejs, at den simpelthen bare ikke sidder i skabet.
De har ikke øvet nok.
Men det plejede jo at lyde godt nok i garagen.
StatiskDansk band, som primært består af sanger og sangskriver Mathias Ranch Skov på 20 og producer August Kulmann Halle på 19.
Spiller dansksproget synthpop med referencer til 1980'erne.
Blev dannet i 2017.
Er finalist i talentudviklingsforløbet og konkurrencen KarriereKanonen.
Spiller blandt andet på Carpark Festival i København og Smukfest i Skanderborg over sommeren.
Deres telefoner er rødglødende og proppede med beskeder fra vennerne, som vil vide 'hvad fuck, det er for et arrangement'.
På programmet er nemlig også andre musikalsk indslag, der, ifølge August Kulmann Halle og Mathias Ranch Skov, som står bag Statisk, bestod af blandt andet 'opera og fællessang'.
- Vi havde inviteret alle: Venner, pladeselskab, et management, og så står vi der, og alt er nyt.
Vi havde det nice over at gå på scenen, fordi vi tænkte: 'Det her fungerer bare'.
Vi havde ikke nogen idé om, hvor dårligt det var, beretter producer August Kulmann Halle om koncerten, som foregik på hans 18-års fødselsdag i 2017.
- Inden da havde vi jo bare stået fire mennesker helt pakket sammen i min ti kvadratmeter store garage og øvet lidt og sagt: 'Det her bliver fedt, drenge!
', siger frontmand, sanger og sangskriver i Statisk, Mathias Ranch Skov.
Lyt til Statisks første single 'Blind', mens du læser videre.
Statisk - BlindEn kæmpe mavepusterMen hvordan havnede de dér?
Statisk havde lavet bare ét enkelt nummer, som de lagde op på nettet, og pludselig kom der tilbud fra musikbranchen.
To af os var ikke engang gamle nok til at underskrive det første tilbud om en pladekontrakt.
August Kulmann Halle (Statisk)Men selvom det var nøjagtigt dét, de drømte om, gik det hele så stærkt, at de ikke kunne følge med.
- Det var meget overvældende.
Vi havde ikke haft tid til at finde ud af, hvordan vi ville lyde, og på det tidspunkt havde vi ikke spillet live sammen før i den konstellation.
To af os var ikke engang gamle nok til at underskrive det første tilbud om en pladekontrakt, fortæller August Kulmann Halle og fortsætter:- Efter koncerten var vi nede alle sammen.
Det var en kæmpe mavepuster for os.
Statisk blev valgt som en af årets 12 deltagere til talentudviklingsforløbet og konkurrencen KarriereKanonen ud af et felt på i alt 1.
706 kunstnere.
Efter bandets koncert på Spot Festival blev de udvalgt som en af otte finalister.
Den gik nemlig, kort sagt, ikke som forventet.
Og de vigtige musikbranchefolk blandt publikum mistede delvist interessen efter at have oplevet bandet den aften i Odense.
- Det havde vi virkelig brug for.
Det tog noget af den hype, vi havde over os selv, fordi alt var gået så hurtigt.
Vi tænkte: 'Wow, vi kan det her, nu sker det!
'.
Og så skete det ikke, og det havde vi brug for at lære.
Man skal lige tænke sig om, inden man gør ting, supplerer Mathias Ranch Skov, som i dag er 20 år gammel.
Oplevelsen fik de to odenseanere tilbage i studiet i en lang periode, hvor de brugte tiden på at finde ud af, hvad de ville, og hvorfor de ville det.
De ville bygge Statisk op fra bunden - og ikke mindst sammensætte et band, der ville det samme.
Statisk spiller moderne, elektronisk pop, men elsker instrumenter.
- Vi elsker elektronisk musik, men det er, som om vi forbinder en ægthed i musikken med instrumenterne, fortæller August Kulmann Halle og suppleres af Mathias Ranch Skov (på billedet): - Jeg synes, det er fedt, at der er noget at kigge på på scenen.
Det gør noget visuelt, det gear.
Vi elsker gear!
Kunne ikke fordrage hinandenStatisk er nemlig ikke blot et hyggeprojekt.
Både Mathias Ranch Skov og August Kulmann Halle er droppet ud af uddannelser for at satse på musikken på fuld tid.
Da musikken først fik sit tag i dem som helt unge, blev det nemlig overordentligt svært at komme igennem skoledagene for de to venner, som kender hinanden fra folkeskolen.
Vi har det begge sådan, at enten gør vi det, eller også gør vi det ikke.
Hvis man ikke går 100 procent ind i det, så er det også svært at få det til at lykkes.
Mathias Ranch Skov (Statisk)De forsøgte begge at komme igennem en kreativ HF, men kastede håndklædet i ringen for at fokusere på drømmen om at nå ud til de danske lyttere - både på streamingtjenesterne og landets spillesteder og festivaler.
Lyt til Statisks sang 'Vender nu', mens du læser videre.
Statisk - Vender nuDe startede dog ud i vidt forskellige grene af musikken.
August spillede rock og metal, og Mathias begik sig i musicalverdenen.
Og desuden kunne de slet ikke fordrage hinanden i starten.
Der skulle gå fire år, før de lagde det første dårlige indtryk på hylden, blev venner og kastede sig over at skrive og producere sange.
Ud af det voksede Statisk, som i dag spiller dansksproget synthpop med referencer til lyden af 1980'erne.
KarriereKanonen 2019KarriereKanonen er et talentudviklingsforløb og en konkurrence for nye musikalske talenter.
KarriereKanonen er et samarbejde mellem DR, Smukfest og Bandakademiet.
Hvert år udvælges 12 navne med et særligt talent, som har uploadet musik til dr.
dk/kanon.
I år uploadede 1.
706 kunstnere 4.
432 sange, som juryen har valgt ud fra.
De otte finalister blev udvalgt på Spot Festival i Aarhus i maj, og de tre endelige vindere er blevet udvalgt efter deltagernes finalekoncerter på Smukfest i Skanderborg 6.
og 7.
august.
Læs mere på dr.
dk/kanon.
- Vi har det begge sådan, at enten gør vi det, eller også gør vi det ikke.
Hvis man ikke går 100 procent ind i det, så er det også svært at få det til at lykkes, fortæller Mathias Ranch Skov og fortsætter:- Vi fik følelsen af, at det ikke kunne lade sig gøre at gå i skole og gøre det her samtidig.
Vi havde brug for ro i hovedet til at fokusere på det, der er vigtigt for os.
Så er der ikke noget med, at der er en aflevering, der ligger og venter, hvis vi lige pludselig kommer ind i et flow og skal have et nummer ud.
- Så er der ikke noget, der står i vejen.
Det er dumt ikke at sigte højt, hvis man skal sigte efter noget.
August Kulmann Halle (Statisk)Lever stramtSelvom de to venners valg om at satse på musikken betyder, at der ikke er mange penge at rykke rundt med, og at de endnu ikke har haft mulighed for at flytte hjemmefra, er der ingen fortrydelse eller tvivl at spore hos dem.
- Det er dumt ikke at sigte højt, hvis man skal sigte efter noget.
Det er glæden ved at spille musik, det handler om.
Og det seneste halvandet år med Statisk har været en virkelig lærerig proces, fortæller August Kulmann Halle.
- Jeg har lært mere af at lave musik, end jeg gjorde i hele folkeskolen, indskyder Mathias Ranch Skov.
For Statisk er det vigtigt at blive et godt live-band.
- Det bliver sjovere og sjovere for hver gang, man spiller.
For for hver gang kan man gå længere ind i det og nyde det, i stedet for at have noieren over at skulle huske en akkord eller en tekst.
Der kommer flow i det, når man har prøvet det mange gange før, og man glæder sig og stoler på, det lyder godt, fortæller August Kulmann Halle.
De har sammen fået stablet en hverdag på benene, hvor de arbejder i Mathias' hjemmestudie i forældrenes garage.
Indimellem op til 72 timer ad gangen, hvor de hver især roder med tekster og finpudser produktioner eller ordner praktiske ting omkring det at være selvstændige musikere.
Det med at stå op og lave musik hver dag, at stå op til noget, der gør dig glad – det slår alt.
August Kulmann Halle (Statisk)Og så er det heller ikke gået helt ubemærket hen, at Statisk har fundet frem til både en lyd, et live-band og en optræden, der fungerer.
Bandet har nemlig i den senere tid spillet på blandt andet Spot Festival og Heartland.
Og senere på sommeren kan de opleves på Smukfest og Carpark Festival i København - hvor bandet har chance for på ny at charmere sig ind hos musikbranchen.
- Det er stramt, men at gå i skole og modtage SU ville ikke gøre mig gladere, siger August Kulmann Halle og tilføjer:- Det med at stå op og lave musik hver dag, at stå op til noget, der gør dig glad – det slår alt.
Statisk efter deres koncert på Spot Festival 3.
maj.
Udover August Kulmann Halle og Mathias Ranch Skov (i midten), består bandet af Markus Jonasson, Asger Bærenholdt og Mikkel Hvam.
FacebookTwitterKopier linkEmner:Folkeskolen (Danmark)|Odense|København|Smukfest|Uddannelse




https://www.dr.dk/nyheder/politik/folketingsvalg/afgaaende-la-minister-det-var-en-fejl-gaa-i-regering

FolketingsvalgAfgående LA-minister: Det var en fejl at gå i regeringDet har kostet stemmer at sidde i regering, mener undervisningsminister Merete Riisager.
Af Thomas Klose Jensen05.
juni 2019 kl.
15.
01Bemærk: artiklen er mere end 30 dage gammelLæs opDanskerne er gået til valgurnerne, og dermed slutter valgperioden for politikerne på Christiansborg.
En del af dem håber på at få endnu en tørn på tinge, men for andre er det tid til at åbne et nyt kapitel i livet.
En af dem er Merete Riisager, der har siddet i Folketinget i otte år for Liberal Alliance og slutter af som undervisningsminister i VLAK-regeringen.
Hun siger i dag farvel til et parti i vælgerkrise.
- Valgdage er jo altid fantastiske – man skal have smørrebrød og være sammen med sine kære og så videre.
Men det er klart, at med de vanskeligheder, som det borgerlige Danmark ser ud til at komme ud i nu, at det også giver et lidt tungt hjerte, siger hun.
Læs også:Sidste måling før valget: Tre partier balancerer på spærregrænsenMeningsmålingerne peger nemlig på, at blå blok står til et rigtig dårligt valg – og særligt for Liberal Alliance, der balancerer på kanten af spærregrænsen i den seneste måling, som Epinion har lavet for DR, med 2,7 procent af stemmerne.
Vi skulle nok have ventet en rundgangNår Merete Riisager ser tilbage på den seneste valgperiode, står det klart, at det kostede for partiet at gå i regering.
- Liberal Alliance er et ungt parti, der trådte i regering, og det er altså farligt.
Det skal man passe meget på med, for man skal have nogle mandater at give af, når man går i regering første gang.
Var det en fejl?
- Ja, jeg synes i hvert fald, at hvis man sidder og skal være lidt gammelklog, at vi nok skulle have ventet en postgang, ja, siger Merete Riisager.
Så det er ligesom en erkendelse, du går ud af politik med, men du fik da i hvert fald prøvet at være minister.
- Ja, men det handler ikke om at prøve noget.
Det handler jo om resultaterne.
Jeg tror, det er meget vigtigt, at hvis man går ind i politik, at det så ikke kommer til at handle om, hvad man selv har lyst til, men den forpligtelse, man har over for de mennesker, som har stemt på en.
Løkkes venstredrejningNår Merete Riisager har fulgt valgkampen er blå bloks deroute naturligt nok det, som har fyldt i hendes optik.
I den seneste meningsmåling står blå blok - Venstre, Konservative, Liberal Alliance, Dansk Folkeparti og Nye Borgerlige - til blot 74 mandater i Folketinget, mod 90 mandater i dag, hvor Nye Borgerlige altså ikke er med.
Og statsminister Lars Løkke Rasmussen (V) bærer en stor del af skylden, mener hun.
- For det første starter han valgkampen med at gå ind på de røde partier – eller i hvert fald Socialdemokratiets præmisser og siger, at det her er en velfærdsvalgkamp.
Derefter må man jo sige, at han har opgivet de borgerlige dyder i løbet af de sidste par uger, siger hun.
- Det er svært, når det borgerlige Danmark generelt fører valgkamp på den præmis, at det er socialdemokratismen, som skal styre.
FacebookTwitterKopier linkEmner:Lars Løkke Rasmussen (politiker)|Liberal Alliance|Merete Riisager (politiker)|Venstre|Valg og folkeafstemninger




https://www.dr.dk/nyheder/politik/folketingsvalg/mehrdad-nielsen-er-en-af-de-over-400000-voksne-der-ikke-kan-stemme-i

FolketingsvalgMehrdad Nielsen er en af de over 400.
000 voksne, der ikke kan stemme i dagI Danmark har omkring 434.
000 udenlandske statsborgere over 18 år ikke stemmeret.
54-årige Mehrdad Nielsen har haft permanent opholdstilladelse siden 1989 og arbejder i dag som p-vagt.
Af Tina Vestergaard Andersen og Sarah Friis Elkjær05.
juni 2019 kl.
16.
00Bemærk: artiklen er mere end 30 dage gammelLæs opMens de fleste over 18 år i dag går i stemmeboksen, passer Mehrdad Nielsen fra Aarhus sit job som parkeringsvagt.
Selvom han har boet i Danmark siden 1984, er han en del af den voksende gruppe af udlændinge, der ikke må stemme til folketingsvalget.
Han har nemlig ikke dansk statsborgerskab.
- Jeg synes, at det ville være rart, hvis jeg kunne stemme, men jeg tror ikke, at en stemme gør rigtig meget, siger han.
Ifølge Danmarks Statistik var der 1.
januar i år 434.
000 udenlandske statsborgere på mindst 18 år i Danmark, som ikke har stemmeret, fordi personerne ikke har dansk statsborgerskab.
Det svarer til 9,4 procent af den voksne danske befolkning.
I 1980 var andelen 1,8 procent, og stigningen er et problem, siger valgforsker på Danmarks Medie og Journalisthøjskole Roger Buch.
Derfor tror jeg, at vi fremadrettet bliver nødt til at kigge på at gøre det lettere at få statsborgerskab, for det er den eneste mulighed, der er.
Roger Buch, valgforsker- Hvis tallet bliver ved med at stige, og det tyder alt på, at det gør, så ender vi i en situation, hvor vi skaber et demokratisk B-hold.
Altså borgere, der er her på lige vilkår undtagen lige præcis det der med stemmeretten, siger Roger Buch.
Sværere at få statsborgerskabI mangel på egen stemme gør Mehrdad Nielsen i stedet, hvad han kan for at påvirke sine fem børn.
- Så jeg skal nok fortælle min mening til dem.
Mine forældre og bror har også dansk statsborgerskab, så jeg prøver at påvirke dem, så meget jeg kan, siger han.
De udenlandske statsborgere har i snit været i Danmark i over ti år, men kan ikke stemme, blandt andet fordi det er blevet sværere at få dansk statsborgerskab, siger Roger Buch.
- Der er jo kommet en lang række prøver og krav, man skal leve op til for at få statsborgerskab.
De signalerer, at du gerne må betale skat, få en uddannelse og få sundhedsydelser, men du må ikke stemme til folketingsvalgene.
Læs også:Peter må ikke stemme til folketingsvalget: Urimeligt jeg ikke må bruge min demokratiske retMehrdad Nielsen har haft permanent opholdstilladelse siden 1989, og den 54-årige p-vagt har fulgt den slagne vej mod statsborgerskabet; han har giftet sig med en dansk statsborger og har taget en uddannelse, men en ny lovgivning gjorde det umuligt at få statsborgerskab, hvis man har gæld til det offentlige.
Derfor kom Mehrdad Nielsens SU-gæld i sidste ende i vejen for et statsborgerskab.
- På en måde var jeg uheldig, og på en måde var jeg heldig, for så kunne jeg tænke over, at det kunne være dejligt at få det, siger han.
Det er grundloven, der fastslår, at man skal være statsborger for at kunne stemme, og derfor spænder stramningerne ben for demokratiet, mener Roger Buch.
- Derfor tror jeg, at vi fremadrettet bliver nødt til at kigge på at gøre det lettere at få statsborgerskab, for det er den eneste mulighed, der er, mener han.
Flest polakker må ikke stemme•45 procent af de udenlandske statsborgere over 18 år i Danmark er fra et andet EU-land.
19 procent er fra et andet europæisk land.
•24 procent er fra Asien.
•Tilsammen udgør udenlandske statsborgere fra Europa og Asien dermed 88 procent af udenlandske statsborgere, der ikke kan stemme i Danmark.
•Polske statsborgere er den største gruppe med 33.
500 personer.
•Rumænske statsborgere er anden størst med 25.
700 personer.
•Den tredje største gruppe er tyrkiske statsborgere med 24.
400 personer.
•Kilde: Danmarks StatistikFacebookTwitterKopier linkEmner:Roger Buch (lektor)|Danmarks Medie og Journalisthøjskole|Danmarks Statistik|Færdselsforseelser|Aarhus




https://www.dr.dk/nyheder/udland/sverige-henter-yderligere-fem-krigerboern-hjem-fra-syrien

UdlandSverige henter yderligere fem krigerbørn hjem fra Syrien Flere udenlandske regeringer er nu villige til at hente statsborgere fra flygtningelejre, lyder det fra de kurdiske myndigheder.
Al-Hol lejren huser børn og kvinder fra over 40 forskellige lande, efter de kurdisk-ledede styrker overtog kontrollen med IS's sidste bastion Baghouz i slutningen af marts.
Af Louise Brodthagen Jensen05.
juni 2019 kl.
17.
30Bemærk: artiklen er mere end 30 dage gammelLæs opFor bare tre uger siden landede den svensk-norske IS-kriger Michael Skåmos' syv forældreløse børn i Sverige.
Med assistance fra de svenske myndigheders blev de hjulpet ud af al-Hol flygtningelejren i det nordøstlige Syrien til Erbil i Irak, før de havnede på svensk jord.
Nu kan yderligere fem svenske børn være på vej til landet.
Ifølge svenske Aftonbladet arbejder de svenske myndigheder netop nu på at få udleveret børnene fra den kurdisk-kontrollerede flygtningelejr tæt på grænsen til Irak.
Der sidder ifølge avisen omkring 25 svenske kvinder og omkring 60 børn i al-Hol, og størstedelen af børnene er under fem år.
Hvis børnene ikke allerede er forældreløse, kræver det moderens samtykke at frigive børnene.
Kurderne anser alle kvinder, som befinder sig der, for krigsforbrydere og mener, at de skal stilles for en domstol.
Men ingen ved, hvor længe de skal sidde der, for lige siden er der ikke mange lande, der har vist sig villige til aktivt at hente deres respektive statsborgere hjem.
Dansk dreng menes at opholde sig i lejrenIfølge Abdul Kareem Omar, der er udenrigskoordinator for de kurdiske myndigheder, er der dog tegn på, at flere udenlandske regeringer nu er mere villige til at hjemtage deres respektive borgere af humanitære årsager, og han vurderer ifølge nyhedsbureauet Reuters, at flere børn og kvinder vil blive sendt ud af Syrien den kommende tid.
Eksempelvis forventes otte amerikanske borgere - to kvinder og seks børn - at lande i USA i løbet af onsdagen.
Det anslås, at der opholder sig omkring 75.
000 personer i flygtningelejren nær grænsen til Irak.
Tidligere på ugen fortalte TV2, at de kurdiske myndigheder oplyste, at de forhandler med de danske myndigheder om hjemsendelse af en 12-årig dansk dreng, som angiveligt skulle være såret og derfor er blevet ønsket udleveret til Danmark af "humanitære årsager".
Ligesom flere andre i den overfyldte flygtningelejr skulle drengen være overgivet til de kurdiske styrker, da de tog kontrollen med Baghouz, terrororganisationens sidste bastion i slutningen af marts.
De kurdisk ledede styrker advarer mod, at de mange flygtninge i lejren udgør en trussel, og at de lande, hvorfra de kommer, er nødt til at tage dem hjem.
En proces, der så småt ser ud til at være sat i gang rundt omkring.
Læs også:Flere lande henter krigerbørn hjem fra syriske flygtningelejreFlere lande har allerede hentet flere hjemTidligere i denne uge bekræftede den norske statsminster, Erna Solberg, at de norske myndigheder har hjemtaget fem norske børn, hvis far formodes dræbt og moderen forsvundet.
Lande som Tyskland, Rusland, Kosovo og Usbekhistan arbejder på eller har allerede hjemtaget statsborgere, der har været blandt de omkring 75.
000, som opholder sig i al-Hol-lejren.
Den danske udenrigsminister, Anders Samuelsen (LA), har tidligere bekræftet, at der også sidder danske børn i flygtningelejren, og justitsminister Søren Pape Poulsen (K) har tidligere sagt til avisen Politiken, at Danmark bør gøre en indsats for at få børnene hjem.
- Som udgangspunkt er danske statsborgere danske statsborgere, og hvis vi taler om børn, vil jeg umiddelbart sige, at vi har en forpligtelse over for dem, lød det for et par uger siden.
FacebookTwitterKopier linkEmner:Det Konservative Folkeparti|Erna Solberg (politiker)|Søren Pape Poulsen (politiker)|Syrien|Flygtninge og asylansøgere




https://www.dr.dk/nyheder/politik/folketingsvalg/spoerg-om-valget-vi-er-klar-til-svare-paa-dit-spoergsmaal






https://www.dr.dk/nyheder/udland/voldtaegter-taesk-og-plyndringer-haarde-anklager-mod-frygtet-gruppe-i-sudan

UdlandVoldtægter, tæsk og plyndringer: Hårde anklager mod frygtet gruppe i SudanDemonstranter siger nu, at mindst 60 blev dræbt af sikkerhedsstyrker mandag.
Den paramilitære gruppe Rapid Support Forces holder hovedstaden Khartoum i et jerngreb, siger lokale.
Af Jakob Busk Olsen05.
juni 2019 kl.
13.
58Bemærk: artiklen er mere end 30 dage gammelLæs opEn paramilitær gruppe, som gik forrest, da sikkerhedsstyrker mandag ryddede en protestlejr i Sudans hovedstad Khartoum, bliver anklaget for grove overgreb under aktionen.
En sammenslutning af læger, der støtter demonstranterne i Sudan, siger nu, at mindst 60 blev dræbt, da politi og soldater stormede lejren ved militærets hovedkvarter.
Ud over de mange dræbte siger øjenvidner, at den frygtede paramilitære gruppe Rapid Support Forces (RSF) begik seksuelle overgreb som voldtægt og tæskede hospitalsansatte, der behandlede sårede demonstranter.
Det skriver blandt andet Al Jazeera og The Guardian.
RSF bliver også anklaget for at have plyndret og smadret de hospitaler, som blev stormet i jagten på demonstranter.
Det militære overgangsråd, der har taget magten i Sudan, efter præsident Omar al-Bashir blev afsat, har lukket for store dele af landets kommunikation med omverdenen.
Derfor er det præcise omfang af overgrebene mod demonstranterne stadig uklart.
Læs også:PORTRÆT Sudans nye stærke mand har blodig fortid og udemokratiske allieredeRapid Support Forces blev oprettet i 2013 for at indsamle krigere fra den arabiske janjaweed-milits, der kæmpede på Sudans regerings side og dræbte hundredtusinder af civile under krigen i Darfur-provinsen fra 2003.
RSF udviklede sig til en frygtet tredje magt i Sudans sikkerhedsapparat ved siden af - og ofte i konflikt med - militæret og efterretningstjenesten.
RSF fungerede ikke bare som præsident Omar al-Bashirs personlige livgarde, men bliver anklaget for omfattende krænkelser, voldtægter og drab - primært i Darfur, men også i resten af Sudan.
Sudans aflyste revolution•19.
december 2018: Der opstår demonstrationer, da priserne på brød og brændstof bliver hævet.
•22.
februar 2019: Præsident Omar al-Bashir opløser regeringen i Sudan.
•24.
februar: Protesten fortsætter.
Sikkerhedsstyrker skyder med skarpt mod demonstranter.
•6.
april: Aktivister opretter en protestlejr ved militærets hovedkvarter i Khartoum.
•11.
april: Militæret meddeler, at al-Bashir er blevet afsat.
Demonstranterne opretholder deres protestlejr og kræver civilt styre.
•20.
april: Forhandlinger mellem militæret og civile grupper begynder.
•14.
maj: Forhandlerne bliver enige om en overgangsperiode til civilt styre på tre år.
•3.
juni: Sikkerhedsstyrker stormer protestlejr ved det militære hovedkvarter og dræber ifølge demonstranterne mindst 60 personer.
Samme dag afbryder de civile grupper forhandlingerne med militæret.
•4.
juni: Militæret opsiger alle aftaler med demonstranternes repræsentanter.
FacebookTwitterKopier linkEmner:Sudan|Omar al-Bashir (politiker)|Militær|al-Jazeera|Demonstrationer




https://www.dr.dk/nyheder/politik/folketingsvalg/video-se-valgkampens-skaeve-hoejdepunkter-paa-3-minutter

FolketingsvalgVIDEO Se valgkampens skæve højdepunkter på 3 minutterSe mindeværdige øjeblikke fra en lang og anderledes valgkamp.
Af Peter Fiilsø Jensen05.
juni 2019 kl.
13.
30Bemærk: artiklen er mere end 30 dage gammelLæs opI dag slutter den længste valgkamp i 40 år – en valgkamp, der har budt på mange skæve øjeblikke.
Nye ansigter, en syg statsministerkandidat, en overraskende bogudgivelse og meget mere.
Vi har her samlet nogle af højdepunkterne fra en lidt anderledes valgkamp.
FacebookTwitterKopier linkEmner:Valg og folkeafstemninger




https://www.dr.dk/nyheder/viden/klima/langt-fra-loekkes-loefte-stadig-under-en-procent-elbiler-i-danmark

KlimaLangt fra Løkkes løfte: Stadig under én procent elbiler i DanmarkSalget af elektriske biler stiger.
Men målet om at udfase fossilbiler i 2030 er langt væk.
Vi bør droppe registreringsafgiften på elbiler og i stedet indføre en kørseslafgift, siger forsker.
Af Allan Nisgaard05.
juni 2019 kl.
14.
01Bemærk: artiklen er mere end 30 dage gammelLæs opBåde blå og rød blok er enige om, at vi skal have skubbet salget af elbiler i vejret, hvis vi skal forsøge at bremse klimaforandringerne.
Sidste år sagde statsminister Lars Løkke Rasmussen (V), at der i 2030 vil være over én million el,-hybrid - eller tilsvarende grønne biler på de danske veje.
På nuværende tidspunkt er der dog meget langt op til det tal.
Ifølge nye tal fra Danmarks Statistik udgjorde el- og hybridbiler i januar 2019 kun 0,59 procent af alle personbiler i Danmark - 15.
205 ud af i alt knap 2,6 millioner.
Stor forskel på hybridbilerHybridbiler opdeles i to typer - såkaldte plugin-hybrider og traditionelle hybridbiler.
Plugin-hybrider har et større batteri, der kan lades op fra ladestationer, mens standard hybridbiler har elmotorer, der drives af elektricitet fra forbrændingsmotoren ombord.
Derfor er der også meget stor forskel på de to typers klimaaftryk.
En plugin-hybrid er altså langt grønnere end en traditionel hybridbil, der bruger fossilt brændstof til at generere elektriciteten med.
Mens, du kun kan køre et par kilometer på el i en almindelig hybridbil, kan du køre mellem 15 og 60 kilometer på el i en såkaldt plug-in-hybridbil.
I tallene fra Danmarks Statistik skelnes der ifølge DR Videns oplysninger ikke mellem almindelige hybridbiler og plug-in hybridbiler.
Salget er dog gået i den positive retning siden.
I de første fem måneder af året er der i alt blevet solgt 3.
476 elbiler og plug-in-hybridbiler.
Det viser nye tal fra brancheorganisationen for bilimportører i Danmark.
Selvom det ikke er mange solgte biler, er det alligevel en stigning på knap 95 procent sammenlignet med de samme måneder sidste år.
- Jeg tror faktisk, det er realistisk med én million grønne biler i 2030.
Spørgsmålet er bare, hvor lang tid vi skal vente på at komme i gang, siger energiprofessor ved Aalborg Universitet, Brian Vad Mathiesen.
- Vi har i mange år været et elbil-uland.
Og desværre så har vi gang på gang set, at man har ført en stop-go-politik, hvor man hele tiden ændrer beskatningen af elbiler.
Og det er virkelig gift for elbiler og i det hele taget bilbranchen, forsætter Brian Vad Mathiesen.
Den skiftende politik skaber usikkerhed og tvivl omkring det fremtidige prisniveau for elbiler.
Og det gør både sælgere og købere usikre.
- Derfor mener jeg, at vi vi bliver nødt til at kigge på en langsigtet model for beskatning af elbiler og i det hele taget alle slags biler, siger Brian Vad Mathiesen.
Med den nuværende elproduktion i Danmark, hvor vi stadig bruger delvist kul, tager det kun 30.
000-50.
000 kilometers kørsel, før elbilen overhaler en almindelig bil i at være grøn.
Det viser en rapport fra Klimarådet, der udkom sidste efterår.
Drop registreringsafgiftenIfølge Brian Vad Mathiesen bør vi droppe registreringsaften og i stedet indføre en kørselsafgift, hvor afgiften falder per kilometer.
Problemet lige nu er, at man bliver straffet, når man køber en elbil.
Og derfor oplever den enkelte forbruger, at det er meget dyrt med en elbil.
Brian Vad Mathiesen, energiprofessor ved Aalborg Universitet.
- Problemet lige nu er, at man bliver straffet, når man køber en elbil.
Og derfor oplever den enkelte forbruger, at det er meget dyrt med en elbil, siger han og fortsætter:- Men vi bliver nødt til at formidle, at en elbil altid vil være dyrere at købe end en fossilbil.
Og derfor skal vi lave beskatningen om, sådan at man i højere grad beskatter brugen af bilen i stedet for at beskatte købet af bilen.
Det vil nemlig kunne betale sig, da elbiler er billigere at køre i end benzin- og dieselbilerne.
Så det betaler sig over tid, mener Brian Vad Mathiesen.
Vi skal ikke kopiere NorgeHos vores naboland Norge går det strygende med salget af elbiler.
Nogle af årsagerne er, at elbiler er fuldstændig afgiftsfritaget i Norge.
De er også fritaget for 25 procent moms, og så følger der en række andre fordele med.
Men den model skal vi, ifølge Brian Vad Mathiesen, ikke kopiere i Danmark.
Det bliver nemlig for dyrt og for stort et tab i statskassen.
- Nogle af de her fordele, som de giver i Norge, kan være fint at indføre som en start.
Men vi er nødt til at tænke langsigtet, så vi ikke ender med at skulle justere hele tiden, siger han.
Mads Aarup, der er bestyrelsesmedlem i elbilforeningen Fdel, mener heller ikke, det er en god idé at følge Norges opskrift, når det kommer til afgifter og moms.
- Jeg synes ikke, vi skal tage så drastiske skridt, at vi for eksempel momsfritager elbilerne, siger han og fortsætter:- Men mange af de andre norske tiltag, som for eksempel tilskud til opladning i det offentlige rum og billigere beboerlicenser i byerne, kan vi godt lade os inspirere af.
Mangel på viden skader salgetIfølge Mads Aarup kan mangel på viden om elbiler hos forbrugerne også spille en rolle i antallet af solgte elbiler i Danmark.
På sociale medier florerer der for eksempel mange påstande og diskussioner, om hvorvidt elbiler er grønne eller ej.
Og hvorvidt de er billigere end fossilbiler.
Læs også:Krig i kommentartråden: Er elbiler grønne eller sorte?
På DR Viden har vi vendt de mest udbredte udsagn om elbiler og fået flere eksperter til at forholde sig til dem.
Det kan du læse mere om her.
- Der er helt klar myter, der skal manes i jorden, siger Mads Aarup.
- Vi har brug for pålidelig information, som ikke bare kommer fra interesseorganisationerne, men fra den stat, der gerne vil indføre elbilerne, fortsætter han.
FacebookTwitterKopier linkEmner:Biler|Lars Løkke Rasmussen (politiker)|Venstre|Norge|Skatter og afgifter




https://www.dr.dk/nyheder/politik/folketingsvalg/madforgiftning-og-klimatosser-se-fem-af-valgets-stoerste-udtalelser

FolketingsvalgMadforgiftning og klimatosser: Se fem af valgets største udtalelser'Måske er det alle klimato.
.
.
' Ja, se om du kan huske fem af de store udtalelser fra valgkampen.
Af Daniel Myrup Pedersen05.
juni 2019 kl.
12.
24Bemærk: artiklen er mere end 30 dage gammelLæs opDer bliver talt meget, delt meget, diskuteret meget.
En valgkamp vil altid bare være rig på ord - gode som onde.
Men kan du huske fem af de store udtalelser fra denne folketingsvalgkamp?
Fra stresssignaler til voksenskældud, se dem alle i vidoen herover.
FacebookTwitterKopier linkEmner:Valg og folkeafstemninger




https://www.dr.dk/nyheder/politik/folketingsvalg/hvem-skal-lede-en-s-v-r-regering-frederiksen-vil-kun-gaa-med-til-det

ValgbarSe temaFolketingsvalgHvem skal lede en S-V-R-regering?
Frederiksen vil kun gå med til det, hvis hun selv bliver statsministerJyllands-Postens politiske redaktør svarede på valgspørgsmål i P3.
Jyllands-Postens politiske redaktør, Marchen Neel Gjertsen, brugte nogle af sine morgentimer på at klæde P3's lyttere på til folketingsvalget.
Af Michael Ørtz Christiansen05.
juni 2019 kl.
13.
49Bemærk: artiklen er mere end 30 dage gammelLæs opDer var rigtig mange af P3's lyttere, der lige skulle have clearet det sidste, inden de bevægede sig mod stemmestederne her til morgen.
Go' Morgen P3 havde inviteret Jyllands-Postens politiske redaktør, Marchen Neel Gjertsen, i studiet for at svare på spørgsmål om folketingsvalget og de partier, der stiller op.
Her er en række af spørgsmålene fra P3-lytterne.
Og svarene fra den politiske redaktør:Læs også:Det er valgdag: Her er Danmarks (muligvis) største valgguide med svar på (næsten) altHvem går stemmerne til, hvis man stemmer blankt eller slet ikke stemmer?
- Hvis man stemmer blankt, så går din stemme ikke til nogen, og det gør den heller ikke, hvis du ikke stemmer, og det er jo ærgerligt.
Når man går ned og stemmer, så bruger man sin demokratiske ret, og det er meget vigtigt for demokratiet, som man jo ikke har alle steder, svarer Marchen Neel Gjertsen.
En lytter ville gerne vide, hvordan Alternativet kommer til at forholde sig, når der skal findes en statsminister.
Det svarer Marchen Neel Gjertsen på her:Marchen Neel Gjertsen i Go Morgen P3Hvad sker der med stemmerne, hvis de falder på et parti, som ikke kommer ind?
- Så bliver det noteret, at partiet fik så og så mange stemmer, men ikke opnåede de magiske to procent, som er spærregrænsen, og at partiet derfor ikke kommer i Folketinget.
Kan Riskær og Paludan blive afvist?
Hvis Klaus Riskær og Rasmus Paludan bliver valgt ind i Folketinget, kan de så risikere ikke at komme ind alligevel, fordi de er tidligere straffede?
- Der er eksempler på, at folk er blevet erklæret ikke valgbare.
Først bliver man valgt ind, og så skal et udvalg i Folketinget tage stilling til, om man er valgbar, men jeg har ikke hørt nogen sige, at de to politikere ikke skulle have lov til at sidde i Folketinget.
Men det er reelt noget, vi først ved efter valget.
Hvilket parti vil gerne bruge flere ressourcer på dyrevelfæld?
- Det er ikke et emne, der har fyldt særligt meget i valgkampen, men Dansk Folkeparti har traditionelt set gået meget op i dyrevelfærd.
Jeg har ikke hørt nogen sige, at de vil bruge færre penge på dyrevelfærd.
Mette Frederiksen vil kun gå med til det, hvis hun selv bliver statsminister.
Marchen Neel Gjertsen om en mulig S-V-R-regeringMette eller Lars?
Hvem bliver statsminister i en regering med Venstre, Socialdemokratiet og de Radikale?
- Det forudsætter i første omgang, at der kommer sådan en regering, og det har jeg meget svært ved at se for mig.
Da Lars Løkke kom med det forslag i går, sagde samtlige partier, der i så fald skulle indgå i den regering, nej tak.
- Men skulle vi komme ud i sådan en opsigtsvækkende konstellation, så vil Mette Frederiksen kun gå med til det, hvis hun selv bliver statsminister, vurderer Marchen Neel Gjertsen.
Læs også:Forstå kredsmandaterne: Sådan kan man komme i Folketinget uden at være over spærregrænsenEr der forskel?
Jeg har svært ved at kende forskel på SF og de Radikale.
Hvad er forskellen?
- En af de store forskelle er den økonomiske politik, hvor Morten Østergaard og Pia Olsen Dyhr er uenige.
De er enige om meget på udlændingepolitikken, men de er uenige om, hvorvidt det skal være nemmere for udenlandsk arbejdskraft at komme til landet.
Det mener de Radikale, at det skal, men det mener SF ikke.
Hvilket parti vægter sundhedsvæsenet højst?
- Det er de alle sammen optaget af.
Det er her, politik bliver kompliceret, for du kan ikke finde et parti, som ikke mener, at sundhedsvæsenet er vigtigt.
Så er der forskellige bud på, hvordan man skal prioritere det økonomisk.
Og der bliver det jo lidt tricky, for så skal man gøre op med sig selv, hvordan man skal komme hen til målet, som er et bedre sundhedsvæsen.
FacebookTwitterKopier linkEmner:Klaus Riskær Pedersen (erhvervsleder)|Lars Løkke Rasmussen (politiker)|Folketinget|Valg og folkeafstemninger|Jylland




https://www.dr.dk/nyheder/politik/folketingsvalg/vaelgere-stroemmer-tidligt-til-valgstederne-det-her-afgjorde-vores

FolketingsvalgVælgere strømmer tidligt til valgstederne: Det her afgjorde vores valgTea, Mads og Ulrik var blandt de mange, som tidligt satte krydset.
Af Thomas Prakash og Camilla Faurholdt-Löfvall05.
juni 2019 kl.
12.
54 | opdateret 05.
juni 2019 kl.
13.
04Bemærk: artiklen er mere end 30 dage gammelLæs opDa valgstederne blot havde været åbne i to timer, havde næsten hver femte vælger været nede og sætte sit kryds.
Og klokken 12 havde knap 37 procent afgivet deres stemme.
Det viser Ritzaus stikprøver fra kommuner og valgsteder.
Selvom tallene både indeholdt brevstemmer og de, der havde sat sit kryds siden klokken 8, tyder meget foreløbigt på en høj valgdeltagelse, vurderer valgforsker Kasper Møller Hansen.
- Rigtig mange har været oppe at stemme tidligt, selv om det er en fridag for mange, så man kunne tro, at nogle valgte at sove længe, siger Kasper Møller Hansen, professor på Københavns Universitet, til Ritzau.
Det var da også morgenfriske vælgere, som DR mødte foran Nyboder Skole i København, kort efter valgstedet var åbnet.
Vi spurgte tre vælgere, hvad der havde afgjort deres valg.
Tea Constantineanu, gymnasieelevFørstegangsvælgeren Tea Constantineanu synes, det var "fedt" at få lov til at stemme, selvom hun har været på hårdt arbejde med at sætte sig ind i emnerne og finde ud af, hvem hun er mest enig med.
Ved det nylige europaparlamentsvalg stemte hun på Magrethe Auken fra SF, fordi hun gerne ville have "én, der havde været i gamet i lang tid", men i dag faldt valget på Alternativet.
- Jeg er meget humanistisk, og jeg synes, at hvis vi ikke skal hjælpe mennesker, hvem skal vi så hjælpe?
Også miljøet selvfølgelig.
Jeg synes, at det vigtigste, man kan stemme på lige nu, det er klimaet, siger hun.
Mads Hedegaard, juristJuristen Mads Hedegaard gav sin stemme til Det Radikale Venstre.
- Udlændingedebatten har selvfølgelig fyldt meget, og der er Det Radikale Venstres holdninger mest i overensstemmelse med mine.
Jeg synes, at de er en god modvægt mod den højredrejning, der i øvrigt sker i samfundet, forklarer han.
Han har stemt på partiet ved de seneste tre-fire valg, men sådan har det ikke altid været, fortæller han.
- Måske i takt med at jeg har fået børn, så drejer mine politiske overbevisninger mere og mere mod venstre, siger han.
Ulrik Ross, bankmandPartiet Venstre fik bankmanden Ulrik Ross' stemme, og det var især hensynet til den økonomiske udvikling, der afgjorde hans valg.
Han synes nemlig, at der skal være "balance i økonomien".
- Det har været et stort valgtema for mig.
Jeg synes, at det er fint, at vi bruger penge på uddannelse, klima, pensionsordninger og velfærd generelt, men uden at vi har en sund og driftig økonomi, så nytter det ikke noget, siger han.
Han har typisk stemt borgerligt, men det er første gang, at han har stemt på Venstre.
Valgstederne er åbne til kl.
20.
Er du stadig i tvivl, kan du tage DR's kandidattest.
FacebookTwitterKopier linkEmner:Valg og folkeafstemninger|Radikale Venstre|Københavns Universitet|København|Økonomi




https://www.dr.dk/sporten/fodbold/landsholdet/efter-seks-saesoner-i-tottenham-eriksen-aabner-doeren-real-madrid

LandsholdetEfter seks sæsoner i Tottenham: Eriksen åbner døren for Real MadridChristian Eriksen overvejer at forlade Tottenham denne sommer.
Christian Eriksen var af pressen en ombejlet herre, da han onsdag mødte ind i landsholdslejren.
Af Henrik Fallesen05.
juni 2019 kl.
11.
55Bemærk: artiklen er mere end 30 dage gammelLæs opDer er ingen tvivl hos Christian Eriksen, da spørgsmålet om hans drømmeklub falder onsdag formiddag i Helsingør, hvor landsholdet i disse dage er samlet forud for EM-kvalifikationskampene mod Irland og Georgien.
Måske har han forberedt sig på svaret.
Måske kommer det bare direkte fra hjertet.
Uanset hvad, lykkedes han med sin mission: at afmontere spekulationerne omkring sin klubkarriere.
Christian Eriksens blå bogFødt d.
14.
februar 1992 og 27 år.
Spiller på midtbanen i London-klubben Tottenham.
Har tidligere spillet i Middelfart, OB og Ajax Amsterdam.
Står noteret for 206 Premier League-kampe og 49 mål.
Hans kontrakt med Tottenham udløber om et år.
- Middelfart, lyder det prompte fra Christian Eriksen efterfulgt af et stort smil og grin.
Men få sekunder senere er fokus igen tilbage på, hvordan han kommer tættere på den europæiske top, for det er - med al respekt - næppe i den fynske barndomsklub, at han indfrier den ambition.
Real Madrid fristerI stedet svarer Christian Eriksen særdeles veloplagt på, hvad han tænker om sin situation i Tottenham, hvor han kun har et enkelt år tilbage af sin kontrakt.
Det gør han ganske bramfrit, og for første gang åbner han døren for, at han kan have spillet sin sidste kamp for London-klubben.
- Jeg føler, at jeg er på et tidspunkt i min karriere, hvor jeg måske gerne vil prøve noget nyt, lyder det indledende fra Christian Eriksen, inden han tilføjer:- Jeg har den dybeste respekt for alt, hvad der er sket i klubben, og derfor vil det heller ikke være negativt for mig at blive i Tottenham.
Læs også:Hareide skåner Eriksen: Får et par fridage fra landsholdetDen spanske storklub Real Madrid er af de spanske sportsaviser gentagne gange blevet kædet sammen med den danske landsholdsstjerne.
Selv gør han ikke noget for at skyde det rygte ned.
Tværtimod.
- Real Madrid er et skridt op.
Men det kræver interesse fra klubben, før der kan være noget i det.
Det er jeg ikke herre over.
Tottenham skal have et opkald fra Real Madrid, men det kender jeg ikke til, at der skulle have været endnu.
Det er en drøm, som jeg ikke ved om er realistisk eller ikke realistisk, siger Christian Eriksen.
Stor skuffelse hos Christian Eriksen der lørdag blev den 14.
dansker i Europas største klubkamp, Champions League-finalen.
Alle sten bliver vendtSiden 2013 har han spillet for Tottenham efter skiftet fra Ajax Amsterdam.
Men nu har han nået det kritiske punkt for Tottenham, at hans kontrakt udløber om et år.
Det betyder, at denne sommer er sidste mulighed, hvis Tottenham skal indkassere en transfersum for ham.
Næste sommer kan han forlade klubben gratis.
Læs også:Dybt skuffet Eriksen: 'Vi kan være stolte af os selv'Den anden mulighed er at underskrive en ny kontrakt med Tottenham, men det har parterne indtil nu ikke kunnet blive enige om.
Men succesen i Champions League, hvor klubben nåede helt frem til finalen (og tabte til Liverpool) gør indtryk på midtbanespillerens overvejelser.
- Alt bliver tænkt igennem, og alle sten bliver vendt.
Det har betydning for mig, at Tottenham nu bliver set som en klub, der kan vinde ting og ikke bare er med, siger Christian Eriksen.
Selvom Tottenham ikke har vundet titler i det seneste årti, så er det stadig at betragte som en stor klub.
Klubben præsterer stabilt i Premier League og er netop flyttet ind på et nyt stadion.
- Der er ikke mange punkter, som Tottenham ikke kan opfylde.
Hvis jeg skal væk, skal det være et sted, som jeg føler er et skridt længere op, og så er der ikke mange klubber tilbage at vælge i mellem, påpeger Christian Eriksen.
Christian Eriksen er tilbage i landsholdslejren, efter han fik et par ekstra dages fri ovenpå Champions League-finalen.
Forholder sig roligtChristian Eriksen har ikke sat en deadline for, hvornår han ønsker en afklaring.
Det mener han ikke, at man kan tillade sig som fodboldspiller, fordi der er flere interessenter i spil.
Derfor har han det også fint med, at spekulationerne fylder meget, indtil der er en afklaring.
- Det hører med, når man er fodboldspiller.
Når der er to år tilbage af en kontrakt, begynder folk at snakke om det, og når der kun er et år tilbage, så snakker de endnu mere om, hvad der skal ske.
Det er business for rigtigt mange, som vil tjene penge.
Men i mit hoved har det ikke fyldt meget, konstaterer han.
Læs også:VIDEO Fra Middelfart til Madrid: Se Christian Eriksens vej til klubfodboldens største sceneForude venter to landskampe for Danmark, inden han kan gå på sommerferie.
Hvor han fremover skal spille klubfodbold, må tiden vise.
Men Christian Eriksen tager situationen med vanlig ro.
- Jeg går ud fra, at jeg får en god og dejlig sommerferie, hvor jeg kan slappe af efter en lang sæson, håber Christian Eriksen.
Men man ved aldrig.
Pludselig kan det gå stærkt i fodboldverdenen.
Men som Christian Eriksen sidder der i sofaen på Hotel Marienlyst inden dagens træning, ligner han heller ikke en mand, der ligger søvnløs om natten og spekulerer på sin fremtid.
Måske fordi han ikke ligefrem bliver arbejdsløs foreløbig.
FacebookTwitterKopier linkEmner:Real Madrid|Tottenham Hotspur FC|Fodbold|England|Christian Eriksen (fodboldspiller)




https://www.dr.dk/nyheder/politik/folketingsvalg/blinde-oplever-nedvaerdigende-behandling-naar-de-skal-i-stemmeboksen

FolketingsvalgBlinde oplever nedværdigende behandling, når de skal i stemmeboksenVed Europa-Parlamentsvalget gav det problemer i flere kommuner, da blinde og synshandicappede skulle stemme.
Da der var valg til Europa-Parlamentsvalget den 26.
maj, gav det problemer for de blinde flere steder i landet.
Af Kim Rathcke Jensen og Martin Møller Geertsen05.
juni 2019 kl.
13.
54Bemærk: artiklen er mere end 30 dage gammelLæs opDet er to uger siden, at vi stemte til Europa-Parlamentsvalget, og det var ikke en god oplevelse for nogle blinde vælgere.
Dansk Blindesamfund har fået henvendelser fra flere steder over hele landet, hvor der var blinde, som ikke fik lov til at tage en hjælper med i stemmeboksen.
Eller hvor den valgtilforordnede ville overvåge afkrydsningen.
Så er valghemmeligheden jo brudt, og det tror jeg ikke, at der er mange mennesker, som vil bryde sig om.
Ask Abildgaard, talsperson, Dansk Blindesamfund- Det er da nedværdigende at stå der med en person, som vil lytte til, hvad jeg fortæller til den hjælper, som jeg har med inde i stemmeboksen, siger Tommy Simonsen.
Sådan var det for to uger siden, da den blinde Tommy Simonsen skulle sætte sit kryds i Aalborg, hvor den valgtilforordnede ville med hen til stemmeboksen for at overvåge afkrydsningen.
Tommy Simonsen gjorde indsigelser, og han endte med at få lov til at stemme uden at have en valgtilforordnet i nærheden.
Problemer i 15 kommunerAndre steder i landet har de valgtilforordnede ifølge flere blinde derimod insisteret på at komme med helt ind i stemmeboksen til den blinde og hjælperen.
Blinde i stemmeboksenHvis man ikke selv er seende, har man mulighed for at få sin egen betroede hjælper med, der i fred og ro kan føre blyanten og sætte krydset på stemmesedlen.
Reglen blev indført i 2017.
Alternativt har en blind også lov til at få to valgforordnede med i stemmeboksen for at hjælpe med at sætte krydset.
- Så er valghemmeligheden jo brudt, siger Ask Abildgaard, der er talsperson for Dansk Blindesamfund.
Organisationen har fået henvendelser fra blinde i sammenlagt 15 kommuner, hvor der var problemer ved Europa-Parlamentsvalget.
Foreningen har kontaktet kommunerne for at gøre dem opmærksom på reglerne.
Køge og Vejle, der var to af kommunerne, har givet Dansk Blindesamfund en uforbeholden undskyldning.
Der er gode grunde til valghemmeligheden, og at den også bør gælde for blinde, mener Ask Abildgaard.
- Hvis man er en aktiv person i sit lokalsamfund, så ved alle jo, hvem man er, siger han og fortsætter:- Hvis du er seende, så forestil dig, at du kommer frem til valgstedet, og nogen siger, at de lige skal med dig ind og stemme for at se, om det går ordentligt til.
Det tror jeg, at de færreste ville bryde sig om, siger Ask Abildgaard.
FacebookTwitterKopier linkEmner:Europa-Parlamentet|Valg og folkeafstemninger|Dansk Blindesamfund|Handicaps|Aalborg




https://www.dr.dk/nyheder/politik/folketingsvalg/lars-loekke-har-stemt-jeg-er-helt-rolig

FolketingsvalgLars Løkke har stemt: Jeg er helt roligStatsministeren lader sin invitation til rød blok stå åben.
Statsminister Lars Løkke Rasmussen (V) har stemt på Nyboder Skole i København.
Af Lisbeth Quass05.
juni 2019 kl.
12.
44 | opdateret 05.
juni 2019 kl.
13.
05Bemærk: artiklen er mere end 30 dage gammelLæs op- Den eneste måling, der tæller, er den, der kan gøres op, når valget er afgjort i aften.
Og jeg er helt rolig.
Sådan sagde statsminister Lars Løkke Rasmussen (V), kort før han skulle ind for at afgive sin stemme til folketingsvalget.
.
Til at forklare sin ro i lyset af meningsmålinger, som har spået sejr til rød blok, lånte statsministeren en linje fra den danske digter Piet Hein.
- 'Der er én ro, og den beror på, at du er tro mod det, du tror på'.
Og det er jeg.
Mit parti har stået i spidsen for Danmark i 14 af de seneste 18 år og har sådan set gjort det godt, sagde han.
Valgstederne er åbne til klokken 20, men mange af partilederne har allerede stemt: Statsministerkandidat Mette Frederiksen (Socialdemokratiet) havde med egne ord maven fuld af sommerfugle, da hun stemte på sit eget parti i Hareskovhallen i Værløse.
 - Det er kulminationen på fire hårde uger, sagde politisk ordfører for Enhedslisten Pernille Skipper, da hun stemte i Korsgadehallen i København med partifællen Rosa Lund (Ø).
 - Det er historisk, at Alternativet er med i sit andet valg, sagde partileder Uffe Elbæk (Alternativet), da han satte sit kryds i Grøndal Multicenter i København.
 - Det er jo en festdag, sagde Morten Østergaard (Radikale Venstre), som stemte i Sundby Idrætspark i København.
 Partileder Kristian Thulesen Dahl (Dansk Folkeparti) stemte på Thyregod Skole i Thyregod.
 Klaus Riskær Pedersen (Partiet Klaus Riskær Pedersen) ankom på cykel og stemte ligesom statsministeren på Nyboder Skole i København.
 - Jeg stiller mig fuldstændig ydmyg over for vælgernes dom, men jeg håber selvfølgelig på et godt resultat, sagde Rasmus Paludan (Stram Kurs), da han stemte på Vesterbro Bibliotek i København.
 - Jeg håber selvfølgelig, at SF får den fremgang, som mange spår, sagde Socialistisk Folkepartis partileder Pia Olsen Dyhr, da hun mødte op for at stemme – og stemte på sig selv – på Kirkebjerg Skole i København.
 Liberal Alliances partileder Anders Samuelsen stemte på Stensballe Skole i Horsens.
 Pernille Vermund fra Nye Borgerlige lander med helikopter og stemte i Snekkersten Idrætscenter.
 Isabella Arendt fra Kristendemokraterne stemte i København.
 Søren Pape Poulsen fra Konservative stemte i Viborg.
1 / 12Statsministerkandidat Mette Frederiksen (Socialdemokratiet) havde med egne ord maven fuld af sommerfugle, da hun stemte på sit eget parti i Hareskovhallen i Værløse.
1 / 12- Det er kulminationen på fire hårde uger, sagde politisk ordfører for Enhedslisten Pernille Skipper, da hun stemte i Korsgadehallen i København med partifællen Rosa Lund (Ø).
2 / 12- Det er historisk, at Alternativet er med i sit andet valg, sagde partileder Uffe Elbæk (Alternativet), da han satte sit kryds i Grøndal Multicenter i København.
3 / 12- Det er jo en festdag, sagde Morten Østergaard (Radikale Venstre), som stemte i Sundby Idrætspark i København.
4 / 12Partileder Kristian Thulesen Dahl (Dansk Folkeparti) stemte på Thyregod Skole i Thyregod.
5 / 12Klaus Riskær Pedersen (Partiet Klaus Riskær Pedersen) ankom på cykel og stemte ligesom statsministeren på Nyboder Skole i København.
6 / 12- Jeg stiller mig fuldstændig ydmyg over for vælgernes dom, men jeg håber selvfølgelig på et godt resultat, sagde Rasmus Paludan (Stram Kurs), da han stemte på Vesterbro Bibliotek i København.
7 / 12- Jeg håber selvfølgelig, at SF får den fremgang, som mange spår, sagde Socialistisk Folkepartis partileder Pia Olsen Dyhr, da hun mødte op for at stemme – og stemte på sig selv – på Kirkebjerg Skole i København.
8 / 12Liberal Alliances partileder Anders Samuelsen stemte på Stensballe Skole i Horsens.
9 / 12Pernille Vermund fra Nye Borgerlige lander med helikopter og stemte i Snekkersten Idrætscenter.
10 / 12Isabella Arendt fra Kristendemokraterne stemte i København.
11 / 12Søren Pape Poulsen fra Konservative stemte i Viborg.
12 / 12- Vi fejrer det danske demokratiLigesom ved europaparlamentsvalget i sidste uge stemte Lars Løkke Rasmussen på Nyboder Skole på Østerbro i København, som han spadserede til sammen med sin familie.
- Først og fremmest glæder jeg mig over, at jeg har valgt en perfekt valgdato – grundlovsdag – det kan ikke blive smukkere, og vi fejrer det danske demokrati, sagde den 55-årige statsminister, da de fremmødte journalister spurgte til hans mavefornemmelse.
Lars Løkke Rasmussen erklærede i går, at han går til valg på at danne regering hen over midten, da det ikke ser ud til at blive muligt at samle et blåt flertal uden mandater fra partierne Stram Kurs og Nye Borgerlige, som statsministeren med egne ord ikke ønsker "at bøje sig nedefter".
Selvom Socialdemokratiet på forhånd har afvist den fremstrakte hånd, gælder tilbuddet fortsat, sagde Lars Løkke Rasmussen, før han gik ind for at stemme:- Det vil være langt det bedste for Danmark, hvis nogle offensive kræfter i midten af dansk politik sætter sig sammen.
Mette Frederiksen og Lars Løkke Rasmussen tog også debatten om et samarbejde i den sidste partilederdebat hos TV2.
Klik på play:Valgdag er langt fra hviledag for Lars Løkke Rasmussen.
Han har tidligere i dag holdt grundlovstale på Metalskolen Jørlunde i Slangerup.
Efter talen fortalte han, at han ikke forventer, at en anden kandidat kan indtage statsministerposten med det samme, uanset hvordan danskerne placerer deres krydser.
Lars Løkke Rasmussen vurderer nemlig, at regeringsdannelsen vil blive besværlig.
- For de to kandidater, der er realistiske til jobbet – mig selv og Mette Frederiksen (S) – vi bliver hver især på hver vores side af stregen mødt med nogle ret ultimative krav.
Så det kan godt blive kompliceret, sagde han.
Senere i dag tager Lars Løkke Rasmussen turen til Nordjylland, hvor han i eftermiddag skal holde tale ved det traditionsrige grundlovsmøde i Terndruplund, der har holdt grundlovsarrangementer siden 1849.
Efterfølgende vender han retur til København, hvor Venstre holder sin valgfest i Landstingssalen på Christiansborg.
Det er uvist, hvornår han ankommer til festen.
Ved det seneste folketingsvalg i 2015 var klokken omkring 01.
20 om natten, før Lars Løkke Rasmussen gik op ad hovedtrappen med sin hustru uden at sige et ord.
Ordene gemte han til Venstres valgfest, hvor han medgav, at partiet ikke havde haft et godt valg, men at et flertal af danskerne dog mente, at Danmark skulle have en ny regering i stedet for den daværende socialdemokratiske.
- Det giver os en mulighed – men kun en mulighed – for at få nøglerne tilbage, sagde han dengang.
Har du endnu ikke besluttet, hvor dit kryds skal sættes?
Tag DR Nyheders kandidattest her:FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|København|Valg og folkeafstemninger




https://www.dr.dk/nyheder/politik/folketingsvalg/forsker-vores-ur-instinkter-paavirker-os-i-stemmeboksen

FolketingsvalgForsker: Vores ur-instinkter påvirker os i stemmeboksenPrimitiv psykologisk adfærd, som er nedarvet gennem millioner af år, spiller ind, når vi skal sætte et kryds, forklarer lektor.
Primitive urinstinkter spiller ind, når vi skal sætte vores kryds til valget, forklarer forsker.
Af Lars Lindevall05.
juni 2019 kl.
11.
23Bemærk: artiklen er mere end 30 dage gammelLæs opDet kan godt være, at du har fulgt ivrigt med i partilederrunder og politiske debatter i valgkampen for at finde ud af, hvor du skal sætte dit kryds til folketingsvalget i dag.
Men rationelle tanker og overvejelser er ikke det eneste, der er afgørende for, hvem vi vælger at stemme på.
Også primitive urinstinkter spiller en rolle, forklarer Lasse Laustsen, der er lektor i statskundskab ved Aarhus Universitet.
- Der er mange forskellige instinkter, der påvirker vores valg.
Fælles for dem er, at det er nogle instinkter, vi har udviklet gennem vores evolutionshistorie, siger han.
Sammen med andre forskere har Lasse Laustsen igennem flere studier undersøgt, hvordan psykologiske mekanismer og ubevidst adfærd påvirker os, når vi står i stemmeboksen.
Når man har sult, sender man signaler til andre medlemmer af gruppen om, at det er vigtigt at dele, og det slår igennem, når vi danner holdninger til velfærdsstaten.
Lektor Lasse Laustsen, Institut for Statskundskab, Aarhus UniversitetOg der er ifølge forskeren ingen tvivl om, at vores urinstinkter har en betydning for politiske præferencer.
- Det er vigtigt at forstå, at mennesket ikke er udviklet i det moderne massesamfund, som vi befinder os i i dag.
I stedet har vores art levet i smågruppe-samfund på den østafrikanske savanne over mange millioner år, siger Lasse Laustsen.
Han peger på, at der er nogle basale udfordringer, som mennesket har stået over for gennem udviklingshistorien.
- Gennem hele vores evolutionshistorie har vi haft ressourcekonflikter, og vi har forsøgt at undgå smitte og sikre nok føde til at overleve.
Sådan nogle problemer påvirker vores psykologi og dermed også vores politiske holdninger i dag.
Sult har betydningNetop de helt basale instinkter - som eksempelvis følelsen af sult - går ind og påvirker os, når vi skal vælge, hvilken politiker eller hvilket politisk parti der skal have vores stemme, forklarer Lasse Laustsen.
Han henviser blandt andet til et tidligere studie udført på Aarhus Universitet, hvor forskerne sammenlignede holdninger til velfærdspolitik blandt almindelige vælgere, der havde deltaget i undersøgelsen enten før eller efter frokosttid.
Undersøgelsen vistes, at folk var mere tilbøjelige til at støtte en social velfærdspolitik før frokost.
- Alt afhængig af om du er sulten eller ej, så støtter du velfærdsstaten mere eller mindre.
Hvis man sammenligner danskere, der svarer i spørgeskemaer før og efter frokost, støtter dem, der formodes at være sultne, velfærdsstaten mest, siger han.
Det hænger ifølge forskeren sammen med, at vi som mennesker bliver mere tilbøjelige til at ville deles om ressourcerne, når vi er sultne.
- Når man har sult, sender man signaler til andre medlemmer af gruppen om, at det er vigtigt at dele, og det slår igennem, når vi danner holdninger til velfærdsstaten.
Man vil gerne dele mere, når man har et større behov, som man har, når man er sulten, siger forskeren.
- Pointen er ikke, at velfærdsstaten er det samme som at gå ud og jagte byttet på savannen, men pointen er, at man kan betragte velfærdsstaten som et stort delingssystem.
Og fordi vi er udviklet til at håndtere delings-systemer i små grupper, bliver vores nedarvede psykologi også aktiveret i det moderne masse-samfund, tilføjer Lasse Laustsen.
Selv om man har fulgt med i partileder-debatterne, er de basale urinstinkter stadig med os, når vi sætter krydset, siger lektor Lasse Laustsen.
Kan påvirke holdning til indvandringHan peger også på, at både dansk og udenlandsk forskning har påvist, at psykologiske urinstinkter også kan spille ind på holdningen til indvandring.
Ifølge forskeren har vi som mennesker et "adfærdsmæssigt immunsystem", der reagerer over for ting, der ser anderledes ud.
- Vi har et adfærdsmæssigt immunforsvar, som er en type adfærd, der skal skærme os mod bakterier og infektioner.
Det kender vi alle, når vi eksempelvis ser en rådden frugt, som vi ikke vil nærme os, siger lektoren.
Tilsvarende så reagerer vi, når mennesker ser anderledes ud end dem, vi er vant til at omgås, siger forskeren.
- Den største smittekilde over evolutionshistorien har været andre mennesker.
Når mennesker ser anderledes ud end dem, vi er vant til at omgås - det kan for eksempel være på grund af modermærker eller noget så banalt som en anden hudfarve - så reagerer det adfærdsmæssige immunforsvar også.
Og forskningen har vist, at der er tegn på, at dem, der har det mest aktive adfærdsmæssige immunforsvar, er også dem, der er mest imod indvandring.
Lasse Laustsen har desuden været med i et forskningsprojekt, der viser, at fysisk stærke mænd er tilbøjelige til at gå ind for ulighed i samfundet og en begrænset omfordeling af ressourcerne.
Studiet er publiceret i tidsskriftet Political Psychology.
Hvis du ikke vil lade dine urinstinkter tage for meget af styringen i stemmeboksen, kan du også tage DR's kandidattest her:FacebookTwitterKopier linkEmner:Aarhus Universitet|Videnskab|Socialpolitik|Sundhedspolitik|Folketinget




https://www.dr.dk/sporten/fodbold/den-laengstsiddende-uefa-praesident-lennart-johansson-er-doed

FodboldDen længstsiddende Uefa-præsident Lennart Johansson er dødLennart Johansson er sovet stille ind tirsdag aften, skriver det svenske fodboldforbund på sin hjemmeside.
Lennart Johansson var præsident i Uefa fra 1990 til 2007.
05.
juni 2019 kl.
11.
42Bemærk: artiklen er mere end 30 dage gammelLæs opSvenskeren Lennart Johansson, der var præsident for det europæiske fodboldforbund, Uefa, fra 1990 til 2007, er død.
Han blev 89 år.
Det skriver det svenske fodboldforbund på sin hjemmeside onsdag morgen.
- Svensk fodbold er i sorg.
Lennart Johansson er død, skriver forbundet, som desuden oplyser, at Lennart Johansson sov stille ind tirsdag aften efter kort tids sygdom.
Han var en af svensk idræts største ledere gennem tiderne.
Lennart Johansson har blandt andet stået fadder til udviklingen i de europæiske internationale klubturneringer, som for Champions Leagues vedkommende har skaffet et utal af millioner kroner til topklubberne og Uefa.
Lennart Johansson blev 89 år.
Præsident i svensk fodboldLennart Johansson var inden sit topjob i Uefa præsident for det svenske fodboldforbund i anden halvdel af 1980'erne.
Og tidligere har han også været formand for Allsvenskan-klubben AIK Stockholm.
Det var han mellem 1967 og 1980.
Lennart Johansson kan ikke fremvise en aktiv fodboldkarriere på højeste niveau, men på det fodboldpolitiske plan har der stort set ikke manglet noget.
Det skulle da lige være præsidentposten i det internationale fodboldforbund, Fifa, hvor Lennart Johansson løb ind i et af sine sjældne nederlag, da han måtte bøje sig for Sepp Blatter ved et kampvalg i 1998.
Han har dog prøvet at være vicepræsident i Fifa.
Uden for idrætsverdenen og rampelyset var han kendt for sit tilbagetrukne privatliv i Sverige, hvor det var fiskeriet og familien, som var i forgrunden.
Han blev født 5.
november 1929 og var den yngste af fem søskende i en arbejderfamilie i Bromma, som geografisk er placeret i udkanten af Stockholm.
Allerede som 12-årig blev Lennart Johansson idrætsleder, da han sammen med kammeraterne grundlagde IK Hjelm for at spille fodbold, bandy og håndbold.
/ritzau/FacebookTwitterKopier linkEmner:FIFA|UEFA|Fodbold|Stockholm|Sverige




https://www.dr.dk/sporten/fodbold/officielt-infantino-fortsaetter-som-fifa-praesident-til-2023

FodboldOfficielt: Infantino fortsætter som Fifa-præsident til 2023Schweizeren Gianni Infantino blev onsdag genvalgt som Fifa-præsident uden modkandidater.
Gianni Infantino umiddelbart inden onsdagens kongres, hvor han blev genvalgt som præsident for Fifa Af Peter Kobbersmed05.
juni 2019 kl.
11.
25Bemærk: artiklen er mere end 30 dage gammelLæs opOnsdagens mest forudsigelige sejrherre var den nuværende Fifa-præsident Gianni Infantino, som blev genvalgt til den magtfulde position i toppen af det internationale fodboldforbund.
For selv om schweizeren med de italienske rødder så både glad og lettet ud ved Fifas kongres i Paris, var dagens valgsejr langt fra overraskende: Ingen modkandidater havde meldt sig på banen før deadline den 5.
februar, og derfor var valghandlingen blot en formalitet.
VAR er måske den største succeshistorie i det seneste årti.
Gianni Infantino, Fifa-præsidentDe 211 stemmeberettigede repræsentanter for de nationale forbund slap for at udfylde stemmesedler som ved andre valg og kunne i stedet for bekræfte genvalget med moderate klapsalver.
Mindre korruption og ros til VARI sin officielle tale på kongressen umiddelbart før genvalget var Gianni Infantino ikke bange for at rose sin egen tid i spidsen for det internationale fodboldforbund.
Han udtrykte stor tilfedshed med de seneste års udvikling i Fifa, som ifølge ham har været positiv.
Vi har i dag nultolerance over for korruption.
Gianni Infantino, Fifa-præsident- Vi har vendt situationen.
På tre år er vi gået fra en giftig og nærmest kriminel organisation til en organisation, der udvikler fodbold.
- Vi har i dag nultolerance over for korruption, lød det fra den genvalgte præsident i talen, hvor økonomisk gennemsigtighed, mindre uetisk adfærd og fortsat udvikling af kvindefodbold var gennemgående temaer.
Gianni Infantino understregede, hvad det økonomiske overskud, Fifa genererer, skal bruges til.
- Vi skal skabe overskud til at investere i fodbold.
I 211 nationer overalt i verden.
I perioden 2015-2018 havde Fifa en omsætning på 6,4 milliarder dollar, og i budgettet for 2020 er der øremærket 810 millioner dollar til investering i fodbold.
Implementeringen af videodommere (VAR) i international topfodbold nåede samtidig at blive rost i Gianni Infantinos tale på kongressen.
- VAR er måske den største succeshistorie i det seneste årti.
Det er blevet en integreret del af moderne fodbold i løbet af et år.
- Det ændrer ikke spillet.
Det hjælper spillet og skaber større retfærdighed, sagde Gianni Infantino.
Han fremhævede VM-slutrunden i Rusland i 2018 som eksemplet på en mere fair afviklet konkurrence.
Valgt første gang i 2016Gianni Infantino blev overraskende valgt som Fifa-præsident i 2016 på en ekstraordinær kongres foran sheik Salman Bin Ebrahim Al Khalifa fra Bahrain.
Den nu 49-årige schweizer, som kom fra en position som generalsekretær i Uefa, skulle rydde op efter en årrække præget af skandalesager med korruption og magtmisbrug under den forhenværende præsident Sepp Blatter.
Den tidligere Fifa-præsident Sepp Blatter under et berømt pressemøde i 2015, hvor en britisk komiker og aktivist kastede pengesedler efter præsidenten som et udtryk for de verserende korruptionssager.
 Afsløringerne af korruption og magtmisbrug førte i 2015 til en række ransagninger af Fifas kontorer.
Her i Miami, USA, hvor FBI bærer kasser ud.
1 / 2Den tidligere Fifa-præsident Sepp Blatter under et berømt pressemøde i 2015, hvor en britisk komiker og aktivist kastede pengesedler efter præsidenten som et udtryk for de verserende korruptionssager.
1 / 2Afsløringerne af korruption og magtmisbrug førte i 2015 til en række ransagninger af Fifas kontorer.
Her i Miami, USA, hvor FBI bærer kasser ud.
2 / 2Samtidig gjorde Gianni Infantino en VM-udvidelse til sin personlige kæphest, hvilket også træder i kraft fra 2026, hvor deltagerne skal findes fra 48 frem for 32 nationer.
Han havde dog håbet, at man allerede ville kunne udvide VM i 2022 og vedtage denne beslutning under kongressen i Paris.
Læs også:Henrik Liniger: Glippet VM-udvidelse er et hak i tuden på Fifa-præsidentMen særligt værtsnationen Qatar var meget modvillig i forhold til Gianni Infantinos ønske, og derfor måtte Fifa-præsidenten se nederlaget i øjnene og aflyse voteringen på kongressen.
- Efter en grundig og omfattende proces, hvor alle berørte blev involveret, blev konklusionen, at forslaget ikke kan gennemføres under de nuværende omstændigheder, lød det i en udtalelse fra FifaGianni Infantinos præsidentembede løber nu til 2023.
FacebookTwitterKopier linkEmner:FIFA|Fodbold|Paris|Rusland|Gianni Infantino (idrætsleder)




https://www.dr.dk/nyheder/politik/folketingsvalg/stil-spoergsmaal-til-fogh-og-thorning-hvad-gaar-partilederne-igennem






https://www.dr.dk/nyheder/regionale/fyn/stort-opklaringsarbejde-over-100-elever-stormede-naboefterskole-nu-er-knap-ti

FynStort opklaringsarbejde: Over 100 elever stormede naboefterskole - nu er knap ti bortvistOure Efterskole har besluttet sig for, hvilke elever der må fortsætte på skolen, og hvem der ikke må.
Der er tradition for drillerier mellem Oure Efterskole og Vejstrup Efterskole, som ligger under to kilometer fra hinanden.
Men natten til den 27.
maj gik det over grænsen.
Af Sine Skott og Jonatan Grau Møller05.
juni 2019 kl.
11.
13Bemærk: artiklen er mere end 30 dage gammelLæs op'Vi opsiger samarbejdet' står der i en mail til knap ti elever på Oure Efterskole.
Skolens ledelse mener nemlig, at det var nogle bestemte elever, som fik drillerierne i sidste uge til at tage overhånd og udvikle sig til utryghed og hærværk på Vejstrup Efterskole.
Over hundrede Oure-elever, hvor flere havde hætter på, stormede naboefterskolen.
Der blev smadret vinduer og sat gang i skolens brandalarm.
Læs også:Rivalisering på efterskoler gik over stregen: 15 hætteklædte elever sendt hjem for hærværkForstanderen vil ikke sige det nøjagtige tal på, hvor mange elever, som nu er sendt hjem permanent, men han fortæller, at det er under ti.
- Det har været vigtigt at finde ud af, hvem der har været frontløbere.
Vi har haft rigtig mange samtaler.
De allerfleste er gået med uden at vide, hvad det kunne have af konsekvenser, fortæller Carsten Petersen.
Efter 150 samtaler med eleverMen skolens håndtering af sagen har skabt vrede hos Stig Neuman.
Tirsdag blev hans søn sendt hjem på en tænker for blandt andet at have antændt romerlys.
Fredag fik de mailen om, at han ikke skulle komme tilbage.
Forstanderen fortæller til DR Fyn, at skolen siden episoden har været i dialog med forældrene og 150 elever.
Men Stig Neuman mener ikke, at der er blevet svaret på mails og opkald, og han savner, at de blev inviteret til et møde.
- Jeg synes ikke, at det er i orden, at de ikke svarer.
For mig handler det om, at der skal vaskes hænder i en fart i Oures ledelse, siger faren.
Han synes, det er rimeligt, at hans søn bliver sendt hjem, hvis det er forbudt at tænde romerlys, men sidste år var der også elever, som gjorde det.
Men det er meget mere komplekst end det, mener forstanderen.
- Det handler om tillid til den enkelte elev og deres forældre.
Det er vigtigt for os, at familien forstår alvoren, siger Carsten Petersen.
Far: Skolen har selv blåstemplet detI mailen, som DR Fyn er i besiddelse af, står der om episoden:"Uskyldige mennesker blev ofre for en optræden, der ligger meget langt fra Oures værdier og fællesskabskultur.
"Men ifølge Stig Neuman har en lærer stået og kigget på:- Så har de (skolen, red.
) i min optik været med til at blåstemple, at de (eleverne, red.
) lavede det show, siger han.
Der var 15 medarbejdere på arbejde den pågældende nat.
- Min opfattelse er, at lærerne har været lige så chokerede, og de har gjort det, som de kunne, siger Carsten Petersen, som ikke er færdig med opklaringsforløbet.
"Vi beklager dybt, at en gruppe af vores elever har forvoldt skade og spredt utryghed på Vejstrup Efterskole," skriver Oure på deres hjemmeside.
Forstanderen på Vejstrup Efterskole er ligeglad med, hvor mange der bliver sendt hjem på Oure:- Vi har fokus på at drive vores egen efterskole, siger Michael Bjørn og har ikke yderligere kommentarer.
Ledelsen og medarbejdere på Oure Efterskole vil evaluere forløbet ved at 'se sig selv i spejlet' og 'stille en masse spørgsmål.
'FacebookTwitterKopier linkEmner:Uddannelse|Efterskoler|Fyn




https://www.dr.dk/nyheder/politik/folketingsvalg/drs-kandidattest-her-er-de-kandidater-flest-er-enige-med

FolketingsvalgDR's kandidattest: Her er de kandidater, flest er enige medEn socialdemokrat fra Bornholm og en løsgænger er blandt topscorerne i 'bedste match'.
Fra øverst til venstre: Ina Strøjer-Schmidt (SF), Michael Lange (V), Lars Goldschmidt (S) og nederst fra venstre: Chresten Ibsen (løsgænger), Ole Pedersen (V) og Nick Hækkerup (S).
Af Louise Dalsgaard, Michael Kragelund og Lars Riis Lindevall05.
juni 2019 kl.
10.
03Bemærk: artiklen er mere end 30 dage gammelLæs opValgkampen har de seneste fire uger raset landet over.
I lygtepæle hænger håbefulde kandidater fra 13 forskellige partier, som alle håber på at blive valgt til Folketinget.
Nogle kandidater er dog mere populære hos vælgerne end andre.
Det viser besvarelserne i DR's kandidattest, som knap 1,8 millioner brugere indtil nu har taget.
Helt anonymtHver gang en bruger har taget kandidattesten, har vi gemt besvarelsen, dvs.
svarene på spørgsmålene og hvilken kommune, der er valgt, i en database.
Vi har ikke gemt eller sammenlignet med noget som helst om den enkelte bruger, og besvarelserne er dermed helt anonyme.
I testen har DR givet samtlige folketingskandidater mulighed for at svare på, hvad de mener om en lang række politiske emner.
Når brugerne så tager testen, får de til sidst at vide, hvilken kandidat der er deres "bedste match".
Sammenligner man besvarelserne fra de ti storkredse, er Lars Goldschmidt fra Socialdemokratiet testens højdespringer.
Han er blevet "bedste match" - og altså et muligt kryds til valget - hos 22 procent af de bornholmske brugere.
Populær socialdemokrat fra BornholmLars Goldschmidts mærkesager er klima og bedre uddannelse til flere, og han er glad for titlen som den kandidat, flest brugere er enige med.
- Det synes jeg er yderst rimeligt i betragtning af, at jeg mener noget fornuftigt.
Det er opmuntrende, men selvfølgelig også lidt sjovt, for jeg har nok ikke en stor sandsynlighed for at blive valgt, siger han.
Lars Goldschmidt (S) fra Bornholm er den kandidat, som flest gange er blevet vist som "bedste match" i DR's kandidattest.
Han står dog ikke til at komme ind i Folketinget.
(Foto:Larsgoldschmidt.
dk)Lars Goldschmidt er nemlig ikke partiets spidskandidat på Bornholm, hvor Socialdemokratiet normalt kun får ét mandat.
De mest populære kandidater i DR's testBornholm: Lars Goldschmidt (S)Fyn: Ole Pedersen (V)Københavns Omegn: Ina Strøjer-Schmidt (SF)Østjylland: Chresten Ibsen (løsgænger)København: Michael Lange (V)Vestjylland: Anders G.
Jacobsen (V)Sydjylland: Nils Sjøberg (RV)Nordsjælland: Nick Hækkerup (S)Nordjylland: Maja Torp (V)Sjælland: Birger Nieman (Partiet Klaus Riskjær Pedersen)Kandidaterne har flest gange været vist som "bedste match" i testen frem til 4.
juni 2019.
Hvad tror du, det er ved dine svar, som folk er enige med?
- Jeg tror, at det er den samme grund, som er grunden til, at jeg er socialdemokrat - nemlig at jeg både har en omsorg for miljø og mennesker og en interesse for, hvad der skal til, for at vi kan være et rigt samfund, som har råd til at opføre sig ordentligt, siger Lars Goldschmidt (S).
Socialdemokratiets kandidat fra Bornholm er skarpt efterfulgt af Ole Pedersen fra Venstre og Ina Strøjer-Schmidt fra SF, der også blev vist mange gange som "bedste match".
Løsgænger Chresten Ibsen er en af de kandidater, som har været "bedste match" flest gange i DR's kandidattest.
Det er første gang, han stiller op til Folketinget.
Han var med til at stifte foreningen Fair Bidragssats, hvis mål er at få rullet stigningerne i bidragssatser tilbage.
.
Løsgænger scorer højt i ØstjyllandI top fem over de kandidater, som flest er enige med, finder man også en, der stiller op til Folketinget for første gang.
Og faktisk er han slet ikke med i et parti.
Løsgænger Chresten Ibsen er nemlig dukket op som "bedste match" på holdninger 44.
000 gange hos de 280.
599 østjyske vælgere, der har taget taget testen.
Det svarer til knap 16 procent.
- Damn, det er da det vildeste, jeg har hørt, lyder reaktionen, da Chresten Ibsen i telefonen får resultatet at vide.
- Jeg har da fået mange screenshots fra mine bekendte, fordi de har fået mig som den, de var mest enig med.
Men 44.
000 overgår min vildeste fantasi.
Jeg bliver faktisk lidt rørt.
Chresten Ibsen har taget ferie de sidste fire uger for at føre valgkamp, og han kæmper især mod "den grådige finansverden".
Hvad er en løsgænger?
En løsgænger er et folketingsmedlem, der ikke tilhører nogen af partigrupperne i Folketinget.
Man kan blive løsgænger på 2 måder.
Hvis man har valgt at forlade sit parti eller er blevet ekskluderet, eller hvis man bliver valgt ind i Folketinget som løsgænger.
Der ikke et præcist tal for, hvor mange stemmer man skal have som løsgænger for at komme ind.
Man regner med, at det er et sted mellem 15.
000 og 20.
000.
Det præcise tal afhænger af, i hvilken valgkreds man er opstillet, stemmeprocenten til valget, og hvor mange stemmer de andre kandidater får.
Inden man kan opstille uden for partierne, skal man anbefales af mindst 150 og højst 200 vælgere.
Underskrifterne skal sendes til Økonomi- og Indenrigsministeriet.
Kilde: Folketinget.
dk- Jeg har jo kigget mig omkring og set alle de lygtepæle, hvor jeg ikke hænger, fordi jeg ikke alene har haft tid til at komme rundt i alle dele af kredsen.
Så jeg er glad for, at folk har kunnet se mig og mine holdninger i kandidattesten, siger han.
Chresten Ibsen har som løsgænger brug for små 20.
000 stemmer for at få en taburet i Folketinget.
Det er før lykkedes for en kandidat i netop Østjyllands Storkreds, da 23.
253 vælgere i 1994 satte kryds ved multikunstneren Jacob Haugaard.
Kun bedste match 14 gangeI den anden ende af skalaen finder man de kandidater, der slet ikke eller kun meget få gange er kommet op hos nogen som "bedste match".
En af dem, som kun få har været helt enige med, er Flemming Leer Jakobsen fra Enhedslisten, der stiller op i Vejle.
Kun 14 ud af 174.
660 brugere har fået ham op som deres "bedste match".
- Det ærgrer mig ikke, for når jeg har været ude til debatter, så synes jeg altid, der har været vilje og gejst over for det, vi kommer med fra Enhedslisten, lyder reaktionen fra Flemming Leer Jakobsen (EL).
- Der er også mange flere nuancer i forhold til de forskellige politikområder end det, der lige kan udtrykkes i de forskellige muligheder, som er i testen, siger han.
Han mener, at man kan bruge testen som rettesnor, men man bør også se på den politik, som de forskellige partier har vedtaget i Folketinget.
- Det vigtigste er, at man møder op og stemmer, for det her er jo en festdag for os alle sammen.
Bliver klogere på mærkesagerDR Nyheder har talt med nogle af de vælgere, der har benyttet sig af kandidattesten op til folketingsvalget.
- Jeg har brugt den til at finde ud af, hvad jeg skal stemme, og hvad de forskellige politikeres mærkesager er, siger Zenia Høgh, der er studerende.
Hun endte dog med at stemme på et andet parti, end det, hun matchede med i kandiddattesten.
- Jeg stemte på det parti, som jeg havde tænkt mig at stemme på til at starte med, efter jeg var inde og læse mere om partiets politik, siger Zenia Høgh.
En anden vælger, Julie Poss, fortæller, at hun tog kandidattesten for at blive bekræftet i de tanker, hun havde gjort sig.
- Jeg føler, at jeg har været ret god til at læse om de forskellige partiers politik, og jeg er meget interessere i at udvide min horisont.
Kandidattesten gør, at man bliver bekræftet endnu mere i sit valg, siger Julie Poss.
Du kan stadig nå at tage DR's kandidattest her:I en tidligere version nævnte artiklen Gerhard Andersen fra Stram Kurs, der ikke har været nogens 'bedste match'.
Han har dog ikke taget testen færdig og er derfor fjernet.
FacebookTwitterKopier linkEmner:Jacob Haugaard (komiker)|Folketinget|Valg og folkeafstemninger|Bornholm|Socialdemokraterne




https://www.dr.dk/nyheder/politik/folketingsvalg/mette-frederiksen-har-stemt-kan-maerke-gamle-socialdemokrater-vender

ValgbarSe temaFolketingsvalgMette Frederiksen har stemt: Kan mærke at gamle socialdemokrater 'vender tilbage'Statsministerkandidaten vil huske valgkampen for de mange engagerede børn og unge.
Af Thomas Klose Jensen05.
juni 2019 kl.
10.
13Bemærk: artiklen er mere end 30 dage gammelLæs op- Det blev en stemme på Socialdemokratiet og forhåbentligt på en ny regering.
Der er nok ikke den store tvivl om, hvor krydset blev sat, da Socialdemokratiets formand, Mette Frederiksen, gik i stemmeboksen tidligt på formiddagen.
Det skete i Hareskovhallen i Værløse, hvor hun var mødt op hånd i hånd med sin forlovede Bo Tengberg.
Helt sikkert er det dog, at hverken han eller Mette Frederiksen selv satte deres kryds ved den socialdemokratiske statsministerkandidat, der forud for valget flyttede opstillingskreds til det nordjyske.
Jeg kan også mærke at nogle af de socialdemokrater, som har været væk i nogle år og ikke synes, at vi har ligget rigtigt på udlændingepolitikken vender tilbage denne gang.
Det er der i hvert fald mange, der har sagt til migMette Frederiksen, formand for SocialdemokratietSocialdemokrater er vendt hjemInden Mette Frederiksen trådte ind bag gardinet i stemmeboksen, var der også tid til at svare på spørgsmål fra den fremmødte presse.
Her forklarede partiformanden, at der i hendes mave var flere sommerfugle end bud på valgresultatet.
- Jeg ved ikke, hvor meget man kan tro på meningsmålinger, men jeg kan mærke, at danskerne tager godt imod Socialdemokratiet, og jeg kan også mærke, at nogle af de socialdemokrater, som har været væk i nogle år og ikke synes, at vi har ligget rigtigt på udlændingepolitikken, vender tilbage denne gang.
Det er der i hvert fald mange, der har sagt til mig, lød det.
På trods af en god mavefornemmelse og solid føring i meningsmålingerne er Mette Frederiksen endnu ikke overbevist om, at sejren er hjemme, og at hun selv kan være på vej mod statsministerkontoret.
- Det er jeg ikke overbevist om.
Nu er det danskerne, der skal tale, og valg i Danmark plejer at være tætte.
Og jeg har meget stor respekt for, at det nu er danskernes dag, forklarede hun.
Mette Frederiksen (S) på vej til Hareskovhallen i Værløse sammen med sin forlovede Bo Tengberg for at stemme til folketingsvalget 2019.
- Jeg håber selvfølgelig på opbakning til ikke bare en ny regering, men også en ny politik.
Derfor er mit budskab selvfølgelig også her i de sidste timer, at hvis man vil være helt sikker på, at vi får en ny regering, så skal man stemme på Socialdemokratiet.
Har du endnu ikke taget beslutningen om, hvor dit kryds skal sættes, så prøv DR's kandidattest her.
Det blev et klimavalgNår Mette Frederiksen kigger tilbage på den lange valgkamp, er der særligt tre ting, der træder i fokus.
For det første blev valgets helt store emne klimaet.
- Det vil stå tilbage.
Så vil jeg selv huske det for alle de mennesker, jeg har talt med og krammet og været i nærheden af, og som på en eller anden måde har det svært.
Jeg har ikke prøvet før, at så mange mennesker har henvendt sig om et eller andet i deres liv, som de gerne vil have Socialdemokratiet til at tage sig af, sagde Mette Frederiksen.
- Så tror jeg også, at jeg vil huske den her valgkamp for alle de børn og unge, som har været mere optagede af den her valgkamp, end jeg har oplevet før.
Useriøs LøkkeI går smed landets nuværende statsminister, Lars Løkke Rasmussen (V), en bombe i valgkampen.
Her opløste han reelt den nuværende regering og slog fast, at han vil bruge alle sine kræfter på at få dannet en regering over midten med Socialdemokratiet.
Et forslag, som Mette Frederiksen her til morgen atter afviste.
- Det er lidt useriøst at komme med tre-fire forskellige forslag til en regering i løbet af en valgkamp.
Jeg er helt sikker på, at det Lars Løkke allerhelst vil, er at danne en ny, blå borgerlig regering.
Hvis han gerne havde villet samarbejdet, så kunne han have gjort det i de senere år, forklarede hun.
- Så det tager jeg mere som udtryk for, at det er valgkamp.
Mette Frederiksen og Lars Løkke Rasmussen tog også debatten om et samarbejde i den sidste partilederdebat hos TV2.
Klik på play.
FacebookTwitterKopier linkEmner:Lars Løkke Rasmussen (politiker)|Mette Frederiksen (politiker)|Socialdemokraterne|Valg og folkeafstemninger|Jylland




https://www.dr.dk/nyheder/kultur/gaming/soevnekspert-advarer-nyt-pokemon-spil-kan-skabe-angst-og-bekymring

GamingSøvnekspert advarer: Nyt Pokémon-spil kan skabe angst og bekymring'Pokémon Sleep' skal gøre det sjovere at sove.
Søvnekspert tvivler dog på, at det vil føre til bedre søvn blandt børn og unge.
- Hvis man kommer til at fokusere på, om man nu mister eller opnår point, alt efter hvordan man sover en given nat, så kan det på sigt modarbejde den gode søvn, mener søvnekspert Lis Lyngbjerg.
Af Kasper Madsbøll Christensen05.
juni 2019 kl.
11.
15Bemærk: artiklen er mere end 30 dage gammelLæs opFor de fleste er jagten på Pokémons nok noget, man forbinder med at være vågen og aktiv.
Men det vil The Pokémon Company snart ændre på, skriver blandt andet BBC.
Chefen for The Pokémon Company, Tsunekazu Ishihara, har på en pressekonference løftet sløret for firmaets nye satsning, der efter planen rammer din mobil i foråret 2020.
Den hedder 'Pokémon Sleep'.
Og den skulle altså være god nok.
Mens folk verden over begyndte at jage de drilske, japanske dyr i 'Pokémon Go'-spillet i vågen tilstand i 2016, så tyder meget nu på, at man snart vil kunne jage dem, mens man snorksover.
Det vækker bekymring hos hos søvnekspert Lis Lyngbjerg, der blandt andet står bag bogen 'Søvnkuren'.
Der er en risiko for, at man bliver angstpræget og bekymret, hvis man kommer til at fokusere på et spil som 'Pokémon Sleep'.
Lis Lyngbjerg, søvnekspert- Der er en risiko for, at man bliver angstpræget og bekymret, hvis man kommer til at fokusere på et spil som 'Pokémon Sleep'.
Hvis man kommer til at fokusere på, om man nu mister eller opnår point, alt efter hvordan man sover en given nat, så kan det på sigt modarbejde den gode søvn, siger Lis Lyngbjerg.
Hun er uddannet inden for kommunikation og ledelse og har skrevet seks bøger om ledelse, stress, trivsel og søvn.
Hun mener, det er 'vanedannende' at ligge med telefonen, inden man skal sove.
- Det er skidt at have den i soveværelset.
Uanset om man ligger og tænker på, om man bliver belønnet i et spil morgenen efter - eller for den sags skyld ligger og er på Instagram eller Facebook.
Tsunekazu Ishihara, chefen for The Pokémon Company, fortæller om de nye Pokémon-spil, der - ud over 'Pokémon Sleep' - også omfatter eksempelvis 'Pokémon Home' og 'Pokémon Masters'.
'En god tanke, men.
.
.
'Mens det endnu er småt med konkrete detaljer om 'Pokémon Sleep', så står det i hvert fald klart, at spillet ved hjælp af din telefons tracking-teknologi vil måle din søvn, og så belønne dig i spillet, når du vågner og begynder at spille igen.
Lidt på samme måde, som 'Pokémon Go' belønner sine spillere, når de bevæger sig rundt efter de virtuelle figurer.
Og selv om der altså ikke er kommet mange detaljer frem om konkrete gameplay, så er det erklærede mål med 'Pokémon Sleep' at 'belønne gode søvnvaner som en del af en sund livsstil', skriver BBC.
- Det er en god tanke, at spillet vil belønne god søvn, men den gode tanke kan faktisk skabe bekymring, siger Lis Lyngbjerg og uddyber:- Man kan simpelthen opøve en betinget refleks, der bevirker, at man kun kan sove, hvis man har sin telefon ved siden af sig.
Man kunne godt forestille sig noget lignende ske med 'Pokémon Sleep', selvom det selvfølgelig er umuligt at spå om.
Søvneksperten vurderer, at spillet åbner op for, at man kan komme til at analysere på sin søvn.
Og det er der ingen grund til, for kroppen håndterer søvnen helt af sig selv og automatisk, hvis man giver den lov, understreger Lis Lyngbjerg.
- Det er ligesom, at der er forskel på at løbe en tur, fordi man gerne vil ud i den friske luft, eller hvis man kun løber for at tracke sin tid.
Det betyder ikke, at det ikke kan være godt at tracke sin tid indimellem, men man skal passe på, at det ikke pludselig bliver en nødvendighed.
- Det er grundlæggende problematisk at have mobiltelefonen med sig i seng.
Den er simpelthen bare for spændende og distraherende for os.
Læs også:Fans er fulde af forventning: Nyt Harry Potter-spil gør magien til virkelighedSøvnekspertens 3 råd til bedre søvn•Slå alle telefonens notifikationer fra mellem klokken 21 og 7 om morgenen - sæt den eventuelt på flytilstand.
Det er vigtigt, at man ikke bliver forstyrret af sin telefon eller andet om natten.
•Husk at sove nok.
De fleste unge har brug for mere søvn, end de får, og det er én af årsagerne til den stigende grad af stress og angst blandt unge.
En 12-13-årig bør sove omkring ni timer pr.
nat, mens en 14-18-årig bør sove otte-ni timer pr.
nat.
•Bank i bordet over for dine forældre og kræv, at de slipper deres mobil og hjælper dig til, at du sover godt om natten.
FacebookTwitterKopier linkEmner:Pokémon|Søvn|BBC|Facebook|Sundhed og velvære




https://www.dr.dk/nyheder/politik/folketingsvalg/det-er-valgdag-her-er-danmarks-muligvis-stoerste-valgguide-med-svar

FolketingsvalgDet er valgdag: Her er Danmarks (muligvis) største valgguide med svar på (næsten) altBliv klædt på, inden du sætter dit kryds.
Af Marie Louise Hagemeister og Signe Mai Vilsbøll05.
juni 2019 kl.
08.
45Bemærk: artiklen er mere end 30 dage gammelLæs op1.
.
.
2.
.
.
3.
.
.
30 dage er der gået, siden valgkampen blev skudt i gang.
Og det er ikke gået stille for sig.
Måske du er lidt træt.
Træt af at høre på politikere og alle deres løfter.
Af valgplakater, der hænger overalt i gaderne.
Eller af den ene nyhedsudsendelse efter den anden om valg, valg og valg.
Der er dog en god grund.
Det er en stor dag i dag.
Ikke alene er det grundlovsdag og måske en tiltrængt fridag for mange, men det er også en dag, hvor du skal af sted til stemmeboksen og sætte dit kryds for at være med til at afgøre, hvem der skal lede landet de måske næste fire år.
Men med al den information, der er strømmet ud den sidste måned, kan det være svært at følge med.
For hvilke politikere er det nu, der stiller op i din kreds?
Hvordan er det nu med de der mandater?
Og hvad er det egentlig for noget med, at Kristian Thulesen Dahl (DF) hører julemusik året rundt, mens Lars Løkke Rasmussen (V) har Gulddreng på sin playliste?
Hvad har det overhovedet med valgkampen at gøre?
Få alle svarene på dine spørgsmål om valgkampen her.
Hvem skal jeg stemme på?
Tja, det er jo kun dig, der kan bestemme, hvor krydses skal sættes, når du i dag løber til dit valgsted med valgkortet i hånden.
Men du er langt fra alene, hvis du stadig er i tvivl om, hvem du skal stemme på.
Og hvis det er første gang, du skal stemme, så er du måske en af dem, der er rigtig meget i tvivl.
Godt vi er klar med hjælp.
Du kan nemlig altid prøve at tage DR's kandidatatest og blive klogere på, hvem du er mest enig med.
Du kan også tjekke op på dit parti og læse dig til, hvilket parti, der stemmer, som du ville have gjort.
Hvordan er det nu med mandaterne?
Føler du dig lidt rusten i det danske demokratis spilleregler, så fortvivl ikke.
Det er komplekst, for der er ikke bare tale om mandater, men om kredsmandater og tillægsmandater.
Heldigvis kan du stadig blive klogere på de 179 mandater, der skal findes til Folketinget.
Du kan finde hjælp til, hvordan fordelingen foregår i videoen her:Hvis du heller vil læse om mandaterne, kan du få et kort overblik her.
Hvem hører til min valgkreds?
Der er mange kandidater, som stiller op til folketingsvalget og kæmper om folketingets mandater, men det er ikke alle, du kan stemme på.
Til folketingsvalg skal du altid stemme i din egen valgkreds.
Det betyder, at du kun kan stemme på de politikere, der er opstillet, der hvor du bor.
Har du glemt, hvilken kreds du hører til, så kan du se dem allesammen her.
Følger du linket, kan du også klikke dig frem til de kandidater, du kan sætte krydset ved.
Valgplakater i København.
Hvad skete der på dag 3 i valgkampen?
Hvornår var det, at Lars Løkke Rasmusen (V) åbnede op for en SV-regering?
Og var der noget med, at han var ved at få en tagsten i hovedet på et tidspunkt i valgkampen?
Det er helt ok, hvis du ikke kan huske det hele.
.
Hvis du vil have et overblik over valgkampen, har vi har samlet alle højdepunkterne dag for dag i en video.
Find den her.
Dronningerunde?
Hvad er det?
Jep, politikerne skal op forbi dronningen, når vælgerne har sat deres kryds.
Hvis regeringen mister sit flertal efter et valg, eller hvis et parti, der støtter op om regeringen, kræver det, skal alle partilederne af sted til Amalienborg.
Her skal de efter tur fortælle, hvem de vil have til at lede forhandlingerne om at danne en ny regering.
Hvad har Wham og Gulddreng med valget at gøre?
Ja, okay.
Måske ikke så meget.
Men under valgkampen har samtlige partiledere gæstet ’Musikchefen’ på P3, hvor vært Mathias Buch Jensen har forsøgt at lære partilederne bedre at kende gennem deres og partiets playlister.
Og ja, Kristian Thulesen Dahl (DF) hører altså julemusik året rundt, mens Lars Løkke Rasmussen (V) har Gulddreng på sin playliste.
Gulddreng til X Factor finale i 2017.
Hvad er der sket de sidste fire år?
Burkaforbud, kvotekonger og en ny trekløver-regering.
Der er sket meget i dansk poltik, siden Helle Thorning-Schimdt (S) for fire år siden overdrog nøglerne til Statsministeriet til Lars Løkke Rasmussen (V).
Få et sammendrag af de sidste fire år i videoen nedenfor.
12, 13, 15?
Hvor mange partier stiller op?
Først meldte Nye Borgerlige sig på banen, så kom Klaus Riskær Pedersen til og senest blev Stram Kurs opstillingsberettiget til Folketinget.
Det betyder, at der i alt er 13 partier, du kan sætte dit kryds ved til valget i morgen.
Men ved du nok om alle partierne?
Hvis ikke, så kan du blive klogere her.
Du kan også lytte til podcast-serien 'Partierne i Slotsholmen', der på skift har besøg af alle 13 partiledere.
Flere partiledere til debat ved Naturmødet i Hirtshals torsdag den 23.
maj 2019.
Hvor mange skal stemme for første gang?
Mange unge skal stemme for første gang nogensinde.
Med udgangspunkt i befolkningen i Danmark 1.
januar 2019 har Danmarks Statistik har beregnet antallet af vælgere, der har deres debut i stemmeboksen til et folketingsvalg til 276.
263 personer.
Vi har talt med nogle af førstegangsvælgerne om, hvordan de vil stemme.
Hvis du har lyst, kan du læse, hvad Mads, Hannah, Jonas og Wasan tænker om det forestående valg.
Jeg er uenig med min nabo.
Hvad gør jeg?
Det gør ikke noget, hvis du ikke stemmer det samme som din nabo, din mor eller din bedste ven.
Men det er måske en god idé at tale med hinanden om det.
Den seneste måned har DR samlet op mod 1.
500 danskere, der er uenige, for at få dem til at være Uenige Sammen og tale om, hvad de mener om den politiske situation i Danmark.
Læs mere om de mange møder mellem uenige danskere her eller se videoen med 79-årige Kurt og 23-årige Omar, der er rykket tættere sammen.
Kan jeg møde partierne?
De fleste politikere har været på gader og stræder gennem hele valgkampen for at høste stemmer, så der har været rig mulighed for at møde dem.
Men hvis det ikke er lykkedes dig at støde ind i din yndlingspolitiker, så har Kåre Quist mødt samtlige 13 partiledere i 'Mød Partierne'.
Her kan du se alle partilederne i den varme stol over for Kåre Quist.
Hvorfor taler partierne så meget om klima?
Meningsmålinger har vist det, og den afsatte tid i debatrunder ligeså: Klimaet har været ét af de helt store temaer i valgkampen.
I januar fik et borgerforslag om en ny klimalov rekordhurtigt 50.
000 støtter, men der kom ikke noget konkret ud af det, da politikerne skulle diskutere emnet.
De fleste partier er for.
De er bare i tvivl om, hvad rammerne for loven skal være.
Mangler du et grønt overblik, så har vi også spurgt partierne, hvad de tre vigtigste emner er i deres klimapolitik.
Kort sagt, hvad vil de kæmpe for, hvis du stemmer på dem.
Hjælp!
Jeg har sat mit kryds forkertDu står klar inde i stemmeboksen og har sat dit kryds.
Men nej, du fortryder.
Hvad gør du så?
Og hvordan er det nu ellers?
Må du have børn med ind i stemmeboksen?
Og må du tage et billede af din stemmeseddel?
Det kan du blive klogere på her.
.
Hvad sker der, hvis jeg er syg på valgdagen?
Tough luck.
Hvis du ligger syg i dag, så er der ikke noget at gøre.
Det er slut med at brevstemme, og der er ikke andre, der kan sætte krydset for dig.
Men du kan følge valgaftenen på DR fra klokken 16.
00 og læse med hele dagen og natten på dr.
dk.
God fornøjelse med dit folketingsvalg!
.
FacebookTwitterKopier linkEmner:Klaus Riskær Pedersen (erhvervsleder)|Lars Løkke Rasmussen (politiker)|Socialdemokraterne|Valg og folkeafstemninger|København




https://www.dr.dk/nyheder/politik/folketingsvalg/stil-spoergsmaal-ozlem-cekic-hvordan-er-livet-naar-du-ryger-ud-af






https://www.dr.dk/nyheder/politik/folketingsvalg/valgforsker-tvivlere-kan-maaske-netop-vaere-de-mest-demokratiske

FolketingsvalgValgforsker: 'Tvivlere kan måske netop være de mest demokratiske'Der er dog ingen grund til at forvente, at tvivlerne rokker radikalt ved valgresultatet.
Vælgerne kan frem til klokken 20 i aften afgive deres stemme til folketingsvalget.
Af Thomas Klose Jensen og Jakob Lyders Tarpgaard05.
juni 2019 kl.
08.
20Bemærk: artiklen er mere end 30 dage gammelLæs opHvilken retning skal Danmark i politisk?
Det svar er danskerne nu ved at give politikerne, men for en del vælgere - de såkaldte tvivlere - står det svar hen i det uvisse og afgøres måske først i valgboksen.
Andelen af tvivlere har ligget stabilt ved de seneste valg, men det er der ingen grund til at fortvivle over.
Det mener i hvert fald valgforsker og professor ved Københavns Universitet Kasper Møller Hansen.
- Det er jo sundt for demokratiet, at man ikke bare stemmer det samme hver gang, men faktisk overvejer, hvor ens kryds kan have størst indflydelse.
Så alle de her tvivlere kan måske netop være de mest demokratiske, fordi de lige til det sidste overvejer, hvor krydset skal sættes, siger han.
Omkring 10 procent er i tvivlMeningsmålingerne ved dette valg peger på, at der er omkring ti procent af vælgerne, som er i tvivl om, hvor krydset skal sættes, fortæller Kasper Møller Hansen.
Dermed kunne tvivlerne potentielt ændre valgresultatet markant, men det er der ingen grund til at forvente.
- Der er tvivlere i hele det politiske spektrum - både til højre og venstre - og det gør, at de vil fordele sig ligeligt blandt de politiske partier.
Så det vil ikke skubbe noget synderligt.
Hvis alle tvivlerne pludselig valgte at gå i én retning kunne det gøre en verden til forskel, men det har vi aldrig set før, forklarer Kasper Møller Hansen.
Har du endnu ikke taget beslutningen om, hvor dit kryds skal sættes, så prøv DR's kandidattest her.
Partierne rykker sig, men vælgerne står fastVælgernes holdning er faktisk ret stabile, så ofte er det egentlig partiet, der flytter sig, og vælgerne der står fastKasper Møller Hansen, valgforsker og professor ved Københavns UniversitetSelvom en del vælgere altså er i tvivl, så har de fleste allerede valgt, hvilken blok de vil stemme på - og måske har de allerede indsnævret valget til to partier.
Derfor er vælgervandringerne meget naturlige, siger valgforskeren.
- Er et parti gået for meget til højre, så kan det være, at vælgerne går til venstre.
Hvis et parti pludselig bliver en ekstra mulighed på højre side, kan det være, at man går den vej.
De vandringer, vi ser, er faktisk ofte betinget i det udbud, der er af partier, forklarer han.
- Vælgernes holdning er faktisk ret stabile, så ofte er det egentlig partiet, der flytter sig, og vælgerne der står fast.
Statsminister Lars Løkke Rasmussen (V) gav desuden tvivlerne lidt ekstra at tænke over, da han igår meldte ud, at han ville sætte alt ind på at danne en regering over midten.
Se reaktionerne på den udmelding i den sidste partilederdebat i går.
Klik på play.
FacebookTwitterKopier linkEmner:Lars Løkke Rasmussen (politiker)|Venstre|Københavns Universitet|Valg og folkeafstemninger




https://www.dr.dk/sporten/fodbold/landsholdet/yussuf-poulsen-er-paa-toppen-saa-hvorfor-skal-han-blive-paa-kanten

LandsholdetYussuf Poulsen er på toppen, så hvorfor skal han blive på kanten?
Yussuf Poulsen har været brandvarm i Bundesligaen, men Åge Hareide vil beholde ham på kanten.
Yussuf Poulsen scorede 15 mål i 31 Bundesligakampe for RB Leipzig.
Af Michael Sten Jensen i Lyon og Henrik Fallesen05.
juni 2019 kl.
07.
45Bemærk: artiklen er mere end 30 dage gammelLæs op- Der er åbenbart mange, som gerne vil have mig på toppen, selv om vi ikke har tabt i over 20 kampe i en periode på to år.
Altså, fungerer det ikke nu, eller hvad?
Yussufs Poulsens ord efterfølges af et stort grin.
Det er trods alt rart at være en eftertragtet brik på mandagstrænernes taktikbræt.
Og det er da også naturligt, når man har scoret 15 mål i 31 Bundesligakampe for RB Leipzig, at tanken om Yussuf Poulsen som spidsangriber fænger.
Det danske landshold under Åge Hareides ledelse har trods alt haft det med at skulle arbejde ekstra hårdt for målene.
Yussuf Poulsen har ikke scoret på det danske landshold siden åbningskampen ved VM i 2018, hvor han blev matchvinder mod Peru.
Men Yussuf Poulsen, der altså ikke har haft problemer med at finde nettet i denne sæson, er ikke overbevist om ideén.
Ikke siden han for små seks år siden var på holdlisten i Lyngby, har han spillet den position på banen.
- Der er nogle, som gerne vil se flere mål, men vi får point, og vi vinder, og så er det ikke sikkert, jeg synes, at vi skal lave om på det, siger Yussuf Poulsen.
Vil miste vigtige løbIdeén om at flytte Yussuf Poulsen op som spidsangriber er, af naturlige årsager, også landet på landstræner Åge Hareides bord.
En brandvarm, dansk måltyv, er der altid muligheder i.
Men skal rokaden, der sender Yussuf Poulsen fra kanten og op på toppen, føres ud i livet, så vil landstræneren give køb på nogle af de kvaliteter, som han helst ikke vil miste.
- Yussuf har en meget fri rolle hos os.
Han har et godt samarbejde med Henrik Dalsgaard og Peter Ankersen på backen, og det er lidt den samme rolle, som han har i Leipzig.
Også fordi han kan gå ind i banen, og det er der, han bliver rigtig farlig.
Hans timing og løb er noget, som vi ikke vil miste, og det gør vi, hvis vi sætter ham helt i front.
Landstræner Åge Hareide kommer ikke til at sætte Yussuf Poulsen på toppen.
- En spidsangriber skal være mobil og holde fast i bolden, og vi mister diagonalløbene ind i boksen, hvis vi sætter ham derop.
Vi har overvejet det flere gange i løbet af kampene, men han har løst sine opgaver på landsholdet fantastisk, siger Åge Hareide.
Skal stile efter mereMed en drømmesæson fra det tyske i bagagen er Yussuf Poulsen klar til at stemple ind i sæsonens to sidste kampe.
Irland og Georgien venter, og derefter gælder det ferie.
Når danskeren efter sommerferien igen møder ind i RB Leipzig, vil der dog være et andet ansigt end det sædvanlige, der byder ham velkommen.
Fra næste sæson er det nemlig Julian Nagelsmann, der overtager tøjlerne hos 'Die Bullen'.
Den slags ændringer medfører som regel en form for usikkerhed, men ikke hos Yussuf Poulsen.
- Jeg er ikke bange for min position i klubben, for han ved godt, hvad spillerne kan.
Han har fulgt os længe.
Men det er klart, at jeg skal ud at bevise mig, sådan er det altid, når der kommer en ny træner.
- Det har været en rigtig god sæson, og jeg er tilfreds, men man skal aldrig være 100 procent tilfreds, for så bliver man aldrig bedre, og hvis jeg ikke går efter at blive bedre næste sæson, så bliver jeg det heller ikke.
Selvfølgelig skal man nyde, når det går godt, men der er også to kampe tilbage af den her sæson, og de skal også leveres på et højt niveau, siger Yussuf Poulsen.
FacebookTwitterKopier linkEmner:Åge Hareide (fodboldtræner)|Yussuf Poulsen (fodboldspiller)|Tyskland|Fodbold|Georgien




https://www.dr.dk/nyheder/udland/efter-afsloeringer-politiet-ransager-australiens-svar-paa-dr

UdlandEfter afsløringer: Politiet ransager Australiens svar på DRPublic service-station har bragt alvorlige anklager mod australske soldater.
ABC's chefredaktør, Craig McMurtrie, møder pressen uden for hovedkvarteret i Sydney.
Af Jakob Busk Olsen05.
juni 2019 kl.
07.
35Bemærk: artiklen er mere end 30 dage gammelLæs op- Det her er en alvorlig udvikling og skaber berettigede bekymringer om pressefrihed og ordentlig offentlig kontrol i sager om national sikkerhed og forsvar.
Chefen for Australien public service-station ABC, David Anderson, er rystet, efter politifolk i dag mødte op for at ransage medieselskabets hovedkvarter i Sydney.
Den usædvanlige aktion mod Australiens svar på DR knytter sig til historier, som ABC bragte i 2017 på baggrund af lækkede dokumenter fra forsvaret.
I historierne blev australske soldater anklaget for ulovlige drab på civile og andre alvorlige forseelser i Afghanistan.
Anden sag på et døgnPolitiets ransagelseskendelse retter sig specifikt mod de to undersøgende journalister, som stod bag afsløringerne, samt ABC's nyhedschef.
Politiets teknikere har undersøgt computere og kopieret materiale, der knytter sig til kendelsen, oplyser ABC.
Selskabets kontor i Melbourne, hvor de to journalister bag Afghanistan-serien arbejder, er ikke blevet ransaget.
ABC's chefredaktør, Craig McMurtrie, lover, at man vil beskytte kilderne til historierne fra 2017.
- Vi vil gøre alt, hvad vi kan, for at begrænse omfanget af det her, og vi vil gøre alt, hvad vi kan, for at støtte vores reportere, siger han.
Ransagningen hos ABC kommer dagen efter en lignende aktion mod en anden australsk journalist, der sidste år afslørede hemmelige planer om at udvide regeringens muligheder for at overvåge befolkningen.
De to sager er ikke forbundet, siger politiet.
Hvad afslørede ABC?
•De lækkede dokumenter viser stigende bekymring i forsvarsledelsen over kulturen blandt Australiens specialstyrker, der bekæmpede oprørere i det sydlige Afghanistan.
•En stor del af dokumenterne er rapporter om mindst ti episoder fra 2009-2013, hvor specialstyrker dræbte oprørere, men også ubevæbnede mænd og børn.
•I mindst to af tilfældene - begge fra 2013 - har forsvaret åbnet efterforskninger om ulovlige drab.
I den ene blev en mand og et barn på seks år dræbt.
I det andet døde en fange, mens han var alene med en soldat.
•Efter endnu en episode i 2013 klager de afghanske myndigheder over Australiens drab på ubevæbnede civile.
•Dokumenterne indeholder nye detaljer om en sag, hvor australske soldater skar hænderne af døde Taliban-krigere.
•Der er rapporter om en dyb splittelse mellem de to eliteenheder, der udførte hovedparten af opgaverne i Afghanistan.
•En serie komplekse dokumenter viser forsvarets problemer med at definere, hvilke test soldaterne skal foretage, inden de skyder for at dræbe.
Kilde: ABCFacebookTwitterKopier linkEmner:Australien|Afghanistan|Soldater|Taliban|Mord




https://www.dr.dk/nyheder/udland/vicesherif-tiltalt-greb-ikke-ind-ved-skoleskyderi

UdlandVicesherif tiltalt: Greb ikke ind ved skoleskyderiEn tidligere betjent stod vagt uden for en skole, da en ung mand begyndte at skyde omkring sig.
Den tidligere vicesherif for Broward amt i Florida er tiltalt for ikke at gribe ind i et skoleskyderi i februar sidste år.
)05.
juni 2019 kl.
06.
28Bemærk: artiklen er mere end 30 dage gammelLæs opDen tidligere betjent Scot Peterson er tiltalt for ikke at have grebet ind under et skoleskyderi i Florida i 2018.
Under skyderiet på Marjory Stoneman Douglas High School blev 17 personer dræbt og 17 såret, da en ung mand begyndte at skyde omkring sig med en halvautomatisk AR-15-riffel.
56-årige Peterson stod vagt uden for skolen, og det har han gjort siden 2010.
Men overvågningsbilleder fra stedet viser, at han aldrig gik ind i bygningen.
Peterson bliver tiltalt for omsorgssvigt, forsømmelighed og falsk vidneforklaring, siger statsadvokaten for amtet Broward i Florida, Mike Satz, ifølge Reuters.
Læs også:Antallet af skoleskyderier i USA mere end fordoblet siden sidste årKort efter skoleskyderiet blev Peterson samt en anden betjent fyret.
Indtil fyringen var han vicesherif i Broward.
Kan få 97 års fængselDen nu tidligere politimand kan risikere op mod 97 års fængsel.
En 19-årig tidligere elev på skolen er sigtet for drabene og afventer retssag.
Scot Peterson er også sagsøgt i en civil retssag af en far, der mistede sin datter i skoleskyderiet.
184 vidner er blevet afhørt som led i en 14 måneder lang undersøgelse.
En kommission er efterfølgende kommet frem til, at der skal bruges flere penge på sikkerhed, og den anbefaler at give våben til lærerne for at forhindre fremtidige skyderier.
/ritzau/FacebookTwitterKopier linkEmner:Kriminalitet|Mord|Florida|Anklagemyndigheden|Retsvæsen




https://www.dr.dk/nyheder/politik/folketingsvalg/forstaa-kredsmandaterne-saadan-kan-man-komme-i-folketinget-uden-vaere

FolketingsvalgForstå kredsmandaterne: Sådan kan man komme i Folketinget uden at være over spærregrænsenDet er ikke sket, siden Jacob Haugaard blev valgt i 1994, men man kan godt komme i Folketinget med mindre end to procent af stemmerne.
Isabella Arendt og Kristendemokraterne kan enten kravle over spærregrænsen eller forsøge at sikre sig et kredsmandat.
Af Emil Eller05.
juni 2019 kl.
06.
20Bemærk: artiklen er mere end 30 dage gammelLæs opTo procent af stemmerne.
Det er det tal, mange af de mindre partier vil fokusere på, når valgresultatet begynder at tikke ind ved folketingsvalget.
For et parti skal som bekendt i udgangspunktet have mindst to procent af stemmerne for at komme over spærregrænsen og dermed få mandater i Folketinget.
Spærregrænsen blev indført i 1953 for at forhindre, at der blev valgt for mange helt små partier ind.
Så hvis eksempelvis Kristendemokraterne, Stram Kurs eller Nye Borgerlige skal gøre sig håb om at få plads i Folketinget, skal de trække to procent af stemmerne til sig.
Det vil give fire mandater.
Men.
.
.
Faktisk kan et parti godt få plads i Folketinget, selv om det får færre end to procent af stemmerne.
For at forstå hvorfor, skal man kende de to typer af mandater, man kan få til Folketinget i Danmark: Kredsmandater og tillægsmandater.
Ud over de fire mandater, der fordeles til kandidater fra Færøerne og Grønland, bliver der uddelt 135 såkaldte kredsmandater og 40 såkaldte tillægsmandater, altså 179 i alt.
Til valgene er Danmark inddelt i ti storkredse, hvor kandidaterne er opstillet.
Hver storkreds har et antal kredsmandater alt efter kredsens størrelse.
I hver kreds bliver kredsmandaterne så fordelt ud på partierne, alt efter hvor mange stemmer partierne får i netop den storkreds.
Derefter bliver de 40 tillægsmandater så fordelt ud til partierne, så det samlede antal mandater svarer til den andel af stemmerne, partiet har fået på landsplan.
På den måde sikrer man, at 20 procent af stemmerne også giver cirka 20 procent af mandaterne.
Stadig lidt i tvivl om, hvordan mandaterne fordeles til valget?
Så se forklaringen i videoen her:Kredsmandat kan give en pladsMen hvad har det så at gøre med partier, der ikke kommer over spærregrænsen?
Rigtig meget, faktisk.
For et parti kan også skaffe sig plads i Folketinget ved at få rigtig mange stemmer i én enkelt storkreds.
Det samme gælder for løsgængere, der kun kan stille op i en storkreds og ikke i hele landet.
Mange stemmer i en enkelt storkreds kan nemlig udløse et af de 130 kredsmandater - helt uden at partiet har stemmer nok på landsplan til at komme ind.
En god tommelfingerregel er, at det kræver cirka 20.
000 stemmer i en storkreds at få et kredsmandat.
Det kan dog svinge fra kreds til kreds og er også afhængigt af, hvor mange der stemmer.
I 1994 blev komikeren Jacob Haugaard valgt til Folketinget på et kredsmandat.
Sidst det lykkedes nogen at blive valgt på den måde, var da komikeren Jacob Haugaard i 1994 som løsgænger fik 23.
253 stemmer i det daværende Aarhus Valgkreds.
Når et parti først har fået en plads i Folketinget gennem et kredsmandat, er partiet også med i fordelingen af tillægsmandaterne, og på den måde kan partiet altså få endnu flere mandater.
Kristendemokraternes redning?
Målinger op til valget har spået, at et parti som Kristendemokraterne ikke nødvendigvis er langt fra at kunne komme i Folketinget på netop denne måde.
Læs også:Måling: Kristendemokraterne tæt på comeback takket være lokal stemmeslugerDet er i Vestjyllands Storkreds, hvor partiet traditionelt har stået stærkt, at der kan blive tale om et kredsmandat til Kristendemokraterne, der senest blev valgt ind i Folketinget i 2001.
Ved det seneste folketingsvalg i 2015 krævede det cirka 17-18.
000 stemmer i Vestjylland at opnå et kredsmandat, og det er altså det, Kristendemokraterne kan håbe på at opnå med den lokale spidskandidat Kristian Andersen.
I så fald vil han formentlig kunne trække andre kandidater med ind i Folketinget, herunder den vikarierende formand, Isabella Arendt.
FacebookTwitterKopier linkEmner:Folketinget|Jacob Haugaard (komiker)|Valg og folkeafstemninger|Kristendemokraterne|Jylland




https://www.dr.dk/nyheder/politik/folketingsvalg/valgforsker-om-flere-brevstemmer-kan-paa-sigt-betyde-valgdeltagelsen

FolketingsvalgValgforsker om flere brevstemmer: 'Kan på sigt betyde, at valgdeltagelsen vil falde'Flere kommuner meldte om rekordhøjt antal brevstemmer ved EP-valget.
Antallet af brevstemmer er steget ved de sidste valg, og også ved dette folketingsvalg venter valgforsker Kasper Møller Hansen, at brevstemmerne vil fylde meget.
Af Thomas Klose Jensen og Jakob Lyders Tarpgaard05.
juni 2019 kl.
07.
00Bemærk: artiklen er mere end 30 dage gammelLæs opNår valgsteder over hele landet åbner dørene for vælgerne klokken 8, vil en lang række vælgere ikke møde op.
De har nemlig allerede brevstemt - en mulighed, der var frist for i lørdags.
Ved de sidste mange valg er andelen af brevstemmer blot steget og steget.
Det er dog ikke nødvendigvis noget at glæde sig over, vurderer valgforsker og professor ved Københavns Universitet, Kasper Møller Hansen.
For dét at flokkes til valgstederne på valgdagen kan være en af årsagerne til, at Danmark generelt har en flot stemmeprocent.
Læs også:Tre uger igen: Nu kan du brevstemme til folketingsvalget- Udfordringen er, at de ritualer og vaner, vi har for at stemme – f.
eks.
sammen med hustruen eller hvor børnene kommer med – bliver forskubbet.
Det gør, at den der sociale forpligtelse til at stemme bliver svækket.
Det kan så på længere sigt betyde, at valgdeltagelsen vil falde, forklarer han.
- Hvis man gerne vil have folk til at stemme, så er det ikke bare et spørgsmål om at gøre det nemt, men om at vedligeholde de ritualer, der er ved at stemme, siger han.
Dyrere stemmer.
.
.
det er meget dyrere, faktisk næsten fem gange så dyrt, at have givet en brevstemme, som at gå ned og stemmeKasper Møller Hansen, valgforskerEn anden udfordring ved de stigende antal brevstemmer er desuden, at det rammer kommunerne på økonomien.
For der er forskel på prisen på en brevstemme og en normal stemme, afgivet på dagen.
- Det er væsentligt dyrere for kommunen at håndtere de her brevstemmer, som skal sendes tilbage til hjemkommunen – f.
eks.
hvis man stemmer et andet sted.
Så det er meget dyrere, faktisk næsten fem gange så dyrt, at have givet en brevstemme som at gå ned og stemme, forklarer Kasper Møller Hansen.
Rekord i flere kommunerVed europaparlamentsvalget for godt halvanden uge siden valgte rigtig mange danskere at brevstemme.
Der foreligger endnu ikke en endelig opgørelse over antallet, men i landets fire største kommuner København, Aarhus, Odense og Aalborg blev der sat rekord, og samme melding kom fra flere andre kommuner.
Og vi skal også forvente at se mange brevstemmer ved dette folketingsvalg, vurderer Kasper Møller Hansen.
- Det er jo første gang, vi har et folketingsvalg på en fridag for mange, hvilket betyder, at der sikkert er mange, som har brevstemt på forhånd.
Samtidig har vi jo set, at der har været en stigning i antallet af brevstemmer, så vi kommer til at se mange, siger han.
Fristen for at brevstemme var lørdag den 1.
juni.
FacebookTwitterKopier linkEmner:Valg og folkeafstemninger|Københavns Universitet|København|Europa-Parlamentet|Aalborg




https://www.dr.dk/nyheder/politik/folketingsvalg/live-mette-frederiksen-vil-indkalde-alle-partier-til-forhandlinger






https://www.dr.dk/nyheder/udland/republikanske-senatorer-afviser-trumps-ekstratold

UdlandRepublikanske senatorer afviser Trumps ekstratoldFlere fremtrædende senatorer kritiserer åbent Donald Trumps planer om at øge toldsatser på mexicanske varer.
Mitch McConnell, republikansk leder af Senatet, kalder det ikke utænkeligt, at republikanske senatorer vil stemme imod præsident Donald Trumps toldforslag.
05.
juni 2019 kl.
07.
02Bemærk: artiklen er mere end 30 dage gammelLæs opDer kan være et åbent oprør på vej mod Donald Trumps planlagte toldstigninger på varer fra Mexico fra højtstående republikanske senatorer, skriver det amerikanske medie Politico.
Flere fremtrædende republikanske senatorer afviser blankt at bakke op om de øgede toldsatser, og ifølge den republikanske leder i Senatet, Mitch McConnell, er det ikke utænkeligt, at mange af dem vil stemme med Demokraterne og dermed blokere for Trumps planer.
Den amerikanske præsident annoncerede i sidste uge, at USA vil lægge ekstra told på fem procent på alle varer fra Mexico fra 10.
juni.
Derefter vil toldsatsen gradvist stige, indtil den illegale indvandring fra Mexico til USA er stoppet.
Læs også:Trump vil straffe Mexico for indvandring med øget toldSenator James Lankford fra staten Oklahoma var en af de første, der udtalte sig til Politico efter mødet:- Denne her administration forsøger at løse alle problemer undtagen hiv-smitte og klimaforandringer med øgede toldsatser.
Det er uholdbart.
Han blev hurtigt bakket op af Mitt Romney, senator fra Utah og partiets præsidentkandidat i 2012, der kaldte toldsatserne et "angreb på vores venner" i Mexico.
Trump, der i øjeblikket er ved at afslutte et statsbesøg i Storbritannien, kommenterede modstanden fra partikollegerne tirsdag.
Han beskrev det som "uklogt" at afvise hans planer, og at han var sikker på "formidabel opbakning" fra sit parti.
/ritzau/FacebookTwitterKopier linkEmner:Donald Trump (politiker)|Mitt Romney (politiker)|USA|Mexico|Skatter og afgifter




https://www.dr.dk/nyheder/politik/folketingsvalg/video-se-alle-hoejdepunkterne-fra-valgkampen

FolketingsvalgVIDEO Se alle højdepunkterne fra valgkampenDet har været en lang valgkamp.
Bliv klædt på med videoer fra hele valgkampen, inden du skal stemme.
Af Marie Louise Hagemeister og Signe Mai Vilsbøll05.
juni 2019 kl.
06.
21Bemærk: artiklen er mere end 30 dage gammelLæs opDet er 30 dage siden, at statsminister Lars Løkke Rasmussen udskrev valg.
Enden på en lang valgkamp er nu nået, og i dag skal hele Danmark i stemmeboksen og sætte de mange kryds, der skal afgøre, hvordan Folketinget skal sammensættes fremover.
Vil du se, hvad partierne sagde, da de diskuterede klima, flygtninge og pension, eller hvordan det så ud, da Lars Løkke Rasmussen nær blev ramt af en tagsten, så klik på videoerne her:FacebookTwitterKopier linkEmner:Lars Løkke Rasmussen (politiker)|Valg og folkeafstemninger|Folketinget




https://www.dr.dk/nyheder/kultur/film/kontroversiel-verdensstjerne-spiller-hovedrollen-i-ny-netflix-serie-foerste-gang

Film og serierKontroversiel verdensstjerne spiller hovedrollen i ny Netflix-serie: 'Første gang jeg er stolt af noget, jeg har lavet'Megastjernen Miley Cyrus mener, at rollen i 'Black Mirror' er som skrevet til hende.
© NETFLIX/PLANET PHOTOSAf Rasmus Meldgaard Harboe05.
juni 2019 kl.
06.
31Læs opEn verdensberømt popstjerne iført paryk, som fascinerer unge piger verden over - og som måske ikke er den, som hun udgiver sig for.
Lyder det bekendt?
Miley Cyrus brød igennem som hovedrolleindehaveren i Disney Channel-serien 'Hannah Montana' tilbage i 2006, men beskrivelsen herover kunne lige så godt passe til hendes rolle i den nye sæson af Netflix-antologien 'Black Mirror' i 2019.
Og den er ikke for børn.
I 'Black Mirror' går hun under navnet Ashley O.
, og den blonde paryk er skiftet ud med en pink page.
Kort fortalt er Ashley et popfænomen, og dermed er hun også en indbringende forretning for dem, der tjener penge på hende.
Ashley selv ønsker at tage sin karriere i en helt andet retning - men dét får hun ikke lov til.
Sådan ser Miley Cyrus' rolle i 'Black Mirror' ud.
(© Netflix)Charlie Brooker og Annabel Jones er hjernerne bag 'Black Mirror', der er en antologiserie, som er kendt for dystopiske fortællinger om teknologiens mørkeste sider.
De havde ikke turdet håbe på, at Miley Cyrus ville sige ja til at spille rollen, fortæller de til DR.
- Vi ledte efter en, som er en fantastisk skuespiller, og som du øjeblikkeligt vil købe, forstå og tro på er den her internationale popstjerne.
Drømmen var Miley Cyrus.
Men vi tænkte, at hende får vi aldrig, fortæller Charlie Brooker.
Om Miley Cyrus26 år og fra Franklin, Tennessee, USA.
Blev kendt for hovedrollen i Disney Channels 'Hannah Montana', der løb over skærmen fra 2006 til 2011.
Har udgivet seks album, har et syvende på vej og har været med i film som 'The Last Song' og 'LOL'.
Er netop nu aktuel med ep'en 'She Is Coming' og kan desuden opleves på årets Tinderbox-festival.
Læs også:De skabte den første interaktive Netflix-film.
Hver dag lovede de hinanden aldrig at gøre det igenMen det gjorde de.
Miley Cyrus læste manuskriptet, og hun var vild med det, fortæller popstjernen til radioprogrammet Capital Breakfast.
- De spurgte: 'Vil du det her?
' Og jeg svarede: 'Altså, jeg har ikke rigtig noget valg, siden I har skrevet det om mig, så jeg ved ikke, hvem I ellers vil bruge', siger Miley Cyrus.
Lyt til Miley Cyrus' nummer 'Party in the USA' fra 2009 her:Miley Cyrus - Party in the USAFærdig med Hannah MontanaOg ja, det lyder rimelig sandsynligt, at Charlie Brooker og Annabel Jones faktisk havde skræddersyet rollen til netop Miley Cyrus.
Det er nemlig ikke kun Ashley O.
i 'Black Mirror', som ønsker at være kendt for andet end teenage-pop og at gøre op med det billede, der er blevet skabt af hende.
Sådan havde Miley Cyrus det også efter årene med rollen som 'Hannah Montana'.
Miley Cyrus, som hun så ud i Hannah Montana-dagene i 2006.
Pludselig en dag smed Miley Cyrus sin Hannah Montana-paryk og viste en helt ny side af sig selv.
En manøvre, der sendte chokbølger gennem musikindustrien, som indtil da havde stemplet hende som en sød og uskyldig Disney-pige.
Det fortæller musikredaktør på dr.
dk Marie Søndergaard.
- Hun havde brug for at bryde ud af det image, fordi hun ikke følte, det var den person, hun rigtigt var, forklarer Marie Søndergaard.
- Hun var blevet sat i bås, og det brød hun sig bestemt ikke om, så hun gik den fuldstændig modsatte vej for at skabe et nyt image med kort hår, tungen ud af munden og twerking på scenen.
Ifølge Marie Søndergaard var musikken og den Miley Cyrus, som man for alvor mødte på albummet 'Bangerz' fra 2013, noget helt nyt.
Lyt til 'Wrecking Ball' fra 'Bangerz'-albummet her:Miley Cyrus - Wrecking BallOg selvom Miley Cyrus måske tabte nogle 'Hannah Montana'-fans på gulvet i processen, så fik hun bestemt også mange nye fans, der elskede den mere vilde og frie popstjerne, til at skrue op for musikken.
Der er sket meget med Miley Cyrus, siden hun var Disney-stjerne.
Her deltager hun i Women's March i Los Angeles tilbage i 2017.
I dag er Miley Cyrus, måske endnu mere nu end før, en kæmpestjerne på den internationale popscene, som topper hitlisterne gang på gang og sælger billetter i svimlende tusindtal, hver gang hun spiller koncert.
Men hun har ikke kun genopfundet sig selv én gang.
- Albummet 'Younger Now’, der udkom for nogle år siden, var igen et skifte i Mileys karriere.
Mange beskriver det som, at hun gik tilbage til sine rødder med en opvækst i den amerikanske country-stat Tennessee, siger Marie Søndergaard.
- På det tidspunkt var hun flyttet sammen med sin forlovede, havde fået en hulens masse kæledyr og var bare et andet sted i sit liv, hvor hun, med egne ord, ikke havde brug for at bevise noget eller tage afstand til Disney-tiden længere.
Miley Cyrus er god til at lave musik og fortælle historier fra netop det sted, hun er i livet, og om de ting, hun føler noget for på det konkrete tidspunkt.
Jeg kan sagtens forestille mig, at der vil komme flere af de her radikale skift i hendes musikalske karriere.
Marie Søndergaard, musikredaktør på dr.
dkI sidste uge kom der så igen ny musik fra Miley Cyrus, som udgav ep'en 'She Is Coming', der er en forløber til et kommende album, og som igen beviser, at stjernen er en musikalsk kamæloen.
Hun prøver blandt andet kræfter med rap på nummeret 'Cattitude', og ep'en er generelt endnu et standpunkt fra Miley Cyrus om, at hun ikke vil sættes i en bestemt kasse.
Hverken som menneske eller musiker.
- Miley Cyrus er god til at lave musik og fortælle historier fra netop det sted, hun er i livet, og om de ting, hun føler noget for på det konkrete tidspunkt.
Jeg kan sagtens forestille mig, at der vil komme flere af de her radikale skift i hendes musikalske karriere, siger Marie Søndergaard.
Lyt til det nye nummer 'Cattitude' her:Miley Cyrus feat.
RuPaul - CattitudeSvært at blive taget seriøst som kvindeNæsten samtidig med ep'en har Netflix altså lanceret endnu en sæson af 'Black Mirror'.
Og Miley Cyrus mener, at netop afsnittet om Ashley O.
handler om andet og mere end teknologiske dystopier, som 'Black Mirror' ellers er kendt for.
Det forklarer hun til Radio 1 Newsbeat:- Det er historien om kvinder i musikbranchen.
Jeg tror virkelig, at det er svært at blive taget seriøst som kvinde i den branche.
Folk tænker, at hvis du ikke er iført et bodysuit og synger popmusik, hvorfor vil nogen så have lyst til at se dig?
, siger Miley Cyrus, der føler sig virkelig stolt over sit arbejde med rollen som Ashley O.
, som hun altså mener nærmest er skrevet til hende.
Det her var første gang, jeg har forladt noget og virkelig følt mig stolt af mit arbejde.
Miley Cyrus om sin rolle i 'Black Mirror'- Jeg hader alt det, jeg laver.
Hver gang jeg forlader noget, synes jeg, det er skrækkeligt.
Det her var første gang, jeg har forladt noget og virkelig følt mig stolt over mit arbejde, sagde hun i december, da det blev offentliggjort, at hun er med i serien.
Den nye sæson af 'Black Mirror' kan ses på Netflix fra den 5.
juni.
DR har mødt skaberne af serien, Charlie Brooker og Anabell Jones.
Se et kort interview med dem her:FacebookTwitterKopier linkEmner:Miley Cyrus (musiker)|Netflix|USA|Pop og rock|Erhverv




https://www.dr.dk/nyheder/politik/folketingsvalg/profiler-paa-stemmejagt-se-de-spaendende-dramaer-i-din-kreds

FolketingsvalgProfiler på stemmejagt: Se de spændende dramaer i din kredsVind eller forsvind - her er valgdagens store dramaer.
Store profiler som Liberal Alliances Joachim B.
Olsen og Dansk Folkepartis Martin Henriksen kan være på vippen til valget i morgen.
Af Rikke Gjøl Mansø05.
juni 2019 kl.
06.
00Bemærk: artiklen er mere end 30 dage gammelLæs opMarkante profiler er i farezonen, partifæller kæmper om mandaterne, nye partier udfordrer gamle, og stemmeslugere sigter mod høje personlige stemmetal.
I dag skal danskerne afgøre, hvilke 175 danske politikere der skal vælges til Folketinget.
Få her overblikket over nogle af de mest spændende opgør, du skal holde øje med i hver af de 10 storkredse:Nordjylland: Vil Mette Frederiksen få hjemmebanefordel?
Nordjyderne kan ved dette valg sætte kryds ved Socialdemokratiets formand, Mette Frederiksen, der har skiftet sin gamle valgkreds i Ballerup ud med barndomsbyen og Aalborg Øst.
Så er spørgsmålet, hvad hjemmebane-fordelen og formandsposten kan betyde for antallet af personlige stemmer.
Ved folketingsvalget i 2015 fik Mette Frederiksen 7.
flest personlige stemmer med 24.
486 - og det var vel at mærke, før hun blev partiformand.
Omvendt er Venstre ved dette valg en stemmesluger fattigere i Nordjyllands Storkreds.
Tidligere forsvarsminister Søren Gade har nemlig skiftet Folketinget ud med Europa-Parlamentet.
Han trak ved seneste folketingsvalg 29.
000 stemmer.
Venstre forsøgte længe at finde en erstatning, og valget faldt til sidst på den relativt ukendte erhvervsmand Thomas Thomsen, der har som mål minimum at få 5.
000 personlige stemmer.
Blandt andre nordjyske Venstre-mænd er skatteminister Karsten Lauritzen, retsordfører Preben Bang Henriksen og erhvervsordfører Torsten Schack Pedersen.
Derudover skal regionsrådsmedlem Per Larsen (K) forsøge at genvinde et konservativt mandat i Nordjylland, som partiet tabte ved valget i 2015, hvor det kun blev til 2,7 procent af de nordjyske stemmer.
Vestjylland: Kristendemokraterne går efter kredsmandatDe vestjyske Venstre-vælgere har igen ved dette valg mulighed for at stemme på to af partiets største profiler: Finansminister Kristian Jensen og udlændinge- og integrationsminister Inger Støjberg.
Her kæmper de to partifæller endnu engang om at få flest personlige stemmer.
Sidst vandt Støjberg det vestjyske kapløb med 16.
356 personlige stemmer mod Kristian Jensens 14.
028.
Til gengæld genopstiller tidligere miljøminister Esben Lunde Larsen (V) ikke.
Han fik sidst 8.
622 personlige stemmer ud af Venstres i alt 12.
330 stemmer i Ringkøbingkredsen.
Spørgsmålet er, hvor de stemmer går hen denne gang.
Kristendemokraterne håber, at de kan støvsuge en del af stemmerne - og dermed tage et vestjysk kredsmandat til Kristian Andersen.
Partiet har ikke været på tinge siden 2005 og ligger i meningsmålingerne heller ikke til at komme over spærregrænsen på to procent på landsplan.
Men hvis de får cirka 18.
000 stemmer i det vestjyske, kan de få et kredsmandat - og det kan betyde, at de også indgår i fordelingen af tillægsmandater, så Kristian Andersen kan hive partifæller med ind på Christiansborg.
De vestjyske vælgere har også mulighed for at stemme personligt på De Konservatives formand, Søren Pape Poulsen.
Han fik som relativt nyvalgt partiformand sidste gang 11.
565 personlige stemmer.
Siden da har Pape føjet justitsminister til visitkortet, og partiet har de seneste måneder kunnet notere sig en pæn fremgang i meningsmålingerne.
Østjylland: Topprofiler fra S, V og R dysterMiljø- og fødevareminister Jakob Ellemann-Jensen blev med 8.
678 personlige stemmer i 2015 den Venstre-politiker, som flest østjyske vælgere satte deres kryds ved.
Siden har han først som politisk ordfører og siden som minister fået en del opmærksomhed, og han bliver nævnt, når snakken falder på mulige kommende Venstre-formænd.
Derfor vil hans personlige stemmetal være interessant.
To andre toppolitikere, bysbørnene Morten Østergaard (R) og Nicolai Wammen (S) er også igen at finde på stemmesedlen i Østjyllands Storkreds.
Den radikale leder fik sidst 8.
006 personlige stemmer, og Socialdemokratiets politiske ordfører, der har været borgmester i Aarhus, toppede med 21.
152 personlige stemmer.
Og begge partier står til fremgang.
Derimod kan Dansk Folkepartis ventede nedgang i det østjyske betyde, at folketingsmedlemmerne Kim Christiansen, Hans Kristian Skibby, Mette Hjermind Dencker og Claus Kvist Hansen får svært ved at opnå genvalg alle fire.
Her bliver det interessant at se, om sagen om Kim Christiansens omfartsvej ved Mariager giver ham med- eller modvind hos vælgerne.
En af valgets store overraskelser, den 26-årige kristendemokrat Isabella Arendt, opstiller også i Østjyllands Storkreds.
Hun måtte pludselig træde til som partileder, da Kristendemokraternes formand, Stig Grenov, på en af valgkampens første dage måtte trække sig med stress.
Efterfølgende har den sygemeldte formand meddelt, at han ikke genopstiller til formandsposten, men i stedet peger på Isabella Arendt som sin afløser.
Kristendemokraterne ligger i de fleste målinger under spærregrænsen på to procent, men partiet håber at kunne trække et kredsmandat i Vestjylland og med et tillægsmandat få Isabella Arendt med ind på Christiansborg.
Østjyderne kan også stemme på valgets ældste kandidat: 82-årige professor emeritus i udviklingspsykologi Helmuth Nyborg, der opstiller for Stram Kurs.
Han har vakt røre ved at påstå, at der er biologisk betingede intelligensforskelle mellem mænd og kvinder og mellem forskellige racer.
Sydjylland: Kampen om det gule DanmarkVed folketingsvalget i 2015 blev Sydjylland malet gult - Dansk Folkeparti blev ubetinget højdespringer med 28,4 procent af stemmerne, og partiformand Kristian Thulesen Dahl tog med 57.
371 personlige stemmer førstepladsen på landsplan.
Men denne gang ser slaget om Sønderjylland ud til at falde anderledes ud.
DF står til en meget drastisk nedgang, og en ny politiker udfordrer DF-formanden på hans hjemmebane: Nye Borgerliges stifter og formand, Pernille Vermund, har valgt at opstille i det sønderjyske - selvom hun bor i Nordsjælland.
Det tegner også til at blive et mindre godt valg for Liberal Alliance i det sydjyske.
Partiet fik i 2015 to mandater - sociologen Henrik Dahl og kulturminister Mette Bock.
Sidstnævnte genopstiller ikke, og førstnævnte blev i efteråret slået af Varde-byrådsmedlemmet Steen Holm Iversen som partiets spidskandidat.
Målingerne spår ikke store chancer for at genvinde de to mandater - og nogle peger endda på, at partiet slet ikke opnår valg i det sydjyske.
Venstre fik i 2015 partiets dårligste folketingsvalg siden 1990, og det kunne også mærkes i Sydjylland, hvor partiet mistede to mandater.
Denne gang håber Venstre at kunne generobre noget af det tabte med hele tre kvindelige ministre på stemmesedlen: Sundhedsminister Ellen Trane Nørby, udviklingsminister Ulla Tørnæs og minister for ligestilling, fiskeri og nordisk samarbejde Eva Kjer Hansen.
Fyn: Kan Karsten Hønge komme tilbage efter 'EP-røvfuld'?
Ved folketingsvalget i 2015 tog politisk ordfører Karsten Hønge SF's ene fynske mandat lige foran tidligere partiformand Annette Vilhelmsen.
"Vikaren fra helvede" blev landskendt som en af de største interne kritikere i SF i sagen, som endte med, at partiet trak sig ud af regeringen efter salget af Dong.
Men siden er Hønge kommet i modvind, fordi han trods 19.
687 personlige stemmer til Europa-Parlamentsvalget 26.
maj valgte at give sit mandat videre til partifællen Kira Marie Peter-Hansen.
Han forklarede sit valg med, at han kun havde været opstillet til Europa-Parlamentet som en "hjælperytter" for at sikre spidskandidat Margrete Aukens mandat.
Men det vakte vælgervrede, som Karsten Hønge selv har kaldt "en fortjent røvfuld".
SF står dog til fremgang på landsplan og ser også ud til at genvinde det fynske mandat.
Det Radikale Venstre indkasserede ved valget i 2015 en historisk vælgerlussing, da partiet for første gang i sin 100 år lange historie ikke fik valgt et fynsk mandat.
Det håber partiet at ændre på denne gang, hvor meningsmålignerne spår fremgang.
På stemmesedlen er blandt andre de to tidligere folketingsmedlemmer Camilla Hersom og Rasmus Helveg Petersen.
Sidstnævnte er søn af den afdøde partileder, minister og fynbo Niels Helveg Petersen, der i mange år sad i Folketinget på fynske stemmer.
Hos Venstre har der i valgkampen udspillet sig en særlig kamp mellem to partifæller: Sundhedsordfører Jane Heitmann og Venstres gruppeformand i Region Syddanmark, Bo Libergren, der begge er at finde på den fynske stemmeseddel.
Bo Libergren har beskyldt Jane Heitmann for at udføre "snusket muldvarpearbejde", da hun i et forsvar for regeringens beslutning om at ville lukke regionerne stillede 19 folketingsspørgsmål om regionsrådsmedlemmernes økonomiske forhold anonymt.
Det blev opfattet som et illoyalt forsøg på at samle skyts til en smuds-kampagne om frås i regionerne - og Jane Heitmann trak efterfølgende spørgsmålene tilbage.
Alternativet står til nedgang i målingerne og risikerer på Fyn at miste sit ene mandat.
Det var Roger Matthiesen, der blev valgt ind på Fyn, men han genopstiller ikke - ligesom halvdelen af partiets 10 folketingsmedlemmer heller ikke gør.
Liberal Alliance risikerer også at miste sit ene mandat.
Her har miljøordfører Carsten Bach overtaget undervisningsminister Merete Riisagers kreds, fordi hun ikke genopstiller.
Også på Fyn står Dansk Folkeparti til en markant nedgang.
To af partiets fire mandater ser ud til at kunne være farezonen.
Sidst toppede uddannelsesordfører Jens Henrik Thulesen Dahl i personlige stemmer efterfulgt af kulturordfører Alex Ahrendtsen, børneordfører Pernille Bendixen og forbrugerordfører Dorthe Ullemose.
Sidstnævnte genopstiller ikke.
Sjælland: Kommer Rasmus Paludan over spærregrænsen?
Det nyeste parti på stemmesedlen, Stram Kurs, har stifter, partileder og spidskandidat Rasmus Paludan opstillet i Sjællands Storkreds.
Paludan bevæger sig i meningsmålingerne lige på spærregrænsen - og det kan gå begge veje.
Samme billede tegner sig for Nye Borgerlige, hvor partistifter og politisk næstformand Peter Seir Christensen er opstillet i Sjællands Storkreds.
De sjællandske vælgere kan også vælge at sætte deres kryds ved statsministeren.
Lars Løkke Rasmussen (V) var ved folketingsvalget i 2011 den politiker, der fik flest personlige stemmer, nemlig 56.
285.
Men efter en række sager om bilag, betalt tøj og flyrejser på 1.
klasse skrumpede det personlige stemmetal gevaldigt til 33.
393 i 2015.
Derfor bliver det spændende at se, om Venstres formand kan genvinde noget af det tabte.
En række markante socialdemokratiske profiler genopstiller i Sjællands Storkreds - blandt andre de tidligere ministre Magnus Heunicke, Astrid Krag og Henrik Sass Larsen.
Den tidligere minister Mette Gjerskov, der var det ottende og sidste mandat, der blev valgt for fire år siden, har i denne valgperiode trukket overskrifter med sit opgør med partilinjen i udlændingepolitikken.
En kamp, der kostede hende et ordførerskab.
Til gengæld afværgede hun et forsøg på at få hende afsat som kandidat i Roskilde, så hun igen er at finde på stemmesedlen - og så er spørgsmålet, om hendes opgør med ledelsen vil blive straffet eller belønnet af vælgerne.
Det eneste konservative mandat i Sjællands Storkreds gik sidst til Brian Mikkelsen, men han har siden skiftet posten som erhvervsminister ud med posten som direktør i Dansk Erhverv.
Det burde være gode nyheder for hans stedfortræder i Folketinget, Brigitte Klintskov Jerkel, men siden sidst har udlændingeordfører Naser Khader rykket kreds til Sjælland og kan meget vel overhale Jerkel.
SF står til en markant fremgang efter det dårlige valg i 2015, og i Sjællands Storkreds kan gruppeformand Jacob Mark, der blev valgt for første gang i 2015, ende med at få en partifælle med sig på tinge.
Den unge SF-profil kan måske få ungt selskab i form af en af de 24-årige partifæller Astrid Carøe eller Anne Valentina Berthelsen.
Hvis Alternativet trods de dårlige målinger beholder sit ene sjællandske mandat, ligner det et genvalg af medstifter og politisk ordfører Rasmus Nordqvist, der blev vraget ved Europa-Parlamentsvalget den 26.
maj.
Dansk Folkeparti fik sidst syv sjællandske mandater, men partiet står også her til at gå gevaldigt tilbage.
Højdespringeren ved sidste valg var næstformand Søren Espersen med 14.
482 personlige stemmer efterfulgt af finansordfører René Christensen og sundhedsordfører Liselott Blixt.
Dernæst fulgte socialordfører Karin Nødgaard, boligordfører Merete Dea Larsen, postordfører Henrik Brodersen og ældreordfører Jeppe Jakobsen, som alle kan være på vippen.
Nordsjælland: Comeback til DF-stemmeslugerStemmeslugeren Morten Messerschmidt (DF) er vendt hjem fra Europa-Parlamentet og vil tilbage i Folketinget.
I Nordsjælland kæmper han blandt andet mod Nye Borgerliges spidskandidat, Mette Thiesen, der er nede og flirte med spærregrænsen.
Ved sidste valg stillede Mette Thiesen op for De Konservative, men blev med 1.
657 personlige stemmer ikke valgt ind.
Det gjorde til gengæld hendes tidligere partifælle Mette Abildgaard, der som debutant på Christiansborg blev gruppeformand og nu står til genvalg.
Nordsjælland ser også ud til at komme til at danne ramme om et internt Venstre-opgør mellem innovationsminister Sophie Løhde, forsvarsminister Claus Hjort Frederiksen, beskæftigelsesordfører Hans Andersen og den tidligere chefredaktør for Berlingske, Anna Libak, der opstiller for første gang.
Flere målinger har spået, at de fire V-kandidater kan komme til at kæmpe om to eller tre pladser.
Liberal Alliance blev ved det seneste valg det fjerdestørste i Nordsjælland, men partiet står til at blive halveret i meningsmålingerne, og i flere prognoser ser det også skidt ud i partileder og udenrigsminister Anders Samuelsens kreds i Nordsjælland.
Her blev han sidste gang valgt sammen med May-Britt Kattrup, men det ser svært ud at opnå genvalg til begge.
Københavns Omegn: Joachim B.
Olsen i farezonenHvis de dårlige meningsmålinger for både Dansk Folkeparti og Liberal Alliance holder stik, risikerer det at komme til at koste mandater i Københavns Omegns Storkreds.
Ved valget i 2015 fik den tidligere kuglestøder og nuværende formand for Folketingets Finansudvalg, Joachim B.
Olsen, partiets ene mandat i kredsen.
Men den markante liberale politiker kan være på vej ud af Folketinget, hvis valgresultatet viser samme halvering, som flere målinger har vist for partiet.
Hos Dansk Folkeparti ser det svært ud at genvinde alle tre mandater, der blev valgt ind i 2015: Partistifter og Folketingets formand Pia Kjærsgaard, EU-ordfører Kenneth Kristensen Berth og klimaordfører Mikkel Dencker.
Pia Kjærsgaard, der sidst fik 26.
583 personlige stemmer, må siges at være favorit, men begge hendes partifæller kan være på vippen.
Storkredsens næststørste stemmesluger var sidste gang socialdemokraten Mette Frederiksen, der fik 24.
486 personlige stemmer.
Siden er hun blevet partiformand og har flyttet kreds til Nordjylland.
Samtidig genopstiller tidligere partiformand og finansminister Mogens Lykketoft heller ikke i kredsen, så spørgsmålet er, hvilke partifæller der kommer til at løfte arven.
Et godt bud er udlændingeordfører Mattias Tesfaye, der med 8.
545 personlige stemmer sidste gang fik næstflest blandt socialdemokrater i Københavns Omegns Storkreds.
Tidligere justitsminister Morten Bødskov genopstiller også i kredsen.
København: Bliver hovedstaden mørkerød?
Hovedstaden plejer at blive malet rød til valg, og i år ser den ud til at kunne blive en tone rødere endnu.
Enhedslisten er blevet målt til at komme op på siden af Socialdemokratiet - og måske endda overhale.
Ingen af partiernes frontkvinder ved sidste valg - Johanne Schmidt-Nielsen og Helle Thorning-Schmidt - genopstiller.
De fik begge over 40.
000 personlige stemmer.
Til gengæld har Enhedslistens politiske ordfører, Pernille Skipper, skiftet kreds fra Fyn til Nørrebro, og socialdemokraten Pernille Rosenkrantz-Theil - der også har været spidskandidat for Enhedslisten - er flyttet fra Sjælland til Thornings gamle Østerbro-kreds.
Og det vrimler med oppositions-topfigurer på den københavnske stemmeseddel, hvor også SF-formand Pia Olsen Dyhr og Alternativets politiske leder, Uffe Elbæk, står.
Mens SF står til en markant fremgang, spår målingerne tilbagegang til Alternativet, og Elbæk kan blive det eneste københavnske mandat, der bliver valgt ind.
Uffe Elbæk fik 18.
796 personlige stemmer sidst, hvor gruppeformand Carolina Magdalene Maier fik næstflest med 1.
073 - og kan være i farezonen for at ryge ud.
Med Venstre-profilen Søren Pinds exit fra dansk politik er den københavnske kampplads overladt til tre markante partifæller: Martin Geertsen, Jan E.
Jørgensen og uddannelses- og forskningsminister Tommy Ahlers.
Det kan være, at de tre liberale profiler kommer til at kæmpe om to mandater.
Vælgerne i hovedstaden får også mulighed for at sætte kryds ved to tidligere V-politikere, der har skiftet parti, nemlig Jens Rohde, der er vendt hjem fra Europa-Parlamentet og i mellemtiden blevet radikal.
Den anden har også taget en tørn i Bruxelles for Venstre, men har nu stiftet sit eget parti; Klaus Riskær Pedersen.
Der skal dog sættes en hel del flere krydser ved Klaus Riskær Pedersen, end målingerne spår, hvis han skal gøre sig forhåbninger om at blive valgt ind.
Endelig betyder DF's nedgang, at det ikke er sikkert, at partiets to mandater i hovedstaden, gruppeformand Peter Skaarup og udlændingeordfører Martin Henriksen, begge bliver genvalgt.
Sidst fik Skaarup 11.
402 personlige stemmer mod Martin Henriksens 3.
094.
Bornholm: S- og V-traditionen ser ud til at fortsætte(Foto: Ft.
dk og Venstre)De to bornholmske mandater falder normalt ud med et til Socialdemokratiet og et til Venstre.
Sådan blev resultatet også i 2015, hvor Lea Wermelin (S) og Peter Juel-Jensen (V) blev valgt ind.
Men for sidstnævnte var det på et hængende hår - der var nemlig kun 89 stemmer ned til DF'eren Jess Christian Persson, der forsøger igen i år.
Målingerne tyder på, at Socialdemokratiet og Venstre endnu engang løber med de to mandater i Bornholms Storkreds, men Enhedslistens Morten Riis og DF's Jess Christian Persson håber at kunne rokke ved traditionen.
De to partier blev ved 15-valget henholdsvis nummer tre og fire med 19,9 procent og 8,4 procent af stemmerne.
FacebookTwitterKopier linkEmner:Carolina Maier (politiker)|Jylland|Sjælland|Lokalpolitik|EU-forhold




https://www.dr.dk/nyheder/politik/folketingsvalg/kandidattest-hvilken-kandidat-er-du-mest-enig-med






