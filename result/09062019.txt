https://www.dr.dk/nyheder/udland/vrede-over-anholdelse-tusinder-kraever-russisk-journalist-loesladt

UdlandVrede over anholdelse: Tusinder kræver russisk journalist løsladt Den 36-årige undersøgende journalist Ivan Golunov skal sidde i husarrest frem til 7.
august.
Af Louise Brodthagen Jensen09.
juni 2019 kl.
23.
16Bemærk: artiklen er mere end 30 dage gammelLæs op'Jeg er Golunov.
'Sådan har der stået på skilte, som demonstranter har stået med foran både det russiske indenrigsministerium i Moskva de seneste dage, men også foran politiets hovedkvarter.
Faktisk lige siden den undersøgende journalist Ivan Golunov, der arbejder for det uafhængige nyhedssite Meduza, blev anholdt torsdag og anklaget for narkobesiddelse med henblik på at videresælge det.
Selv nægter han sig skyldig og hævder, at stofferne er blevet anbragt på ham, og flere anser det som et forsøg på at indskrænke ytringsfriheden.
Derfor har knap 6.
300 journalister og mediefolk fra hele landet underskrevet et brev rettet til Indenrigsministeriet med en opfordring til øjeblikkeligt at løslade den 36-årige journalist.
Og sagen har vakt vrede - ikke bare blandt journalister, fortæller DR's Ruslandskorrespondent, Matilde Kimer.
- Hans sag er der naturligvis stor fokus på i journalistkredse, men også andre kulturpersonligheder som musikere, forfattere og skuespillere protesterer, siger hun og fortsætter:- Det, som måske er det ekstraordinære i denne sag, er at Golunovs historie også er nået frem til de russiske statsmedier, og det er bestemt ikke en selvfølge.
Selv nogle af de mest fremtrædende korrespondenter fra de statslige kanaler har udtrykt en vis undren over hans sag.
Det bliver svært at tie den her sag ihjel, hvis det er det, staten er interesseret i, siger hun.
Politiet i Moskva anholdt flere af de demonstranter, som protesterede over sagen mod den russiske journalist.
 Flere journalister og reportere var blandt de anholdte.
 "Frihed til journalist Ivan Golunov" står der på flere af skiltene, som demonstranterne har stået med ude foran det russiske indenrigsministerium.
 Støtter til journalist Ivan Golunov er ikke i tvivl om, at stofferne er blevet anbragt på ham, så politiet kunne anholde ham.
1 / 4Politiet i Moskva anholdt flere af de demonstranter, som protesterede over sagen mod den russiske journalist.
1 / 4Flere journalister og reportere var blandt de anholdte.
2 / 4"Frihed til journalist Ivan Golunov" står der på flere af skiltene, som demonstranterne har stået med ude foran det russiske indenrigsministerium.
3 / 4Støtter til journalist Ivan Golunov er ikke i tvivl om, at stofferne er blevet anbragt på ham, så politiet kunne anholde ham.
4 / 4Anholdelsen af Golunov har også tiltrukket opmærksomhed i udlandet.
Blandt andre udtrykker den britiske udenrigsminister, Jeremy Hunt, bekymring over udviklingen.
- Journalister skal have frihed til at holde magthaverne ansvarlige uden at frygte repressalier.
Vi følger nøje hans sag, skriver Jeremy Hunt på Twitter.
Generalsekretær for Europarådet, norske Thorbjørn Jagland, har anmodet den russiske indenrigsminister, Vladimir Kolokoltsev, om personligt at indlede en undersøgelse af, hvad der er sket med Ivan Golunov.
- Jeg er meget bekymret over de meldinger, som kommer fra Moskva, om at den undersøgende journalist Ivan Golunov er blevet udsat for vold og påført skade, mens han var i politiets varetægt, udtaler han blandt andet.
Risikerer mellem 10 og 20 års fængselIvan Golunov risikerer op til mellem 10 og 20 års fængsel, hvis han bliver dømt for besiddelse af narkotika med henblik på distribution.
Foreløbig har en domstol i Moskva idømt ham husarrest frem til 7.
august, mens efterforskningen af hans sag pågår.
Selv nægter han sig skyldig.
Da han blev anholdt af politiet i Moskva fandt myndighederne det euforiserende stof Mephedrone i hans rygsæk, og efter en ransagning af hans hus dukkede yderligere stoffer op samt vægte, oplyste politiet lørdag.
Ifølge hans advokat Dmitij Dsjulaj er stofferne dog blevet anbragt både på og hos Golunov, der også skulle være blevet banket, mens han har været i politiets varetægt og nægtet informationer det første døgn.
Derfor påtænker han også at klage til den Europæiske Menneskerettighedsdomstol, siger advokaten til det statsejede nyhedsbureau Tass.
- I over 24 timer, hverken sov, spiste eller drak han noget, og han forstod intet af, hvad der foregik.
Det er ren tortur, og vi vil derfor klage til Menneskerettighedsdomstolen, siger advokaten.
Står bag afsløringer om Moskvas viceborgmesterIvan Golunov er kendt for sine journalistiske afsløringer, heriblandt en historie om låneinstitutter, som tvinger folk ud af deres hjem og en længere afsløring af, hvordan Moskvas viceborgmester gennem sin familie har opkøbt og tjent millioner på ejendomshandel.
Anholdelsen af Ivan Golunov bliver af flere uafhængige medier udlagt som seneste udvikling i den russiske stats forsøg på at stramme jerngrebet om ytringsfriheden.
De seneste år er flere journalister blevet dræbt eller er omkommet under mystiske omstændigheder, og senest har to nye lovforslag fået hård kritik fra blandt andet internationale menneskerettighedsorganisationer og PEN, som kalder dem "et voldsomt misbrug af bureaukratisk magt" samt en "kynisk undertrykkelse af det russiske folks forfatningsbeskyttede rettigheder.
"Også FN's Menneskerettighedsråd appellerede til den russiske præsident med en opfordring til at forkaste lovene.
Lovene, der blev underskrevet af præsident Vladimir Putin i april, gør det strafbart at publicere onlinemateriale, der udviser manglende respekt for staten, officielle statslige symboler, forfatningen, ligesom det fremover kan straffes med op til 1,5 millioner rubler (knap 155.
000 danske kroner) at sprede, hvad der defineres som "falske nyheder" online.
Vurderingen af, hvad der er falske nyheder, vil blive foretaget af Roskomnadzor, som er den statslige myndighed, der overvåger medierne.
Læs også:Putin-graffiti ramt af russisk lov om "fornærmelser mod staten"FacebookTwitterKopier linkEmner:Vladimir Putin (politiker)|Moskva|Rusland|Den Europæiske Menneskerettighedsdomstol|Ytringsfrihed




https://www.dr.dk/sporten/formel1/ti-stille-magnussen-fik-besked-paa-droppe-sit-brok-af-chefen

Formel1Ti stille!
Magnussen fik besked på at droppe sit brok af chefenKevin Magnussen brokkede sig så meget over sin Haas-racer, at teamchefen måtte bede ham tie stille.
09.
juni 2019 kl.
23.
05Bemærk: artiklen er mere end 30 dage gammelLæs opHaas-teamchef Günther Steiner var ikke tilfreds med Kevin Magnussen undervejs i søndagens Formel 1-grandprix i Canada.
Danskeren brokkede sig i kontante vendinger over en meget dårlig bil, han aldrig havde kørt værre, og det ville teamchefen have stoppet.
Efter løbet forklarede Magnussen sine udbrud med ren frustration.
- Det føltes, som om jeg kørte i en hel anden (løbs)kategori og var uendeligt meget langsommere end alle andre og kunne slet ikke finde greb nogen steder, siger Kevin Magnussen til TV3+.
- Man bliver sindssygt frustreret, og følelserne løber afsted med en, fordi man føler det så håbløst.
Man vil jo så gerne køre ræs, og man vil så gerne være med om pointene.
Når man så er så langt bagefter, er det svært at holde følelserne i ro, siger han.
Kevin Magnussen startede fra pit lane, efter at han smadrede sin racer i kvalifikationen lørdag.
Team chef for Haas, Günther Steiner, bad Kevin Magnussen om at klappe i under løbet.
Efter en kort optur og avancement til 13.
-pladsen gik det dog hurtigt den anden vej for danskeren, som dryssede ned gennem feltet, før han stabiliserede sig på 18.
-pladsen og sluttede som nummer 17.
Den manglende fart og bøvl med dækkene fik Kevin Magnussen til at surmule over teamradioen i en grad, at hans teamchef, Günther Steiner, til sidst bad danskeren om at stikke piben ind.
- Det her er den værste oplevelse, jeg har haft i nogen racerbil nogensinde, sagde Kevin Magnussen.
- Ingen af os er tilfredse med den hastighed, men drengene arbejdede hele natten, svarede garagen.
- I know, men.
.
.
I know, nåede Magnussen at indskyde, før Steiner greb mikrofonen:- Det betyder, at for os er det heller ikke en rar oplevelse.
Det er nok nu.
Det er, hvad det betyder.
Nok betyder nok, sagde Steiner.
Ifølge TV3+ benyttede Kevin Magnussen derfor lejlighed til at komme med en længere undskyldning, da han kørte over målstregen efter den lange dag på kontoret.
Men bilen var han stadig ikke tilfreds med, selv om han medgiver, at nattens lange reparationsarbejde kan have spillet ind i præstationen.
- Det har ikke set værre ud i år, og det er ikke den vej, det skal gå, siger Kevin Magnussen til TV3+.
/ritzau/FacebookTwitterKopier linkEmner:Kevin Magnussen (racerkører)|TV3|TV3+|Formel 1|Canada




https://www.dr.dk/nyheder/udland/2000-syge-i-norsk-skyldes-formentlig-tarmbakterier-i-vand

Udland2000 syge i norsk by skyldes formentlig tarmbakterier i vandDer er fundet tarmbakterier i drikkevandet i Askøy Kommune ved Bergen.
47 har været indlagt på sygehus.
Drikkevandet i Askøy Kommune i Norge indholder tarmbakterier, hvilket betyder masser af syge.
09.
juni 2019 kl.
22.
13Bemærk: artiklen er mere end 30 dage gammelLæs opOmkring 2000 personer er sandsynligvis blevet syge på grund af bakterier i drikkevandet i en norsk kommune.
Det er i Askøy, der ligger ved Bergen, at der er blevet påvist tarmbakterier i drikkevandet.
Det er endnu ikke bekræftet, at drikkevandet er smittekilden til de mange syge, men sandsynligheden er meget høj, fortæller viceborgmester Bård Espelid til det norske nyhedsbureau NTB.
Til det norske medie NRK oplyser viceborgmesteren, at det sandsynligvis er mange år siden, at der er blevet taget vandprøver fra det bassin i Askøy, hvor der nu er påvist tarmbakterier.
Samlet set har 47 personer - 13 børn og 34 voksne - været indlagt på Haukeland Sygehus som følge af sygdomsepidemien.
Det viser tal fra Helse Bergen.
Dreng dødAlene det seneste døgn er 14 patienter blevet indlagt på Haukeland.
Ingen af de indlagte er kritisk syge.
Søndag formiddag var der ingen børn, som var indlagt, men 18 voksne.
Desuden har flere henvendt sig til lægevagten i Askøy.
Onsdag døde en et år gammel dreng af en tarminfektion, og det er fortsat endnu ikke afklaret, om dødsfaldet kan knyttes til smitten fra drikkevandet i Askøy.
Antallet af smittede stiger i kommunen, der har over 27.
000 indbyggere.
- Der er intet, som tyder på, at intensiteten vil aftage med det samme.
Vi forventer, at flere vil blive syge i næste uge, siger Bård Espelid til NTB.
Baggrunden for den forventning er, at bakterien campylobacter, som er påvist hos patienterne i Askøy, kan bryde ud, længe efter at man er blevet smittet med den.
Der kan gå op til ti dage, fra man er smittet, til at man får symptomer.
/ritzau/NTBFacebookTwitterKopier link




https://www.dr.dk/sporten/oevrig/stortalent-soerger-fransk-triumf-ved-ecs-i-london

Øvrig sportStortalent sørger for fransk triumf ved ECS i LondonVitality vinder Counter Strike-turneringen ECS Sæson 7 foran brasilianske Furia.
Af Michael Sten Jensen i Lyon09.
juni 2019 kl.
21.
27Bemærk: artiklen er mere end 30 dage gammelLæs opDer var aldrig tvivl om udfaldet, da finalen ved Counter Strike-turneringen ECS Sæson 7 søndag eftermiddag blev spillet i London.
Det franske hold Vitality var fra start til slut et skridt foran de brasilianske modstandere, Furia.
Kampens to baner, Inferno og Overpass, sluttede da også med cifrene 16-9 og 16-4 i franskmændenes favør.
Især den 18-årige Vitality-spiller Mathieu 'ZywOo' Herbaut var ustoppelig, og han blev også fortjent kåret som turneringens bedste spiller efter finalen.
I finalen mod Furia sluttede det franske stortalent med en rating på 1.
81.
Vinderne fra Vitality.
Mathieu 'ZywOo' Herbaut nummer tre fra venstre.
 De brasilianske finalemodstandere fra Furia.
 Der var godt med opbakning til danskerne i London undervejs i turneringen, men lige lidt hjalp det.
(Foto: Joe Brady © www.
joebrady.
co.
uk)1 / 3Vinderne fra Vitality.
Mathieu 'ZywOo' Herbaut nummer tre fra venstre.
1 / 3De brasilianske finalemodstandere fra Furia.
2 / 3Der var godt med opbakning til danskerne i London undervejs i turneringen, men lige lidt hjalp det.
(Foto: Joe Brady © www.
joebrady.
co.
uk)3 / 3Der var to danske hold repræsenteret ved ECS Sæson 7 i London, men Astralis måtte på skuffende vis allerede forlade turneringen inden semfinalerne, da holdet tabte sammenlagt til brasilianske Furia.
Holdet mistede for nylig førstepladsen på verdensranglisten, men præstationen i London kommer ikke til at ændre på det faktum.
Heller ikke danskerne fra North havde held til at få skovlen under Furia, da det blev deres tur i semifinalen.
Danskerne var ellers tæt på at presse kampen ud i en tredje og afgørende bane, men sådan skulle det ikke gå.
Med sejren i ECS Sæson 7 i London vinder franske Vitality 1,5 millioner danske kroner.
I toppen af artiklen kan du se finalens afgørende runde.
FacebookTwitterKopier linkEmner:London|Astralis Esport




https://www.dr.dk/sporten/formel1/minut-minut-hamilton-vinder-i-montreal-foran-vettel

Formel1MINUT FOR MINUT Hamilton vinder i Montréal foran VettelDen bærende ramme i Kevin Magnussens Haas-bil bliver udskiftet, hvilket betyder, at han starter fra pitlane.
09.
juni 2019 kl.
20.
00Bemærk: artiklen er mere end 30 dage gammelLæs opFacebookTwitterKopier linkEmner:Kevin Magnussen (racerkører)|Montreal




https://www.dr.dk/nyheder/politik/folketingsvalg/radikale-venstre-prognosen-mette-frederiksen-kan-blive-statsminister

FolketingsvalgRadikale Venstre: 'Prognosen for, at Mette Frederiksen kan blive statsminister, er god'Socialdemokratiets formand har de seneste tre dage forhandlet med Enhedslisten, SF og Radikale Venstre.
Radikale Venstres leder, Morten Østergaard,var optimistisk efter dagens forhandlinger om velfærd og finansiering.
Af Signe Mai Vilsbøll09.
juni 2019 kl.
21.
45Bemærk: artiklen er mere end 30 dage gammelLæs opFor tredje gang i denne uge var Enhedslisten, SF og Radikale Venstre i dag mødt op ved Landstingssalen på Christiansborg for at forhandle om regeringsdannelsen med Mette Frederiksen (S), der er udpeget som kongelig undersøger.
Og optimismen var stor hos Radikale Venstres formand, da han trådte ud fra dagens forhandlinger.
Ifølge Morten Østergaard er der meget, partierne er enige om:- Det lader til, at det er muligt, at der bliver sat et fælles skib i søen, og at vi bliver enige om, hvor det skal sejle hen.
Prognosen for at Mette Frederiksen kan blive statsminister, er god, sagde partiformanden.
Temaet for forhandlingerne var søndag velfærd og finansiering.
Strid om finansieringDe tre partier, der har peget på Mette Frederiksen som kommende statsminister, kræver alle minimumsnormeringer i vuggestuer og børnehaver, et stop for nedskæringerne på uddannelser og et løft af velfærden, men partierne er uenige om finansieringen.
Mens De Radikale vil finansiere et løft på velfærdsområdet med reformer, der skal få ledige, flygtninge og indvandrere i job, ønsker Enhedslisten, at penge til blandt andet minimumsnormeringer skal sikres ved at ændre beskatningen.
Forud for dagens forhandlinger lagde politisk leder, Pernille Skipper, ikke skjul på, at Enhedslisten ikke vil lægge mandater til Radikale Venstres finansieringsmodel:- Det er vigtigt for Enhedslisten, at vi ikke stikker vores lange klamme fingre ned i lommerne på folkepensionister eller arbejdsløse, lød det.
Mette F.
tror på kompromiserTil trods for at finansieringen ligner en knast i forhandlingerne, var det en opløftet Mette Frederiksen, der forlod Landstingssalen.
Ligesom Morten Østergaard mener den socialdemokratiske formand, at enigheden er stor.
- Vi har haft tre gode dage, og når vi taler velfærd, er der utrolig meget, vi er enige om.
Vi skal så også vise danskerne, at vi kan finansiere det, vi har lovet, sagde Mette Frederiksen, inden hun tilføjede:- Der er stadig masser af skillelinjer på kryds og tværs i forhold til økonomien, og der skal laves nogle kompromiser.
Men det tyder godt.
Tirsdag fortsætter regeringsforhandlingerne med nye temaer.
Læs her, hvad partierne lagde vægt på, da de gik til forhandlingerne.
•De Radikale De Radikale fremhævede minimumsnormeringer i børnehaver og vuggestuer, flere pædagoger og sygeplejersker, et stop for nedskæringer på uddannelser og ekstra penge til uddannelsesområdet efter flere års besparelser.
Partiet vil finansiere løftet i velfærden ved at lave flere reformer, der skal få ledige, flygtninge og indvandrere i job.
Samtidig ønsker partiet at åbne for mere udenlandsk arbejdskraft.
De Radikale ønsker ikke skattestigninger.
•Enhedslisten Enhedslisten ønsker minimumsnormering og en række lovfæstede rettigheder til ældre, der skal have krav på pleje.
Samtidigt ønsker Enhedslisten et generelt løft af velfærden.
Ikke bare så udgifterne følger udgifterne i alder og befolkningsantal, men så der bliver et løft fra det nuværende niveau.
Enhedslisten vil skaffe pengene ved at ændre beskatningen.
Partiet ønsker højere skat på indkomster, der ikke kommer fra arbejde, men fra eksempelvis aktier eller salg af andre finansielle aktiver.
Partiet ønsker også højere skat på de 10 procent højeste indkomster i Danmark samt højere selskabsskat.
•SF SF's absolutte kernekrav er minimumsnormeringer i vuggestuer og børnehaver.
Derudover fokuserer partiet på uddannelsessektoren, hvor man vil gøre op med det meget skarpe fokus på fremdrift.
SF har ikke i samme grad konkrete forslag til finansiering, som de to andre partier.
SF har et forslag om en formueskat på 0,5 procent af nettoformuer over fem millioner kroner.
Ellers erklærer partiet sig klar til at lytte til finansieringsforslag.
•Kilde: RitzauFacebookTwitterKopier linkEmner:Enhedslisten|Mette Frederiksen (politiker)|Pernille Skipper (politiker)|Radikale Venstre|Økonomi




https://www.dr.dk/sporten/fodbold/landsholdet/eriksen-om-manglende-dansk-skarphed-vi-er-noedt-til-gribe-chancerne

LandsholdetEriksen om manglende dansk skarphed: 'Vi er nødt til at gribe chancerne'For mange danske chancer blev misbrugt mod Irland, og det skal ændres før mandagens opgør mod Georgien.
Af Michael Sten Jensen i Lyon og Andreas Kraul09.
juni 2019 kl.
20.
24Bemærk: artiklen er mere end 30 dage gammelLæs opChristian Eriksen og holdkammeraterne fik godt med skudtræning i Parken fredag aften.
18 gange blev der afsluttet mod det irske mål, men blot tre gange blev kuglen placeret inden for rammen.
Danske spredehagl på en lunken sommeraften.
Derfor har de danske spilleres sigtekorn været under en lille finjustering frem mod mandagens kamp mod Georgien, siger Christian Eriksen.
- Vi skal blive bedre til ikke at ramme manden på vores afslutninger.
Vi blev blokeret en del mod Irland.
Men fokus er på at koncentrere os om at ramme den i det øjeblik, vi får chancen.
Der er mange kampe, hvor det ikke går ens vej, men når man endelig rammer den, så skal den nok gå ind.
- Hvis vi skal sætte os selv i en gunstig position og gøre det nemmere for os selv, så er vi nødt til at tage chancerne, og det ved folk også godt.
Fodbold handler om at score mål, så vi skal til at score nogen, siger Christian Eriksen.
Landstræner Åge Hareide varsler ændringer forud for mandagens kamp.
Hareide vasler ændringerÅge Hareide slog på dagens pressemøde fast, at der ikke er kommet nye skader til i truppen, men at der vil blive ændret på et par positioner i den danske startopstilling.
- Der kommer ændringer på holdet, men vi tager hensyn til friskheden.
Vi har fået data på, hvor langt spillerne har løbet, og hvor meget de er blevet belastet, siger Åge Hareide.
Yussuf Poulsen mente på dagens pressemøde ikke, at kampen mod Irland kostede særligt mange kræfter.
Den udmelding var Christian Eriksen dog ikke helt på linje med.
Men Eriksen tvivler dog ikke på, at danskerne nok skal møde op med friske ben, selvom det blot er få dage siden den seneste kamp.
- Jeg ved ikke, hvad Yussuf lavede, siden han ikke tænker, det var så hårdt.
Jeg tror, at alle mener, det var en hård kamp.
At spille to kampe på få dage er de fleste vant til, så friskheden skal nok komme, siger Christian Eriksen med et smil.
FacebookTwitterKopier linkEmner:Åge Hareide (fodboldtræner)|Yussuf Poulsen (fodboldspiller)|Irland|Georgien|Fodbold




https://www.dr.dk/nyheder/politik/retorisk-rockstar-og-feministernes-fjende-her-er-manden-der-skal-redde-liberal

PolitikRetorisk rockstar og feministernes fjende: Her er manden, der skal redde Liberal Alliance27-årige Alex Vanopslagh skal som ny leder for Liberal Alliance hjælpe partiet ud af krisen.
© Nils MeilvangAf Sally Frydenlund Larsen og Emil Søndergård Ingvorsen09.
juni 2019 kl.
20.
15Læs opAlex Vanopslagh er Liberal Alliances nye leder.
Men hvem er han egentlig, den unge liberalist med det specielle navn?
DR Nyheder tegner her et portræt af en mand, der har ordet i sin magt, og som ikke er bange for at lufte sine af og til kontroversielle holdninger.
Af en mand, som af sine partifæller bliver udråbt som Liberal Alliances redningsmand, men som samtidig er helt grøn på Christiansborg.
Læs også:Alex Vanopslagh bliver Liberal Alliances nye politiske lederSøn af en slagterMan kan godt komme til at snuble lidt over Alex Vanopslaghs navn, og det er han godt selv klar over.
"Svært at udtale - nemt at sætte kryds ved," har der stået på hans valgplakater.
Blå Bog:Alex Dominique Vanopslagh er født i 1991 i Frankrig.
Har en kandidat i statskundskab.
Mellem 2014 og 2016 var han formand for Liberal Alliances Ungdom.
I 2016 vandt han DM i Debat.
Blev ved kommunalvalget i 2017 valgt ind i Borgerrepræsentationen i Københavns Kommune, hvor han har siddet i Kultur- og Fritidsudvalget og i Teknik- og Miljøudvalget.
Han bor i Vanløse og har en tre år gammel søn.
Det specielle navn er egentlig belgisk, men det kommer fra hans franske far, har politikeren tidligere forklaret i et interview med Viborg Folkeblad.
Alex Vanopslagh er født i Frankrig, men rejste som fem-årig til Danmark med sin mor, og de to bosatte sig i Struer.
Hans far er slagter, og hans mor er ufaglært, så han har fået idéen om at "yde, før man kan nyde ind med modermælken," siger han selv i en kampagnevideo.
Og nu skal den 27-årige Vanopslagh altså redde Liberal Alliance.
Partiet fik et skidt valg og store profiler må forlade Christiansborg.
Partiets folketingsgruppe er reduceret til fire: Henrik Dahl, Ole Birk Olesen, Simon Emil Ammitzbøl Bille og Alex Vanopslagh selv, som er valgt i Folketinget for allerførste gang.
Ingen andre kanEn af dem, der ikke klarede valget, er Joachim B.
Olsen.
Han var kort i spil som et bud på en ny LA-leder, men ville ikke have posten.
Ligesom Henrik Dahl, Ole Birk Olesen og Simon Emil Ammitzbøl Bille heller ikke ville det.
Men den uprøvede Alex Vanopslagh skal ikke blot stå i spidsen for partiet, fordi han er den eneste, der vil.
Han er faktisk, den eneste, der kan.
- Jeg kan ikke se, at der er andre end ham, der kan løfte Liberal Alliance i den svære situation, som partiet nu står i, siger Joachim B.
Olsen.
Han kan sætte mange rosende ord på sin unge kollega, som også er tidligere formand for partiets ungdomsgruppe.
- Alex er både skarp, retorisk meget dygtig og ideologisk velfunderet.
Jeg ved godt, han ikke er så kendt bredt, men det skal han nok blive - netop fordi, han er en virkelig god retoriker, og der skal også være plads til lidt provokationer.
Jeg tror, folk vil tage godt imod ham, når de lærer ham at kende.
Alex Vanopslagh vandt finalen i DM i Debat på Folkemødet i 2016.
Debatmester i kamp mod feminismenAt Alex Vanopsalgh skulle have ordet i sin magt, har han faktisk papir på.
I 2016 vandt han nemlig DM i Debat, som Politiken årligt afholder.
- Du er en politisk rockstjerne, du ejer debatten og formår at få publikum med dig - selv når de er lodret uenige med dig.
Det er så fortjent, at du tager den her sejr, lød begrundelsen fra et enigt dommerpanel dengang.
Og et af de emner, som Alex Vanopslagh ikke har været bange for at lufte sine holdninger omkring, er feminisme.
I et blog-indlæg på BT.
dk fra 2018 sammenligner han for eksempel feminister med islamister:- De moderne feminister kæmper hver dag en brav kamp for at bombe det frie, oplyste vestlige samfund tilbage til middelalderens tilstande.
På den måde minder de meget om nutidens islamiske mørkemænd, skriver han.
Feminisme:Den Danske Ordbog definerer feminisme således:"Ideologi som fremhæver kvinders samfundsmæssige og individuelle betydning, og som kæmper for kvinders rettigheder og kønnenes ligestilling".
I et andet debatindlæg fra 2014 argumenterer han for, at mænd egner sig bedre som ledere på grund af deres biologi og sexologi under overskriften 'Kvinder elsker dominerende mænd'.
- Størstedelen af kvinderne tænder på en mand, der tager styring og dominerer hende, skrev han i kronikken, som udløste stor kritik på de sociale medier.
Men den nye titel har måske fået Alex Vanopslagh på andre tanker.
Han fortryder i hvert fald kronikken fra 2014, siger han til DR Nyheder.
- Jeg havde egentlig overvejet, om jeg skulle bruge pinsen på at skrive et modsvar til mit unge jeg - "hvorfor havde du behov for at være så pubertær og provokerende?
", spørger han retorisk og konstaterer:- Jeg synes, det var et fjollet indlæg.
Modstander: Har lært at sætte pris på hamAt Alex Vanopslagh er en mand med meninger, ved hans politiske modstandere også.
- Han er et holdningspræget menneske, der er meget ideologisk rodfæstet, og det præger hans politiske arbejde, siger Lars Weiss (S), som har arbejdet sammen med Alex Vanopslagh i Københavns Borgerrepræsentation, til Altinget.
Han forklarer, at hans liberale kollega godt kan virke arrogant ved første øjekast:- Jeg tror, det bunder i, at han har et kvikt hoved og er meget velforberedt, siger han og tilføjer:- Jeg må sige, at jeg er ked af at miste ham som kollega.
På de halvandet år, vi har arbejdet sammen, har jeg virkelig lært at sætte pris på ham.
Nu skal Alex Vanopslagh til at samarbejde med sine nye kolleger - nemlig de 178 øvrige folketingsmedlemmer.
Og selv om han har erfaring fra ungdoms- og kommunalpolitik, får han sin opgave for, vurderer DR's politiske korrespondent, Christine Cordsen.
- Det er et meget, meget stort projekt, han står overfor.
Han kender jo slet ikke arbejdsgangene på Christiansborg, han kender ikke forhandlingsspillet, og han har ikke de alliancer i andre partier, som politikere har, når de bliver ledere efter at have været mange år på Christiansborg, siger hun.
FacebookTwitterKopier linkEmner:Alex Vanopslagh (politiker)|Christine Cordsen (journalist)|Liberal Alliance|Lokalpolitik|Frankrig




https://www.dr.dk/sporten/formel1/magnussen-most-i-canada-slutter-i-den-tunge-ende-efter-skidt-weekend

Formel1Magnussen most i Canada: Slutter i den tunge ende efter skidt weekendKevin Magnussen sluttede som nummer 17 ved Formel 1-grandprixet i Montréal.
Lewis Hamilton vandt løbet.
Kevin Magnussen sluttede løbet i Montréal som nummer 17.
09.
juni 2019 kl.
21.
58Bemærk: artiklen er mere end 30 dage gammelLæs opDen danske racerkører Kevin Magnussen (Haas) sluttede som nummer 17, da der søndag blev kørt Formel 1-grandprix i Montréal i Canada.
Teamkollegaen, Romain Grosjean, kom ind på en 14.
-plads.
Dermed var der ikke meget glæde at spore i Haas-lejren, der endnu engang i denne sæson må forlade et grandprix uden point til kontoen.
Ferraris Sebastian Vettel kørte først over målstregen i Montréal, men da tyskeren undervejs i løbet fik en tidsstraf på fem sekunder, vandt Lewis Hamilton (Mercedes) grandprixet.
Charles Leclerc (Ferrari) blev nummer tre.
Hamilton fører dermed stadig i den samlede VM-stilling.
Lewis Hamilton kom i mål som nummer to, men en tidsstraf til Sebastian Vettel sendte englænderen til tops.
 Sebastian Vettel var efter løbet rasende på løbsledelsen, der med 20 omgange igen tildelte ham en straf på fem sekunder.
1 / 2Lewis Hamilton kom i mål som nummer to, men en tidsstraf til Sebastian Vettel sendte englænderen til tops.
1 / 2Sebastian Vettel var efter løbet rasende på løbsledelsen, der med 20 omgange igen tildelte ham en straf på fem sekunder.
2 / 2Magnussen startede grandprixet bagest, efter at han i lørdagens kvalifikation kørte ind i barrieren og skulle have udskiftet store dele af sin Haas-racer.
Derfor kunne det kun gå en vej for den danske racerkører i søndagens løb.
Og det startede også godt.
Hurtige pitstop til Alexander Albon (Toto Rosso) og Carlos Sainz (Renault), en udgået Lando Norris (Renault) samt et par overhalinger bragte danskeren op på 14.
-pladsen efter 12 omgange.
Men som i flere af de tidligere løb i sæsonen havde Magnussen problemer med dækkene på Haas-raceren.
I teamradioen meddelte danskeren, at han havde svært ved at få ordentligt vejgreb og beklagede sig generelt over, at den sammenlappede racer ikke kunne stå distancen.
Det kunne også ses på placeringerne, hvor Magnussen igen strøg tilbage.
Efter sit pitstop stabiliserede han sig på 18.
-pladsen, hvor han lå længe, inden han kort før slut hentede en enkelt placering.
Magnussen har 14 point efter sæsonens første syv løb, mens Grosjean blot har to point.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Ferrari|Motorsport|Canada




https://www.dr.dk/sporten/haandbold/herreligaen/aalborg-lejren-fejrer-dm-guld-der-var-klasseforskel

HerreligaenAalborg-lejren fejrer DM-guld: 'Der var klasseforskel'Aalborg Håndbold-spillerne kunne søndag hænge DM-guldmedaljerne om halsen efter en finalesejr over GOG.
- Vi var mere energiske og var over dem hele tiden og straffede hver eneste fejl.
Der var klasseforskel, siger Henrik Møllgaard.
09.
juni 2019 kl.
19.
46Bemærk: artiklen er mere end 30 dage gammelLæs opAalborg Håndbold har stort set gjort rent bord i denne sæson.
Først snuppede nordjyderne pokaltitlen, derefter vandt de grundspillet i ligaen, og søndag kunne de hænge DM-guldmedaljerne om halsen efter en sejr i den tredje og afgørende finalekamp mod GOG.
- Det er fuldstændig vildt.
Vi er så glade for, at vi kunne stå på hjemmebane og afgøre det hele.
Vi spillede en fuldstændig fantastisk finale, siger holdets anfører, Rene Antonsen.
Det er forsvarsgeneral Henrik Møllgaard enig i.
- Vi var mere energiske og var over dem hele tiden og straffede hver eneste fejl.
Der var klasseforskel, siger han.
Møllgaard er specielt glad for guldmedaljen set i lyset af den sæson, som Aalborg har haft, hvor flere store spillere har måttet sidde udenfor med skader.
Aalborg Håndbolds cheftræner Stefan Madsen og Janus Smarason.
 Guldregn over Aalborg Håndbold efter finalesejren.
1 / 2Aalborg Håndbolds cheftræner Stefan Madsen og Janus Smarason.
1 / 2Guldregn over Aalborg Håndbold efter finalesejren.
2 / 2- Jeg er så fantastisk stolt af denne her klub og det her hold.
Vi har været meget igennem, men vi har ikke på noget tidspunkt lagt os ned og haft ondt af os selv.
- Vi har kæmpet videre og fundet nye måder at spille videre på, og jeg synes, det er fantastisk og meget retfærdigt, at vi står som danske mestre, siger han.
Aalborg var ellers tæt på at smide guldet, da holdet tabte den første finalekamp på hjemmebane.
Derfor skulle klubben bruge en sejr i torsdagens anden kamp.
Den kom i hus tre sekunder før tid, hvor Aalborg scorede til 32-31.
I den afgørende finale søndag var Aalborg overlegne og vandt suverænt med 38-32.
Aalborg-træner Stefan Madsen er bevæget over den store præstation.
- Det er meget svært at beskrive det her og sætte ord på.
Det er meget voldsomt.
Der var ikke nogen af os, der turde håbe på det, da vi startede sæsonen.
- Specielt set i lyset af de bump på vejen, vi har haft.
At vi så alligevel formår at finde de ressourcer, der skal til, og tage det her mesterskab, det er jeg utrolig stolt over på alles vegne, siger han.
/ritzau/FacebookTwitterKopier linkEmner:Henrik Møllgaard (håndboldspiller)|Aalborg|Aalborg Håndbold|GOG Håndbold|Håndbold




https://www.dr.dk/nyheder/politik/folketingsvalg/analyse-ny-la-leder-skal-genrejse-et-parti-der-ligger-i-ruiner

FolketingsvalgAnalyse: Ny LA-leder skal genrejse et parti, der ligger i ruiner Det er nødvendigt at få en leder, som, baglandet tror på, kan genrejse partiet, vurderer korrespondent.
Alex Vanopslagh med sin nye arbejdsplads i baggrunden.
Af Emil Søndergård Ingvorsen09.
juni 2019 kl.
18.
52Bemærk: artiklen er mere end 30 dage gammelLæs opLiberal Alliance befinder sig i en grundlæggende krise, og efter valgnederlaget ligger partiet nærmest i ruiner.
Derfor har partiet skullet finde en ny politisk leder, som partiets bagland tror på kan genrejse partiet efter en vælgerlussing, der betød, at Liberal Alliance mistede 9 ud af 13 mandater.
Det vurderer DR Nyheders politiske korrespondent Christine Cordsen, efter at Liberal Alliance i dag har meddelt, at det nyvalgte folketingsmedlem Alex Vanopslagh bliver ny politisk leder.
Han er uden erfaring på Christiansborg og er uden kontakter i de andre partier.
Derfor bliver det en svær opgave.
Christine Cordsen, politisk korrespondent- De befinder sig i en alvorlig krise efter folketingsvalget.
Så de er nødt til at få en ny leder, som ikke har været en del af beslutningerne de seneste år.
I en så alvorlig krise skal der en ny leder til, som baglandet tror på kan rejse partiet, siger hun.
Mange havde nok ventet, at det var fungerende økonomi- og indenrigsminister Simon Emil Ammitzbøll-Bille, som ville overtage posten, efter at Anders Samuelsen gik af torsdag, da han måtte se i øjnene, at han ikke blev genvalgt til Folketinget.
- Men Simon Emil Ammitzbøll-Bille, der var det oplagte bud som Samuelsens nummer to, har stået last og brast med den strategi, der har vist sig at koste.
Hvis han skal have sin troværdighed i behold, så er det svært for ham at lægge en helt ny kurs og lægge de ting, der har kostet partiet dyrt, bag sig, siger politisk korrespondent Christine Cordsen.
Herunder takker Vanopslagh den ny tidligere politiske leder, Anders SamuelsenEn kæmpestor opgaveDer venter nu Alex Vanopslagh en stor opgave de næste fire år, hvor han skal være hovedmanden bag partiets genoprejsning.
- Han er uden erfaring på Christiansborg og uden kontakter i de andre partier.
Derfor bliver det en svær opgave.
Til gengæld vil Liberal Alliance formentlig med en socialdemokratisk regering få en valgperiode, hvor de ikke skal være en del af så mange forhandlinger.
Så han får nok god tid til at lære spillet på Christiansborg, siger Christine Cordsen.
Alex Vanopslagh er 27 år og var fra 2014 til 2016 formand for Liberal Alliance Ungdom.
Desuden er han valgt ind i Københavns Borgerrepræsentation.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Liberal Alliance|Folketinget|Valg og folkeafstemninger




https://www.dr.dk/sporten/tennis/utrolige-nadal-vinder-french-open-titel-nummer-12

TennisUtrolige Nadal vinder French Open-titel nummer 12Dominic Thiem vandt et sæt, men French Open-titlen forbliver hos den spanske gruskonge Rafael Nadal.
Rafael Nadal med sin 12.
French Open-titel.
09.
juni 2019 kl.
18.
29Bemærk: artiklen er mere end 30 dage gammelLæs opKongen af grustennis mod kronprinsen af grustennis.
Årets French Open-finale for herrer blev en gentagelse af sidste års slutkamp på Roland Garros - men med samme scenarie til præmieoverrækkelsen.
For selv om 25-årige Dominic Thiem er en af få, som har kunnet udfordre Rafael Nadal på grus de seneste år, så er spanieren på sit bedste stadig i særklasse, og han vandt finalen med 6-3, 5-7, 6-1 og 6-1.
Fjerdeseedede Thiem havde forlods vundet fire af 12 kampe mod andenseedede Nadal inden finalen - alle fire sejre på grus - blandt andet det seneste møde i Barcelona i slutningen af april.
Men på Roland Garros er Nadal en maskine, og med sejren sikrede den 33-årige spanier sig sin 12.
French Open-titel, den tredje på stribe, og sin grand slam-titel nummer 18 i karrieren.
Rafael Nadal efter den 12.
French Open-titel kom hjem.
 Dominic Thiem kæmpede andet sæt hjem, men derefter stod der Nadal på tingene.
1 / 2Rafael Nadal efter den 12.
French Open-titel kom hjem.
1 / 2Dominic Thiem kæmpede andet sæt hjem, men derefter stod der Nadal på tingene.
2 / 2Det er to titler færre end Roger Federer, som med 20 grand slam-titler fortsat er den mest vindende.
Til gengæld er Nadals statistik på gruset i French Open uden sidestykke i tennishistorien.
Med sejren over Thiem har Nadal nu vundet 93 af sine 95 kampe i turneringen siden debuttriumfen i 2005.
Kun svenske Robin Söderling i 2009 og Novak Djokovic i 2015 har formået at slå gruskongen.
Undertippede Thiem var rigtig fint med i kampens indledning, hvor han lykkedes med at bryde Nadal tidligt.
Desværre for østrigeren brød spanieren øjeblikkeligt tilbage, og med endnu et break til 5-3 kunne Nadal serve første sæt hjem.
Men efter at begge spillere havde holdt serv gennem hele andet sæt, lykkedes det Thiem at bryde den forsvarende mester til 7-5 på sættets første breakbold og dermed udligne til 1-1 i sæt.
Et skridt tættere på tronskiftet måske?
Men stadig lang vej igen.
For lang vej skulle det vise sig.
Rafael Nadal har nu vundet 93 af i alt 95 kampe siden sin debut i French Open i 2015.
For Thiem blev blæst ud af Court Philippe-Chatrier i tredje sæt af en ekstremt velsmurt spansk venstrearm, som lynhurtigt afgjorde sættet med to servegennembrud.
6-1 endte sættet, hvor Thiem ikke vandt en eneste bold i Nadals serv.
Østrigeren virkede efterhånden slidt efter den opslidende femsætssemifinale mod Novak Djokovic lørdag, og en frisk Nadal kværnede videre.
Selv om Thiem var bedre med i partierne i fjerde sæt, kunne han intet stille op mod Nadal, som var bedste til både at afværge og udnytte breakbolde.
6-1 til Nadal - fortsat ubestridt regent på Roland Garros.
/ritzau/FacebookTwitterKopier linkEmner:Novak Djokovic (tennisspiller)|Rafael Nadal (tennisspiller)|Roger Federer (tennisspiller)|Tennis|Barcelona




https://www.dr.dk/mitliv/kaeresten-maa-ikke-se-med-22-grunde-til-vi-har-falsk-profil-paa-nettet

Er du virkelig virkelig?
Se temaMit LivKæresten må ikke se med: 22 grunde til, at vi har falsk profil på nettetDer kan være mange årsager til, at folk laver en falsk profil på nettet.
Her er jeres bedste og værste forklaringer.
Af Rikke Bjerge og Grafik: Oliver Seppo09.
juni 2019 kl.
18.
30Bemærk: artiklen er mere end 30 dage gammelLæs op'Forført af en falsk profil'I DR3-programmet ’Forført af en falsk profil’ står flere kvinder frem og fortæller, hvordan de i årevis har skrevet med den samme falske profil uden at vide det.
De er alle blevet narret, og jagten sættes ind på personen bag det omfattende fupnummer, der trækker tråde langt tilbage i tiden og ud over hele Danmark.
Se de første afsnit af 'Forført af en falsk profil' her.
Se også DRTV-temaet 'Er du virkelig virkelig?
' om hvem vi er på nettet.
Stalker du din eks med en falsk profil?
Liker du dine egne billeder på Instagram?
Skjuler du din sande musiksmag, eller følger du i al hemmelighed reality-deltagerne tæt i et andet navn?
Så er du ikke alene.
Vi har spurgt DR3's Instagram-følgere, om de har en falsk profil, og hvad de i så fald bruger den til.
Og så har vi også samlet et par råd til dig i bunden, hvis du vil blive bedre til at spotte en falsk profil.
1I starten brugte jeg udelukkende min falske profil til at holde øje med, hvem min ekskæreste fulgte på Instagram, hvilke billeder han likede, og om han lagde billeder op af en ny pige.
Nu bruger jeg den bare, når jeg skal stalke andre uden fare for, at de opdager, at det er mig.
Anonym, 23 år2Jeg har en falsk profil, så jeg kan tjekke damer ud, uden at min kæreste ser det.
Anonym3Jeg og mine venner har falske profiler, og så kan vi like hinandens billeder, når de ryger op.
Det løber alligevel op i 10+ ekstra likes.
Og så bruger jeg den til at stalke folk, jeg ikke kan lide, og som jeg ikke officielt vil følge.
@engelroza4Jeg skriver til mine venner og bekendte for at få ting ud af dem, de normalt ikke fortæller offentligt.
Anonym5Jeg liker mine egne billeder på Instagram.
Anonym6Jeg skriver til min eks, om vi skal ses, så hans kæreste ikke opdager det.
Anonym7Jeg bruger en falsk profil til at sætte min datingprofil til 'pige søger pige', da mine venner og familie stadig ikke ved, jeg er biseksuel.
Emma, 25 år8Spotify.
Så folk ikke kan se mine guilty pleasures.
@thomas_albrechtsen9Pornhub premium.
Benlur10Jeg har en selvopfundet pige med fire af mine veninder.
Vi bruger den til at stalke andre og følge paradisoer, som vi ikke magter at se i vores eget feed.
Freya11Til at trolle andre på nettet.
Man kan vel kalde det en hobby.
@skalborgdrengen12Til at se, om min eks har det godt.
Anonym13Til at hate-followe alle de bloggere og influencere, som jeg ikke vil have til at smadre mine algoritmer på min rigtige profil.
@vickelicious14Jeg har en Facebook-profil, som jeg bruger til lærer-elevkontakt.
Den er ikke falsk som sådan, men hjælper til at adskille privatliv fra arbejdsliv.
@jhvidkjaer15Til at stalke alle dem, jeg ikke vil have skal vide, at jeg stalker dem.
Og det er ALLE, som i folk fra folkeskolen, one night stands og bloggere/reality-stjerner, jeg ikke vil stå ved.
Anonym16Jeg bruger den til at følge mine venners lækre storebrødre.
Anonym17Jeg bruger en falsk profil til de Facebook-sider, jeg synes, er pinlige at være medlem af.
Det er lidt uskyldigt, synes jeg selv, men trods alt mod Facebooks retningslinjer.
Anonym18Jeg bruger min falske profil til at få et job hos LEGO.
Det er så svært at være mig og stadig holde mig skjult for min nuværende arbejdsplads.
Anonym19Jeg sælger ting, jeg ikke vil have tilbage igen.
@victorjonvs20Jeg bruger min falske profil til at stalke mine lærere og grine over deres kiksede Instagram-profiler.
Anonym21Stalker min flirt.
Anonym22Jeg deler en falsk profil med mine veninder.
Vi bruger den til at følge folk, vi ikke føler, vi kan følge med vores personlige profiler.
Anonym5 råd: Sådan spotter du en falsk profilMange af de ovenstående eksempler er ganske uskyldige, men det kan alligevel være rart at vide, om man skriver med en virkelig person.
Så her får du nogle tips og tricks til at dobbelttjekke, om en profil er ægte eller ej:•Har profilen venner?
Hvis profilen næsten ingen venner har, eller hvis profilen har rigtig mange venner, men ingen likes og kommentarer, så kan det være et tegn på, at vennerne er købte bots, og at profilen er falsk.
•Virker profilens venner ægte?
Virker det det, som om profilens venner kender hinanden på kryds og tværs?
De er måske forankret i en by, på en skole eller via arbejdet.
Hvis ikke, kan det være et tegn på, at profilen er falsk.
•Forestiller profilbilledet den samme person?
Hvis profilbillederne forestiller forskellige personer, kan det være et tegn på, at profilen er falsk.
Det samme gælder, hvis du for eksempel kan finde de samme billeder andre steder på nettet.
•Er profilen meget ny?
Nogle scammere opretter nye profiler, hver gang de går i gang med et nyt scam.
Vær derfor opmærksom, hvis du bliver kontaktet af en profil, som netop er oprettet.
•Virker personen meget ivrig for at føre samtalen over på en anden platform?
Hvis person virker meget ivrig efter at få dit telefonnummer for at rykke samtalen over på sms eller i øvrigt er interesseret i private oplysninger, skal du være særligt opmærksom.
Kilde: Landsdækkende Center for it-relateret Økonomisk Kriminalitet (LCIK)FacebookTwitterKopier linkEmner:Instagram|Facebook|Kriminalitet|DR3|Lego Group




https://www.dr.dk/nyheder/udland/efter-eksplosion-ved-boligblok-svensk-politi-soeger-tip-om-ladcykel

UdlandEfter eksplosion ved boligblok: Svensk politi søger tip om ladcykelSprængladningen, der forårsagede en eksplosion i Linköping, kan have været placeret på en cykel, mener politiet.
Af Louise Brodthagen Jensen09.
juni 2019 kl.
17.
17Bemærk: artiklen er mere end 30 dage gammelLæs opEfter flere dages intens efterforskning kan svensk politi stadig ikke oplyse om, hvad der ligger til grund for den voldsomme eksplosion, som fandt sted ved en boligblok i det centrale Linköping i det sydlige Sverige fredag morgen.
Men politiet er måske kommet lidt tættere på svaret på, hvordan eksplosionen opstod, og derfor ønsker man at komme i kontakt med alle, som måtte have set en ladcykel i kvarteret omkring Hamngatan/Ådalagatan fredag morgen, men også tidligere, oplyser politiet.
Også ejere af ladcykler, som kan have befundet sig i området, må gerne kontakte politiet, der samtidig har frigivet et billede af cykeltypen.
Hvis man har set denne type cykel i området, hvor eksplosionen fandt sted, skal man kontakte politiet, lyder opfordringen.
Sprængladning formentlig lagt i cyklenEfterforskningsleder Magnus Skoglund siger, at de tekniske undersøgelser fortsat pågår, og at der stadig ikke er nogen mistænkte.
Men politiet arbejder ud fra en formodning om, at sprængladningen var i ladcyklen, som blev placeret ved boligblokken.
- Vi ved, at der fandtes sådan en cykel i området, siger Magnus Skoglund til den svenske avis Aftonbladet, men han vil dog ikke bekræfte, at der er fundet dele af en ladcykel.
En af teorierne har ifølge avisen været, at bomben har været placeret i et cykelskur ved en opgangsindgang.
Efterforskningslederen vil dog ikke afvise, at eksplosionen kan være sket ved en fejl, og at den kan have været rettet mod et andet specifikt mål.
250 lejligheder er blevet helt eller delvis ødelagt efter eksplosionen, som skadede 25 personer, hvoraf tre måtte køres på sygehuset.
Alle er dog udskrevet igen.
Svensk politi anser det stadig for det mest sandsynlige, at eksplosionen kan være knyttet til byens kriminelle miljø, men endnu er intet bekræftet.
Spekulationer om, at eksplosionen skulle være forbundet til en formodet igangværende konflikt mellem forskellige rockergrupperinger, heriblandt gruppen No Surrender, er blevet afvist af gruppens leder, Geofrey Kitutu.
- Det er ikke et angreb mod os.
Vi har ingen forbindelse til ejendommen, og ingen af vores medlemmer har forbindelser til det, siger han til svenske SVT.
Læs også:Kraftig eksplosion ryster boligblok i sydsvenske LinköpingFacebookTwitterKopier linkEmner:Linköping|Aftonbladet|Politi|Sverige|Kriminalitet




https://www.dr.dk/nyheder/indland/efter-succes-med-genbrugs-oelkrus-andre-storbyer-afviser-plastikforbud

IndlandEfter succes med genbrugs-ølkrus: Andre storbyer afviser plastikforbudKøbenhavn går enegang med kommunalt forbud mod krus af engangsplast.
Ni ud af 10 ølkrus på weekendens Northside Festival blev vasket og genbrugt.
Fortsat er København dog eneste storby herhjemme, der har forbudt engangskrus af plast.
Af Mads Korsager Nielsen09.
juni 2019 kl.
18.
50Bemærk: artiklen er mere end 30 dage gammelLæs opPå Northside-festival i weekenden blev ni ud af 10 ølkrus vasket og genbrugt.
Succesen kommer kort efter, at Københavns Kommune besluttede at forbyde brugen af engangskrus af plastik på kommunale arealer.
Men hverken Aarhus, Odense eller Aalborg har planer om at kopiere hovedstaden og indføre kommunale forbud mod plastikkrusene.
Et egentlig forbud er ikke på tale i landets næststørste by, der blandt mange andre arrangementer huser Aarhus Festuge.
- Vi arbejder intensivt på at genanvende mere af vores affald og ser, hvad vi kan gøre, for at for eksempel plastikkrus og -tallerkener ved arrangementer ikke havner de forkerte steder, oplyser rådmand for Teknik og Miljø, Bünyamin Simsek (V) i et skriftligt svar.
Meldingen er den samme fra Odense og Aalborg.
Kommunalt forbud mod engangskrusI sidste uge vedtog Københavns Kommune et forbud mod engangskrus af plastik, der fra næste år skal gælde for alle større arrangementer, der finder sted på kommunale områder.
Det gælder blandt andre gadefestivalen Distortion samt 1.
Maj og storskærmsarrangementer i Fælledparken.
Ifølge kommunens beregninger vil forbuddet spare klimaet for 2.
000 tons CO2 ved de store arrangementer.
I stedet for de klassiske fadølskrus af tynd plastik er det meningen, at krusene skal kunne vaskes og genbruges.
Odense Kommune oplyser, at man har bemærket hovedstadens forbud, men har ingen planer om at gå samme vej.
Aalborg Kommune arbejder på en ‘plasthandlingsplan’, men har endnu ikke taget stilling til individuelle plastiktyper.
Aarhus Kommune oplyser, at man har en ambition om at blive ‘nordens reneste by’.
For at nå det mål, samarbejder kommunen med arrangørerne om at nedbringe mængderne af affald.
- Her kan Northside fremhæves som frontløbere, og jeg håber, at andre af byens arrangører kan lære af festivalens erfaringer, skriver Bünyamin Simsek.
Premiere på stor opvaskemaskineI samarbejde med Northside-festivalen havde Tuborg- og Carlsberg-bryggerierne i weekenden premiere på en 13,4 meter lang, mobil opvaskemaskine, der er konstrueret til netop at spare atmosfæren for CO2 efter engangskrus.
På Northside blev 95 procent af de pant-belagte ølkrus returneret, vasket og genbrugt.
Bryggeriet oplyser, at man nu ser et marked for ølkrus, der kan genbruges.
- Vi har valgt at teste de vaskbare glas og den nye opvaskemaskine sammen med de fire store festivaler, fordi de har været med til at udvikle ideen.
Men hvis alt går vel, går vi nu i dialog med en række mindre kunder landet over omkring tilsvarende løsninger.
Opvaskemaskinen er for stor til mindre events, så her er der brug for andre løsninger, siger Kasper Elbjørn, informationschef for Carlsberg og Tuborg.
Den mobile kæmpeopvasker ruller nu videre til blandt andet Roskilde Festival, hvor genbrugskrus skal erstatte over én million engangskrus.
FacebookTwitterKopier linkEmner:Bünyamin Simsek (politiker)|Venstre|NorthSide Festival|København|Bryggerier




https://www.dr.dk/sporten/haandbold/dansk-kvartet-henter-guldet-hjem-med-flensburg-i-lauges-afskedskamp

HåndboldDansk kvartet henter guldet hjem med Flensburg i Lauges afskedskampFlensburg-Handewitt med fire danskere på holdet genvandt det tyske mesterskab med en sejr over Bergischer HC.
Rasmus Lauge sluttede sin tid i Bundesligaen med et nyt mesterskab.
09.
juni 2019 kl.
17.
10Bemærk: artiklen er mere end 30 dage gammelLæs opRasmus Lauge, Lasse Svan, Anders Zachariassen og Simon Hald har formentlig guldsmil på læberne og champagne i blodet, når de mandag møder ind i det danske håndboldlandsholds lejr i København.
Sammen med Flensburg-Handewitt vandt den danske kvartet nemlig det tyske mesterskab, da den slesvigske klub søndag eftermiddag hentede en sejr på 27-24 ude mod Bergischer HC.
Det er andet år i træk og tredje gang i klubbens historie, at Flensburg-Handewitt får papir på at være Tysklands bedste håndboldhold.
Flensburg-Handewitt behøvede blot et enkelt point for at holde rivalen THW Kiel bag sig.
Men udekampen mod Bergischer HC, Bundesligaens nummer syv, blev lovlig spændende i slutfasen.
Hjemmeholdet havde flyttet forestillingen fra den sædvanlige hjemmebane i Wuppertal til den store ISS Dome i Düsseldorf med plads til mere end 11.
000 tilskuere.
Også Anders Zachariassen kan kalde sig tysk mester.
 Det samme kan Simon Hald Jensen.
 Og Lasse Svan Hansen.
1 / 3Også Anders Zachariassen kan kalde sig tysk mester.
1 / 3Det samme kan Simon Hald Jensen.
2 / 3Og Lasse Svan Hansen.
3 / 3Men den flotte kulisse så nu ikke til at ryste gæsterne, der efter 25 minutter førte 13-6, og så levede de mange medrejsende Flensburg-fans med, at holdet holdt en scoringspause i resten af første halvleg.
Med en 13-8-føring i ryggen ved pausen kunne tilskuerne blot trække på skuldrene over, at Kiel samtidig førte 15-13 over Hannover.
Så længe Flensburg-Handewitt blot sikrede sig mindst uafgjort, ville Kiels anstrengelser være forgæves.
Hjemmeholdets spillere var dog ikke indstillede på at være statister i Flensburgs mesterskabsfest, og Bergischer HC kæmpede også for at holde liv i muligheden for at spille europæisk håndbold i næste sæson.
Derfor blev snoren holdt stram, Flensburg fik ikke lov til at trække fra, og forskellen mellem de to klubber lå i stort set hele anden halvleg og svingede mellem tre og fire mål.
Da Fabian Gutbrod fire minutter før tid reducerede til 23-24 blev det pludselig spændende igen.
Men Rasmus Lauge, som spillede sin sidste kamp i tysk håndbold inden skiftet til Veszprem i Ungarn, fremtvang et straffekast på det efterfølgende angreb, og Magnus Jøndal sikrede reelt guldet fra syvmeterstregen.
Da Magnus Rød i de sidste sekunder kunne score til slutresultatet 27-24, brød jublen løs blandt Flensburg-spillerne, der endte med at vinde 32 ud af 34 ligakampe i sæsonen.
THW Kiel med Niklas og Magnus Landin på holdet sluttede med to point færre og må nøjes med sølv.
/ritzau/FacebookTwitterKopier linkEmner:Anders Zachariassen (håndboldspiller)|Lasse Svan (håndboldspiller)|SG Flensburg-Handewitt|Flensborg|Håndbold




https://www.dr.dk/sporten/haandbold/herreligaen/aalborg-haandbold-knuser-gog-og-vinder-dm-guld

HerreligaenAalborg Håndbold knuser GOG og vinder DM-guldAalborg Håndbold vandt den tredje og afgørende DM-finale mod GOG med 38-32.
Aalborg Håndbolds Magnus Saugstrup fejrer en scoring i den tredje finale mellem Aalborg Håndbold og GOG.
09.
juni 2019 kl.
17.
19Bemærk: artiklen er mere end 30 dage gammelLæs opAalborg Håndbold kan for fjerde gang i klubbens historie kalde sig for dansk mester i herrehåndbold.
Holdet vandt søndag den tredje og afgørende DM-finale på hjemmebanen i Gigantium i Aalborg med en 38-32-sejr over GOG.
Dermed sikrede den nordjyske klub sig "the double", da den i marts også vandt pokalfinalen.
Samtidig forpurrede nordjyderne GOG's første DM-guld i 12 år.
Aalborg blev også mester i 2017, 2013 og 2010.
Første gang hed klubben AaB Håndbold.
GOG var ellers kun tre sekunder fra at kunne hænge guldmedaljerne om halsen, da holdet torsdag i den anden finalekamp kunne nøjes med uafgjort efter en sejr i den første kamp.
Men en Aalborg scoring i de sidste sekunder sikrede en nordjysk 32-31-sejr, og dermed skulle det hele afgøres i en tredje finalekamp.
Aalborg Håndbold jubler efter guldet er hjemme.
 Stefan Madsen kan kalde sig dansk mester efter sin første sæson i spidsen for Aalborg Håndbold.
 Skuffede GOG-spillere efter sæsonen er forbi.
1 / 3Aalborg Håndbold jubler efter guldet er hjemme.
1 / 3Stefan Madsen kan kalde sig dansk mester efter sin første sæson i spidsen for Aalborg Håndbold.
2 / 3Skuffede GOG-spillere efter sæsonen er forbi.
3 / 3Da GOG var på besøg i Aalborg i den første finalekamp, var det især Lasse Møller, der trådte i karakter og scorede 12 mål.
Meget sigende var det også Lasse Møller, der satte gæsternes tre første mål i kassen.
Men det var Aalborg, der fik taget bedst hul på kampen.
Hjemmeholdet formåede at udnytte en nervøs GOG-start med mange fejl, og med køligt overblik var nordjyderne efter knap et kvarters spil i front med 10-5.
Men Aalborg kunne på ingen måde slappe af.
GOG har været mester i comebacks gennem sæsonen.
I den første semifinalekamp mod Skjern var holdet bagud med seks mål undervejs og fire mål med ti minutter tilbage, men vendte det alligevel til en 28-25-sejr.
Frank Mikkelsen erstattede efter 20 minutters spil Ole Erevik i GOG-målet.
Nordmanden, der indstiller karrieren efter sæsonen og dermed spillede sin sidste håndboldkamp på topplan, stod blot noteret for tre redninger.
De nye kræfter i målet gav pote.
Frank Mikkelsen snuppede nogle vigtige bolde mod slutningen af halvlegen og havde stor andel i, at hullet op til Aalborg blev minimeret til to mål.
Aalborg Håndbold i guldrus efter kampen.
Hjemmeholdet gik til pause foran med 17-15.
Halvlegens sidste mål blev sat ind af Aalborgs bedste, Janus Smarason, der hamrede et langskud op i netmaskerne.
Smarason tog fat, hvor han slap, da anden halvleg blev fløjtet i gang og scorede det første mål.
I alt blev den 24-årige islænding noteret for ni mål i kampen.
Og Aalborg blev ved med at presse på - især landsholdets forsvarsgeneral Henrik Mølgaard tog et stort ansvar.
Samtidig fortsatte GOG med at lave fejl og sakkede mere og mere bagud på måltavlen.
Med seks minutter tilbage af kampen var fynboerne to mand i undertal og brændte et straffekast, og så var muligheden for et nyt comeback ikke længere i sigte.
Endnu en gang må GOG vente på guldmedaljerne, som holdet senest vandt i 2007, mens den nordjyske jubel til gengæld kunne bryde ud i Gigantium.
/ritzau/FacebookTwitterKopier linkEmner:Aalborg|GOG Håndbold|Aalborg Håndbold|Håndbold|Lasse Møller (håndboldspiller)




https://www.dr.dk/musik/phil-collins-koncert-i-danmark-kaldes-verdens-daarligste-nu-svarer-arrangoeren-igen

MusikPhil Collins' koncert i Danmark kaldes 'verdens dårligste': Nu svarer arrangøren igenMusiklegendens koncert i Aarhus får massiv kritik.
Mange Facebook-brugere var vrede over deres oplevelse i Aarhus.
Af Michelle From Hoxer09.
juni 2019 kl.
17.
02Bemærk: artiklen er mere end 30 dage gammelLæs op- Tak for verdens dårligste arrangement!
Kritikken på Facebook er massiv, efter musiklegenden Phil Collins lørdag aften optrådte i Aarhus.
Flere end 40.
000 mennesker havde fundet vej til Ceres Park & Arena, hvor den britiske hitsanger gav koncert - og det var åbenbart en blandet fornøjelse, hvis man skal tro kommentarerne på Facebook-begivenheden:- SKAM jer Ceres Park & Live Nation - at gamble med vores ve & vel for profitten skyld stinker!
- Kæmpe kaos i Ceres Park!
Selvfølgelig ikke for mangeDet var især problemer med at komme til og fra toiletter og barområder, som skabte kaos og utryghed blandt nogle af koncertgæsterne.
Og flere Facebook-brugere beskyldte simpelthen arrangørerne for ikke at have styr på sikkerheden blandt de mange gæster.
Det afviser Live Nation, som stod for arrangementet dog fuldstændigt.
Vi har selvfølgelig ikke lukket for mange publikummer in - og vores stewards har også oplyst folk om at bevæge sig andre steder hen på plænensvar fra Live Nation- Sikkerheden ved vores koncerter er vores højeste prioritet, og vi er i kontakt med de relevante myndigheder og følger deres anvisninger, udtaler Live Nation i et skriftligt svar.
I 2016 gav en AC/DC-koncert samme sted, arrangeret af Live Nation, mødt med en lignende kritik.
Ifølge Ceres Park & Arenas hjemmeside er de godkendt til 50.
000 koncertgæster - og Live Nation mener derfor ikke, der var for mange publikummer tilstede lørdag aften.
- Vi har selvfølgelig ikke lukket for mange publikummer ind, og vores stewards har også oplyst folk om at bevæge sig andre steder hen på plænen - for der var områder med masser af plads, skriver Live Nation, som også hæfter sig ved, at der også er kommet rosende kommentarer og opslag til eventet på Facebook.
Til B.
T.
siger vagtchef ved Østjyllands Politi, Jens Rønberg, at de opkald, man fik her, ikke gav anledning til at sende mandskab afsted til koncerten.
Noget om snakkenÉn af de koncertgæster, der oplevede 68-årige Phil Collins fra plænen, var Jesper Raab.
Der er noget om snakken, det er ikke grebet ud af den blå luft.
Jesper Raab, koncertgæst og redaktør i DRHan oplevede ikke problemer under selve koncerten, som han nød.
Men han kan godt genkende kritikken af forholdene, da koncerten var ovre:- Der er noget om snakken, det er ikke grebet ud af den blå luft, siger Jesper Raab, som er redaktør i DR - og flittig koncertgænger.
- Jeg følte mig ikke utryg, men jeg vil sige, at jeg har været til lignende koncerter andre steder, hvor det var noget mere velfungerende.
På vej ud opstod tanken da, om de havde tilladt lige lovligt mange mennesker.
Og det var også noget, der blev talt om blandt publikum.
Jesper Raab var ikke selv i bil til koncerten, men bemærkede de lange bilkøer, da han forlod koncertstedet.
Under al kritikAt folk var fanget i timelange køer efter koncerten er også noget af det, der bliver nævnt flere gange på Facebook.
En bruger skriver blandt andet:- I får simpelthen første pladsen i være VERDENS DÅRLIGSTE ARRANGØR!
Logistikken i forbindelse med Phil Collins koncerten har været under al kritik.
Alt for mange mennesker på plænen, I lukker for udgangen fra plænen, da koncerten er slut.
Og nu har vi siddet i vores bil i TO TIMER og ikke rykket os en millimeter.
Og vi ved ikke hvorfor?
!
?
Under AL KRITIK!
Live Nation oplyser, at publikum må forvente 'længere rejsetid' ved arrangementer af den størrelse.
- Vi beklager at nogen har måttet sidde fast på en parkeringsplads i op til to timer.
Det var dog heldigvis kun den ene af de nærliggende parkeringspladser, at dette har været tilfældet for, skriver de og påpeger, at de forud for koncerten havde oplyst i infomails om 'alternative parkeringsmuligheder i Aarhus midtby'.
Hvorvidt kritikken fra de mange Facebook-brugere giver anledning til ændringer ved lignende koncerter, oplyser Live Nation ikke.
Den næste af slagsen er amerikanske Toto, der giver koncert i Ceres Park & Arena den 23.
juni.
FacebookTwitterKopier linkEmner:Aarhus Idrætspark|Facebook|Aarhus|Havebrug|Jylland




https://www.dr.dk/nyheder/regionale/nordjylland/lolland-og-jammerbugt-i-sag-mod-staten-vi-vil-have-de-penge-vi-er

NordjyllandLolland og Jammerbugt i sag mod staten: 'Vi vil have de penge, vi er snydt for'Om ti dage bliver staten stævnet, fordi de rige kommuner ikke har givet nok til de fattige.
I Jammerbugt Kommune har man mistet 36 millioner over to år, vurderer kommunen selv.
Af Klaus Videbæk og Amal Guerdali09.
juni 2019 kl.
16.
38Bemærk: artiklen er mere end 30 dage gammelLæs opKigger man på tværs af landet, så er det vidt forskelligt, hvor meget de enkelte kommuner formår at hive ind i skatter og indtægter fra sine borgere.
Det betyder i udgangspunktet, at nogle kommuner er væsentligt dårligt stillede end andre, når det gælder børnehaver, skoler og ældrepleje.
Det skal det såkaldte udligningssystem, hvor de rigeste kommuner giver penge videre til de fattigste, råde bod på.
Men 19 kommuner har været så utilfredse med omfordelingen, at de om cirka ti dage officielt stævner staten for at have fordelt pengene skævt.
Forrest i søgsmålet står kommunerne Lolland og Jammerbugt, som skal fungere som en slags prøveklud for de øvrige kommuner og være de første til at lægge sag an.
- Det er sådan set helt naturligt, at vi står i front for den sag her, siger borgmester i Jammerbugt Kommune Mogens Gade (V).
- Vi har igennem rigtig mange år været en aktiv spiller i forhold til at sikre rimelig udligning i Danmark, og det er stadig det, vi arbejder meget, meget seriøst på.
Har mistet 36 millioner kronerKommunerne bag søgsmålet mener, at de har mistet flere hundrede millioner kroner.
Knasten i systemet er, at det ikke på tilstrækkelig vis har taget højde for udlændinges uddannelsesniveau, hvilket har givet flere af hovedstadskommunerne flere penge end berettiget på bekostning af flere af landkommunerne.
Det er blevet justeret med virkning fra 2019.
Men for Jammerbugt Kommune er det ikke nok.
Her har man regnet sig frem til, at man har mistet 36 millioner kroner bare for 2017 og 2018 i det tidligere udligningssystem.
Vil have sagerne direkte for landsrettenMen der er begrundet håb for, at søgsmålet kan rette op på tingene, mener Mogens Gade (V).
- Vi tror jo, at retfærdigheden kommer til at ske fyldest i retssalen, så vi får tilkendt de penge, som vi er blevet snydt for.
Hvis ikke det sker, håber vi, at det vil ende som en politisk sag, hvor Folketingets partier nu her efter valget sætter sig sammen, siger han.
Når det i første omgang er to og ikke 19 kommuner, der skal prøve kræfter i en retssag mod staten, så sker det for at gøre processen mere smidig.
Det forklarer Anker Laden-Andersen, partner i advokatfirmaet Hjulmand Kaptajn, som skal føre kommunernes sager.
- På den her måde undgår vi at lave bevisførelse for hver eneste kommune med afhøring af repræsentanter fra hver kommune.
Vi koncentrerer os om to kommuner, der er repræsentative og at få deres sager prøvet.
Deres sager vil med sikkerhed også influere på de andre sager, siger Anker Laden-Andersen.
Hjulmand Kaptajn vil søge om, at få sagerne indbragt direkte for landsretten, da de er af principiel karakter.
FacebookTwitterKopier linkEmner:Mogens Gade (politiker)|Venstre|Jammerbugt Kommune|Lolland|Retsvæsen




https://www.dr.dk/nyheder/politik/folketingsvalg/joachim-b-olsen-der-var-et-oenske-nogle-om-jeg-skulle-vaere-politisk

FolketingsvalgJoachim B.
Olsen: 'Der var et ønske for nogle om, at jeg skulle være politisk leder'Den nu tidligere folketingsmedlem ønskede dog på intet tidspunkt at gå efter posten.
Joachim B.
Olsen mener, at Alex Vanopslagh er det rigtige valg som ny politisk leder.
Af Emil Søndergård Ingvorsen09.
juni 2019 kl.
16.
46Bemærk: artiklen er mere end 30 dage gammelLæs opDen nyudnævnte politiske leder for Liberal Alliance, Alex Vanopslagh, var ikke det eneste navn på blokken blandt Liberal Alliances medlemmer.
For selv om Joachim B.
Olsen, 42, ikke blev genvalgt til Folketinget, så var der kræfter i partiet, som ønskede, at han skulle lede partiet.
Det bekræfter Joachim B.
Olsen over for DR Nyheder.
- Der var et ønske for nogle om, at jeg skulle være politisk leder.
Læs også:Alex Vanopslagh bliver Liberal Alliances nye politiske leder- Jeg har dog ikke selv haft noget ønske om det.
Det skyldes, at jeg ikke mener, at man skal hive ledere ind ude fra.
Det er sådan noget, som skaber politikerlede, siger han og fortsætter:- Vælgernes dom var klar.
Jeg kom ikke ind i Folketinget.
Og den der skal være politisk leder, skal være valgt af et folkeligt mandat, så jeg har intet ønske haft om at blive hevet ind som politisk leder.
Det var Ekstra Bladet som i går kunne fortælle, at der var kræfter i Liberal Alliance, som havde udset sig Joachim B.
Olsen til at overtage stafetten fra Anders Samuelsen, som heller ikke blev genvalgt til Folketinget.
Alex Vanopslagh er den nye politiske leder af Liberal Alliance.
Vælgerlussing helt på sin pladsKort efter Ekstra Bladet havde publiceret sin artikel, gik Joachim B.
Olsen til tasterne på Facebook og udtrykte fuld opbakning til den 27-årige Alex Vanopslagh som ny politisk leder.
Efter det nu er blevet officielt, at det netop er Vanopslagh, som overtager posten, uddyber Joachim B.
Olsen, hvorfor han mener, at det er netop ham, som skal lede partiet.
Alex er både skarp, retorisk meget dygtig og ideologisk velfunderet.
Joachim B.
Olsen- For det første så er han ikke en del af beslutninger, der har ført til, at vores troværdighed har lidt et stort knæk.
Blandt andet det at gå i regering og de ultimative krav, som der ikke blev fulgt op på.
- Derfor var vælgerlussingen helt på sin plads.
Derfor er det helt rigtigt, at det er ham, der bliver leder og ikke nogen af dem, som var med til at tage de beslutninger, siger Joachim B.
Olsen.
Når du siger det på den måde, er det så en kritik af Simon Emil og Samuelsen og den måde, de har forvaltet partiet på de seneste år?
- Nej, men det er helt åbenlyst, når man ser valgresultatet, at de beslutninger ikke var de rigtige for partiet.
Det er en historisk stor vælgerlussing, og jeg synes egentlig også, at den er fortjent.
Ledelsen tog beslutninger, som de skulle, de viste sig bare at være forkerte, siger han.
Se og hør herunder, hvad Alex Vanopslagh siger om sin nye titel.
Retorisk dygtig og ideologisk velfunderetNu er det dag ét for Liberal Alliance, som siger den nyudnævnte leder siger til DR Nyheder.
Og når Joachim B.
Olsen skal sætte ord på Alex Vanopslaghs kvalifikationer, så skorter det ikke på superlativerne.
For selv om det er en stor opgave at træde direkte ind som politisk leder uden tidligere erfaring fra Folketinget, så er det nu tidligere folketingsmedlem sikker på, at Vanopslagh nok skal vokse i rollen.
- Alex er både skarp, retorisk meget dygtig, ideologisk velfunderet og så har han både erfaring med organisationsarbejde som formand for Liberal Alliances Ungdom og med pragmatisk politik for kommunalbestyrelsen i København, siger han og fortsætter:- Jeg er sikker på, at han kan løfte partiet.
Ikke alene selvfølgelig, men sammen med de andre, og det er han også meget bevidst om.
Joachim B.
Olsen har endnu ikke besluttet, om han vil blive i politik.
Først skal valgresultatet lige synkes.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Ekstra Bladet|Folketinget|Valg og folkeafstemninger




https://www.dr.dk/sporten/cykling/dansk-udbryder-hentet-500-meter-foer-maal-i-dauphine

CyklingDansk udbryder hentet 500 meter før mål i DauphinéEdvald Boasson Hagen sejrede i byen Jussac, hvor Magnus Cort længe lignede et godt vinderbud.
Magnus Cort blev hentet til sidst.
09.
juni 2019 kl.
14.
47 | opdateret 09.
juni 2019 kl.
14.
58Bemærk: artiklen er mere end 30 dage gammelLæs op500 meter fra mål på 1.
etape af Critérium du Dauphiné døde Astana-danskeren Magnus Corts chancer for en etapesejr, da blev hentet sammen med sine to medudbrydere.
I stedet skød Dimension Datas hurtige nordmand Edvald Boasson Hagen frem i det kraftigt decimerede felt og snuppede etapesejren i spurten.
Det blev dog til en smule dansk hyldest i målområdet, hvor Casper Pedersen (Sunweb) modtog bjergtrøjen efter søndagens strabadser.
På en kølig fransk sommerdag var de danske ryttere opsatte på at vise sig frem fra start.
Da et udbrud på seks mand kørte afsted efter få kilometer, havde halvdelen rødbedefarvet pas.
Læs også:Den ecuadorianske overraskelse er fuldendt: Vinder Giro d'Italia samletMagnus Cort, Casper Pedersen og Niklas Eg (Trek) slap væk sammen med Oliver Naesen (AG2R), Francis Doubey (Wanty) og Julien Vermote (Dimension Data).
Aldrig længere væk end tre minutterPå toppen af første bjerg havde udbruddet et forspring på over tre minutter, men større blev det heller ikke.
Det samlede klassement efter 1.
etape af Critérium du DauphinéEdvald Boasson Hagen (Norge)Philippe Gilbert (Frankrig) +0.
00Wout Van Aert (Belgien) +0.
00Nils Politt (Tyskland) +0.
00Gregor Mühlberger (Østrig) +0.
00Sonny Colbrelli (Italien) +0.
00Jonas Koch (Tyskland) +0.
00Alexey Lutsenko (Kasakhstan) +0.
00Benoît Cosnefroy (Frankrig) +0.
00Michal Kwiatkowski (Polen) +0.
00De 142 kilometer fra Aurillac til Jussac var en kuperet omgang med fem stigninger afsluttende med to ture på en længere rundstrækning.
I feltet var det næsten udelukkende Bora-holdet, som forestod føringsarbejdet hele dagen.
Det gav udmærkede overlevelsesmuligheder for udbruddet, hvorfra Julien Vermote faldt fra rimelig tidligt.
Magnus Cort ville med sine sprintfærdigheder være et godt bud på en etapevinder, hvis det holdt hjem.
Casper Pedersen havde en tydelig mission fremme, hvor han sugede point til i bjergspurterne, og efter fire af dagens fem stigninger stod det klart, at han ville få bjergtrøjen efter etapen.
Nordmand vandtMed 30 kilometer til mål var forspringet nede på halvandet minut, og på anden og sidste tur op ad kategori 2-stigningen Cote de Roquenatou godt 20 kilometer fra mål øgede Quick-Step tempoet i feltet gevaldigt.
Eg, Pedersen og Doubey faldt fra i front og blev hurtigt opslugt af feltet, mens Cort og Naesen fik selskab af Lotto Soudals Bjorg Lambrecht og holdt sig i front med 20 sekunder.
500 meter fra mål kom det decimerede felt dog brølende forbi, og her var Boasson Hagen stærkest.
/ritzau/FacebookTwitterKopier linkEmner:Edvald Boasson Hagen (cykelrytter)|Magnus Cort (cykelrytter)|Quick-Step Team|Cykelsport|Bora-Hansgrohe




https://www.dr.dk/nyheder/udland/tyske-specialhunde-skal-finde-ofre-baadulykke-i-budapest

UdlandTyske specialhunde skal finde ofre for bådulykke i Budapest19 omkomne er bjærget efter dødelig bådulykke på Donau i sidste uge.
Ni personer er stadig savnet.
Særligt trænede hunde skal hjælpe med at finde de sidste omkomne ved ulykke i Budapest.
Af Louise Brodthagen Jensen og Kasper Duncan Gram (video)09.
juni 2019 kl.
15.
48Bemærk: artiklen er mere end 30 dage gammelLæs opNi personer er stadig savnet efter en dødelig bådulykke i Ungarns hovedstad, Budapest, og nu får eftersøgningsholdet assistance fra den tyske by Freiburg.
Særligt trænede hunde skal hjælpe med at finde de sidste omkomne.
Hundene er en del af en eftersøgningsenhed (DRW Suchhundestaffel) og er specialiserede i netop at søge i vandområder.
De bliver derfor indsat i eftersøgningen langs bredden af den sydlige del af Donau-floden nær byerne Paks og Dunaujvaros syd for Budapest.
- Vi lærer hundene at finde personer under vandet.
De kan lugte dem og gennem deres adfærd vise os, hvor personerne kan være, siger Julia Roberts, der er en del af det tyske redningshold.
Politiet i Ungarn har bjærget 19 af de i alt 28 personer, som omkom, efter at turbåden "Hableany", på dansk "Havfruen", kolliderede med cruiseskibet "Viking Sigyn" ved Magrethe-broen nær den ungarske parlamentsbygning.
Turbåden med 33 sydkoreanske turister samt to ungarske besætningsmedlemmer kæntrede og sank omgående, og siden har både ungarske og sydkoreanske dykkere søgt efter de 28 personer, som omkom i ulykken.
Den kraftige strøm i Europas længste flod og længere tids regnvejr har dog besværliggjort eftersøgningen i Donau.
Kaptajnen for det norsk-ejede krydstogtskib "Viking Sigyn", en 64-årig ukrainsk mand, er blevet anholdt og sat i forbindelse med en anden skibsulykke, der fandt sted i Holland i april.
Men selvom manden var ombord på skibet "Viking Idun" i Holland, var han ikke skibets kaptajn, oplyser en talsmand for Viking Cruises til nyhedsbureauet Reuters.
Det er stadig uklart, hvad eller hvem der forårsagede ulykken i sidste uge.
Læs også:Kaptajn på ulykkesskib i Budapest er også mistænkt i HollandFacebookTwitterKopier linkEmner:Budapest|Ulykker|Holland|Tyskland|Turisme




https://www.dr.dk/nyheder/kultur/gaming/efter-heftig-kritik-fra-fans-populaert-spil-slaar-tilbage

GamingEfter heftig kritik fra fans: Populært spil slår tilbageEt af årets største spil har været i modvind, men er nu klar med svar på tiltale.
Spillet 'Apex Legends' har været kritiseret for mangel på nyt indhold.
Det laver udviklerne om på nu.
(© EA/Respawn)Af Lasse Kjær Christiansen09.
juni 2019 kl.
12.
05Bemærk: artiklen er mere end 30 dage gammelLæs opDet startede som en eksplosiv succes, men har på det seneste lignet mere og mere en fuser.
Vi taler om et af årets største skydespil, 'Apex Legends', der de seneste måneder har været ramt af kritik fra fans.
Den største kritik er gået på, at udviklerne ikke har opdateret spillet med nyt indhold løbende, og det har gjort spiloplevelsen kedelig og ensformig.
Læg så dertil nogle tekniske udfordringer samt et hav af vrede fans på nettet - og resultatet bliver et drastisk fald i omsætning for spillet.
Men nu er spilfirmaerne EA og Respawn, der står bag 'Apex Legends', klar med svar på tiltale og løfter sløret for helt nyt indhold med en ny karakter, nye skins og et helt nyt våben.
'Apex Legends' er et battle royale-spil, hvor 60 spillere kæmper til sidste overlevende i hold af tre på en bane, der gradvist bliver mindre og mindre, og det giver nogle drabelige og højintense kampe.
Spillere har tidligere kunnet vælge mellem ni forskellige karakterer, men nu introduceres en tiende karakter ved navn Wattson.
Wattsons særlige evne er mulighed for at sætte elektriske hegn op rundt omkring på banen i 'Apex Legends'.
(© EA/Respawn)- Vi ville skabe en karakter i 'Apex Legends', der kunne modstå den meget aggressive spillestil, vi ser i spillet.
Ideen med Wattson er, at man kan drage fordel af planlægning, kendskab til banen og samarbejdet med dit hold, forklarer Griffin Dean, spildesigner hos Respawn, til EA's pressekonference i Los Angeles.
Wattson kan sætte hegn op rundt omkring i banen, ligesom hun kan opsætte et våben, der kan nedskyde indkommende granater fra fjender.
Udover Wattson-karakteren tilføjer udviklerne et helt nyt våben til 'Apex Legends' ved navn L-Star.
Våbnet er kendte fra det succesfulde spil 'Titanfall 2', som Respawn også står bag.
Det nye våben vil være et af de kraftigste i spillet.
(© EA/Respawn)- Det er et ekstremt kraftfuldt våben, forklarer Drew McCoy, der er producer på 'Apex Legends'.
Nyt Fifa og Star Wars-spil er også på vejUdover 'Apex Legends'-indholdet har EA også afsløret en masse andre nyheder til forventningsfulde spilfans.
Det kommer næppe som nogen overraskelse, men 'Fifa 20' er på vej - og bringer en helt ny spilform med sig.
For første gang nogensinde kan spillerne skrue tiden tilbage til tiderne med gadefodbold, hvor mange af de største fodboldstjerner startede deres karriere.
I 'Fifa 20' kan man hoppe i en tidsmaskine og skrue tiden tilbage til før fodboldstjernerne ramte det glamourøse liv og de gigantiske stadioner.
(© EA)Udover 'Fifa 20', der udkommer til september, kunne EA også fremvise de første spilsekvenser fra spillet 'Star Wars Jedi: Fallen Order'.
Et spil, der har været centrum for massiv hype, siden det blev præsenteret.
Spillet er skabt af de samme udviklere som 'Apex Legends', og det er en helt ny retning for spilstudiet med et stort historiebaseret spil.
- 'Star Wars Jedi: Fallen Order' repræsenterer en helt ny genre for Respawn.
Jeg tror, de gør det for at udfordre sig selv, har chefredaktør for GameReactor.
dk, Magnus Groth-Andersen, tidligere forklaret til dr.
dk.
Om det viser sig at være en god idé, får vi at se den 15.
november, når 'Star Wars'-spillet udgives.
Så snart der står 'Star Wars' på enten en film eller et spil, er forventningerne altid skyhøje.
Og det samme gør sig naturligvis også gældende for det kommende 'Star Wars Jedi: Fallen Order', der udkommer senere i år.
(© EA)FacebookTwitterKopier linkEmner:Computerspil|Fodbold|Los Angeles|FIFA




https://www.dr.dk/nyheder/viden/teknologi/nyt-computerprogram-kan-forudsige-om-hollywood-skuespillere-faar-succes

TeknologiNyt computerprogram kan forudsige om Hollywood-skuespillere får succes eller ejHar en skuespiller ikke fået succes tidligt i karrieren, kommer det nok aldrig til at ske.
Dwayne "The Rock" Johnson er en af de skuespillere, der virkelig har fået succes igennem en lang periode.
Noget algoritmen sandsynligvis ville kunne forudse.
REUTERS/Andrew Kelly Af Jeppe Kyhne Knudsen09.
juni 2019 kl.
15.
01Bemærk: artiklen er mere end 30 dage gammelLæs opSkuespil-faget er en af de brancher i USA med den allerhøjeste arbejdsløshed.
Omkring 90 procent går ledige og venter på den næste film eller tv-serie-rolle.
Og for nogen kommer det store gennembrud aldrig.
Får du ikke et såkaldt “gyldent år” - et år, hvor de helt rigtige roller bare vælter ind - er der større sandsynlighed for, at du som skuespiller ender som en døgnflue.
Det viser et stort forskningsprojekt, som forskere fra Queen Mary Universitetet i London, lige har udgivet tidsskriftet Nature Communications.
Ved at analysere 2,4 millioner skuespilleres karriereforløb, er det lykkedes forskerne at finde fællestræk for dem, der får lange og succesfulde liv i rampelyset, og dem der hurtigt forsvinder i glemslen.
Og det viste sig, at de skuespillere, der har haft et godt år - det såkaldte gyldne år - tidligt i deres karriere, havde større sandsynlighed for at få en lang karriere på toppen.
Ud fra den viden har forskerne så programmeret en algoritme, der kan kigge på nutidige skuespilleres karrierer og forudse, om de styrer mod stjernerne eller glemslens tåger.
Forskerne har støvsuget IMDB for dataTakket være den store filmdatabase på nettet www.
imdb.
com har forskerne kunnet trække store mængder data ud, som de har brugt til at programmere og fodre deres algoritme med.
De har kigget på skuespillere helt tilbage til filmmediets fødsel i 1888 og så frem til 2016.
Ved hver skuespiller har de registreret, hvor mange roller de havde per år, om der var år, hvor de ikke havde nogen krediteringer på IMDB, og hvilket år, de havde deres allersidste rolle.
På den måde kunne forskerne sammenligne skuespillernes karrierer med hinanden, og det synliggjorde en række mønstre.
Heriblandt at mændene generelt havde det lettere end kvinderne.
Mandlige skuespillere har det lettereDet er dog de færreste skuespillere, der rent faktisk får en lang karriere.
Næsten 70 procent af de mere end to millioner skuespillere, forskerne kiggede på, endte med at have en karriere på under et år.
De skuespillere, der klarer skærene og ender med at få længere karrierer, har dog stadig et arbejdsliv præget af henholdsvis travle og sløve perioder; såkaldte varme og kolde stimer.
Og de kolde stimer rammer de kvindelige skuespillere hårdere.
De kvinder, der ikke er “one-hit-wonders”, får generelt kortere karrierer end deres mandlige modstykker.
Og sandsynligheden for, at en kvinde kommer tilbage efter en kold stime, er markant lavere.
Kigger man på film- og serielandskabet er det måske ikke så overraskende, da det længe har været kendt, at der er langt flere roller til midaldrende mænd end kvinder.
Algoritmen rammer næsten altid pletI den store mængde af data opdagede forskerne også et par andre spøjse mønstre.
De kunne nemlig se, at en skuespiller, der var på vej mod en varm stime, gennemsnitligt havde flere roller i perioden lige op til.
Og på samme måde var der et markant fald i antallet af roller efter den varme stime.
Med fundet af de mønstre fik forskerne en idé.
Måske kunne de bygge en algoritme, der kunne forudse, om en skuespiller var på vej mod en varm stime eller om karrieren var ved at fise ud.
Det lykkedes for forskerne.
Deres algoritme gætter rigtigt hele 85 procent af tiden - og faktisk tror forskerne, ifølge det amerikanske medie Discover, at de kan finpudse den, så den gætter rigtigt endnu oftere.
Forskerne har dog af moralske årsager ikke haft lyst til at frigøre algoritmen, så folk kan bruge den på aktive skuespillere.
Det kunne jo gå ind og påvirke deres karrierer og dermed ødelægge algoritmen.
FacebookTwitterKopier linkEmner:Teater|Videnskab|London|USA|Queen




https://www.dr.dk/nyheder/politik/folketingsvalg/oestergaard-staar-fast-paa-aftale-som-blokerer-mette-frederiksens

FolketingsvalgØstergaard står fast på aftale, som blokerer Mette Frederiksens pensionsplanDer er stadig et flertal bag en aftale om seniorpension.
Af Emil Søndergård Ingvorsen09.
juni 2019 kl.
14.
05Bemærk: artiklen er mere end 30 dage gammelLæs op- Vi synes ikke, at vi kan se perspektiverne i det, Socialdemokratiet har lagt frem med deres pensionsudspil, som vi sådan set stadig ikke helt ved, hvad er.
Men prøv og hør: Vi går også til forhandlinger i dag (fredag, red.
), og det starter der.
Sådan sagde Radikale Venstres næstformand Sofie Carsten Nielsen i går til Politiken.
Og da Radikale Venstres politiske leder Morten Østergaard i dag forlod regeringsforhandlingerne med Mette Frederiksen og Socialdemokratiet, gentog han den parole.
- Vi gik til valg på en seniorpensionsaftale, som blandt andet nedsatte et udvalg, der skal se på fremtidens pensionssystem, når folk rammer 70 år, sagde Morten Østergaard, der også pointerede, at de ikke havde talt pension under dagens forhandlinger.
Læs også:Østergaard til V og S: Drop valgkampsretorikken om pension - og lav aftale med os- Det har ikke været en del af forhandlingerne i dag, og det er nok fordi, at den seniorpensionsordning, vi er en del af, består.
Flertal bag seniorpensionMorten Østergaard henviser til den aftale om en seniorpension, som partiet indgik med regeringen og Dansk Folkeparti før valget.
Aftalen giver nedslidte mulighed for at trække sig tilbage fra arbejdsmarkedet seks år før andre, og de får forbedret deres muligheder for at arbejde på nedsat tid i et fleksjob.
Det har ikke været en del af forhandlingerne i dag, og det er nok fordi, at den seniorpensionsordning, vi er en del af, består.
Morten ØstergaardFor at få udbetalt seniorpensionen skal man have en individuel vurdering af ens arbejdsevne, hvor det kræves, at man har seks år eller færre til folkepensionsalderen, at man har arbejdet i 20-25 år, og at man har en arbejdsevne på 15 timer eller mindre.
Denne aftale er der stadig et flertal for efter valget, da den nu forhenværende regering og Dansk Folkeparti også stadig står bag den.
Socialdemokratiets store slagnummerHermed ser det særdeles svært ud for Socialdemokratiet at få flertal for et af deres helt store slagnumre før og under valgkampen.
Partiet gik nemlig til valg på at en differentieret pensionsalder.
De vil hvert år afsætte tre milliarder kroner til, at de mest nedslidte på arbejdsmarkedet skal kunne trække sig tilbage før tid, uden at deres arbejdsevne forinden skal vurderes.
Socialdemokratiet har endnu ikke lagt sig fast på, hvilke faggrupper der skal have denne lovfæstede ret, da det er noget, som først skal forhandles med arbejdsmarkedets parter.
Deres udgangspunkt er dog, at man skal have været på arbejdsmarkedet i mindst 40 år, og at man har haft et hårdt fysisk arbejde.
- Det er klart, at det her forslag retter sig primært mod de, der har flest år på arbejdsmarkedet og det hårdeste arbejdsmiljø: Sosuassistenter, hjælpere, folk, der arbejder på slagterier, og bygningsarbejdere.
Men der vil også være nogle sygeplejersker og pædagoger, der kan blive omfattet af det her, sagde S-formand Mette Frederiksen til DR Nyheder, da de præsenterede udspillet 'De mest nedslidte fortjener også en værdig pension'.
Hør også, hvad Pernille Skipper (EL) sagde, da hun gik ind til forhandlingerne:FacebookTwitterKopier linkEmner:Enhedslisten|Mette Frederiksen (politiker)|Pernille Skipper (politiker)|Socialdemokraterne|Arbejdsmarked




https://www.dr.dk/nyheder/politik/folketingsvalg/alex-vanopslagh-bliver-liberal-alliances-nye-politiske-leder

FolketingsvalgAlex Vanopslagh bliver Liberal Alliances nye politiske leder27-årig nyvalgt folketingsmedlem bliver ny politisk leder af Liberal Alliance.
Af Emil Søndergård Ingvorsen og Kevin Ahrens09.
juni 2019 kl.
14.
14 | opdateret 09.
juni 2019 kl.
14.
32Bemærk: artiklen er mere end 30 dage gammelLæs op27-årige Alex Vanopslagh bliver ny politisk leder af Liberal Alliance og afløser hermed Anders Samuelsen på posten.
Det bekræfter Liberal Alliance i en pressemeddelelse.
- Jeg er glad, ydmyg og beæret over, at en enig folketingsgruppe har peget på mig som ny politisk leder, siger den nye politiske leder og fortsætter.
- Vi har et stort arbejde foran os med at genoprette tilliden til Liberal Alliance.
Vi skal tage fat på et nyt kapitel og genoptage den liberale værdikamp.
Det arbejder glæder jeg mig til at være i spidsen for.
Læs også:Flertallet på plads: Vanopslagh står til at blive ny LA-lederAlex Vanopslagh blev ved valget onsdag valgt ind i Folketinget for første gang.
Derimod blev Anders Samuelsen ikke genvalgt og gik dagen efter af som politisk leder.
Jeg har faktisk også fået en masse beskeder fra tidligere medlemmer, der skriver, at de gerne vil melde sig ind igen, hvis jeg viser politisk lederskab.
Alex VanopslaghI går blev vejen så for alvor banet for Vanopslagh, da det kom frem, at de tre resterende medlemmer af Liberal Alliances folketingsgruppe alle pegede på ham som ny politisk leder.
Stor opbakning fra baglandetDen 27-årige fortæller til DR Nyheder, at han har oplevet en massiv opbakning fra partiets bagland de seneste dage.
- Jeg har faktisk også fået en masse beskeder fra tidligere medlemmer, der skriver, at de gerne vil melde sig ind igen, hvis jeg viser politisk lederskab, siger han.
Blandt andet stod partiets ungdomsformand Signe Bøgevald Hansen frem og pegede på netop Vanopslagh, som manden, der skal genrejse partiet, efter at de gik markant tilbage ved valget og kun netop klarede spærregrænsen.
Og politisk genrejsning står som absolut nummer et på den nye politiske leders to do-liste.
- Vi er blevet enige om, at jeg er den rette til at sige, at nu starter vi et nyt kapitel i Liberal Alliance.
Det her er dag et, og nu skal vi genrejse det her parti og i øvrigt også genrejse det borgerlige Danmark, siger Alex Vanopslagh og fortsætter:- Det er der også brug for.
Vi skal ud og rykke nogle holdninger og forhåbentligt skabe politiske resultater de næste fire år.
Chokeret over Samuelsens afgangEfter Samuelsen gik af, har der i medierne været flere andre navne i spil.
Partiets naturlige kronprins, Simon Emil Ammitzbøll-Bille, afviste dog, at han ville gå efter posten.
I går lød samme melding fra Joachim B.
Olsen, efter at Ekstra Bladet via anonyme kilder havde bragt hans navn frem.
Vi har mistet vores partistifter, som vi kan takke for, at vi er her i dag.
Det har vi været chokerede over, og vi har skullet sunde os.
Alex VanopslaghIfølge Vanopslagh har processen om posten som politisk leder dog været helt og aldeles udramatisk.
Det samme kan dog ikke siges om onsdagens valg, som var lidt af et chok for det forhenværende regeringsparti.
- Det er kommet bag på os alle, at vi fik det valg, vi fik.
Det har gjort ondt.
Vi har mistet markante profiler, der har betydet enormt meget for det liberale Danmark og Liberal Alliance, siger den nye politiske leder, der også sender en tak til sin forgænger og medstifter af partiet, Anders Samuelsen.
- Vi har mistet vores partistifter, som vi kan takke for, at vi er her i dag.
Det har vi været chokerede over, og vi har skullet sunde os.
27-årige Vanopslagh er også medlem af Københavns Borgerrepræsentation.
Han er desuden tidligere formand for Liberal Alliances ungdom.
FacebookTwitterKopier linkEmner:Alex Vanopslagh (politiker)|Anders Samuelsen (politiker)|Liberal Alliance|Ekstra Bladet|Lokalpolitik




https://www.dr.dk/sporten/haandbold/herreligaen/lars-krogh-jeppesen-maalvogterne-kommer-til-afgoere-dm-finalen

HerreligaenLars Krogh Jeppesen: Målvogterne kommer til at afgøre DM-finalenSøndag spilles den sidste DM-finale i herrehåndbold, og den bliver afgjort af manden i målet, vurderer DR's håndboldekspert.
Der blev gået til stålet i de to første finaleopgør, og det samme formodes at blive tilfældet i den tredje og afgørende kamp søndag eftermiddag.
Af Rasmus Dalgaard09.
juni 2019 kl.
12.
56Bemærk: artiklen er mere end 30 dage gammelLæs opNår den afgørende DM-finale i herrehåndbold søndag eftermiddag skal afgøres, så bliver de nye danmarksmestre det hold, som har den bedste mand i målet.
Det vurderer DR Sportens håndboldekspert, Lars Krogh Jeppesen.
- Jeg forventer, at en af målvogterne brænder et brag af en kamp af, og så er det selvfølgelig afgørende, hvem det bliver.
Det første finaleopgør vandt GOG i Aalborg med cifrene 33-30, mens Aalborg torsdag sejrede 32-31 i returopgøret.
To tætte kampe, som kunne have fået et andet udfald, hvis målvogternes redningsprocent havde sneget sig højere op end de 27 procent, som det var tilfældet.
- Hvem af målvogterne begynder for alvor at tage med hænder?
Den højeste redningsprocent i de første opgør var på 27 procent, og det er lave redningsprocenter i forhold til resten af sæsonen, siger Lars Krogh.
Læs også:Aalborg tvinger GOG ud i en tredje DM-finale efter håndbolddrama- Havde man haft en målvogter i en af de andre finaler, som stod med en redningsprocent på 40, så var det blevet udslagsgivende.
GOG skal rejse sig efter nederlagI det andet finaleopgør så det længe ud til, at GOG blev nye danmarksmestre.
Med et kvarter igen førte fynboerne 25-22, men så gik det galt, og Aalborg tog sejren med et enkelt mål.
- GOG har forhåbentligt arbejdet hårdt på det mentale efter det, der skete forleden.
Det er hårdt at være så tæt på at have Aalborg nede i sækken, men ikke formå at få den lukket.
De blev uskarpe og gik helt ned, siger Lars Krogh.
- Så der må have ligget et enormt arbejde for træneren i at få talt med de her unge drenge og få dem bygget op igen efter den enorme skuffelse.
De var så tæt på, og nu er de så langt fra.
DR Sportens håndboldekspert vurderer, at nordjyderne har de bedste kort på hånden forud for det afgørende opgør, men det kræver, at holdet får styr på GOG's Niclas Kirkelykke og Lasse Møller, der i de to første finaler stod for 36 af alle GOG's 64 mål.
GOG's Lasse Møller har været fynboernes stærkeste våben i finaleserien, hvor han i de to første kampe har scoret 20 mål.
- Jeg synes, man har givet de to for meget plads.
Aalborg har stillet sig for langt tilbage og overladt initiativet til dem.
Selvfølgelig kommer de til at score mål, men i den første kamp scorede de 21 mål, og i den anden scorede de 15.
Det er for mange, siger han.
- Og så skal Aalborg undlade at lave alle de tekniske fejl, for det bliver straffet, og det er i de perioder, at GOG for alvor kommer på tavlen.
Kampen spilles klokken 16.
00 i Gigantium i Aalborg.
FacebookTwitterKopier linkEmner:GOG Håndbold|Aalborg|Håndbold|Lasse Møller (håndboldspiller)




https://www.dr.dk/nyheder/regionale/oestjylland/torben-og-dorte-faar-straaling-i-sovevaerelset-men-ingen-ved-om-det-er

ØstjyllandTorben og Dorte får stråling i soveværelset, men ingen ved, om det er skadeligt Ingen ved med sikkerhed, om det kan skade sundheden, når elektrificeringen af tog giver 102 familier stråling i hjemmet.
Her kommer IC3-toget tæt forbi huset på Hylkevej ved Skanderborg.
Af Johannes Reimer, Sarah Friis Elkjær og Emma Lichscheidt09.
juni 2019 kl.
11.
22Bemærk: artiklen er mere end 30 dage gammelLæs opEt østjysk ægtepar står over for et af deres livs sværeste valg i de kommende måneder.
Dorte og Torben Pedersen bor midt i noget af landets smukkeste natur, men Banedanmark vil sætte strøm til togene, der kører lige forbi deres hus.
Og det vil give elektromagnetisk stråling ind i soveværelset.
De elektriske tog skal - efter planen - begynde at køre på den jyske længdebane mellem Fredericia og Aalborg fra 2025.
I alt 102 familier bor så tæt på banen, at de kan få stråling over WHOs anbefalede grænseværdi på 0,4 mikrotesla i huset.
Men altså kun i de få sekunder, det tager togene at passere.
Men er den slags overhovedet farligt?
Ingen ved det med sikkerhed, og derfor er Torben Pedersen bekymret.
- Vi har cirka syv meter fra nærmeste togskinne til husmuren, så vi står cirka seks meter fra toget, fortæller han.
Det svære valgI soveværelset på første sal på Hylkevej uden for Skanderborg vil der indtil første meter inde i soveværelset være stråling over grænseværdien for magnetfeltet.
Efter en meter rammer strålingen grænseværdien på 0,4 mikrotesla.
Torben og Dorte Pedersen står nu i en situation, hvor de skal vælge, om der skal laves en servitut på ejendommen og få en kompensation, eller om Banedanmark skal købe ejendommen i en ekspropriering.
- De vil gerne have, at vi beslutter os hurtigst muligt, men gerne hen i september.
Vi har ingen konkrete tal på bordet, så derfor er valget næsten umuligt for os, synes vi, siger Dorte Pedersen.
Ekspert: Umuligt at kende sundhedsrisikoenStrålingen er der altså ikke hele tiden, men kun i det øjeblik, toget kører forbi.
Ifølge forsker og overlæge Christoffer Johansen, der blandt andet arbejder med at undersøge elektromagnetiske felter og risikoen for sygdom relateret til det, er det umuligt at sige noget om konsekvenserne af de forbipasserende tog.
I hvert fald når det gælder voksne.
- Vi ved faktisk ikke, hvor farligt det er.
Spørgsmålet er blevet reduceret til at dreje sig om, hvorvidt børn har en øget risiko for kræft.
Man mener ikke, voksne har en øget risiko, hvis der er en eksponering på 0,4 mikrotesla, siger han.
Grænseværdien på 0,4 mikrotesla blev fastsat, da man i sin tid lavede de første undersøgelser af børn, der boede tæt på højspændingsledninger.
- Her fandt man, at de havde en øget risiko for leukæmi.
I Danmark siger man, det svarer til et nyt tilfælde per femte år, siger han.
Hvad han ville anbefale ægteparret, vil han helst ikke svare på.
- Det er rigtig svært at svare på.
Det er en meget individuel afgørelse, man gør i sådan en sag, lyder det.
Ægtepar overvejer at bliveDen store terrasse med panoramaudsigt til Skanderborg Sø, vandrehjemmet og golfbanen virker tillokkende for ægteparret, der overvejer at blive.
- Det er et sted, vi har drømt om at være mange, mange år endnu, fordi det fås bare ikke bedre, siger Dorte Pedersen.
- Det er livet for mig at stå op og kigge ud over den udsigt, vi har boet med i 40 år, siger hendes mand.
Ægteparret vil nu forsøge at se sig om efter andre lignende eksempler herhjemme, inden de beslutter sig.
FacebookTwitterKopier linkEmner:Banedanmark|Skanderborg|Sundhed og velvære|WHO|Togtrafik




https://www.dr.dk/nyheder/politik/folketingsvalg/mette-frederiksen-om-voksne-barn-der-er-sparet-og-sparet-nu-skal-den

FolketingsvalgMette Frederiksen om voksne per barn: 'Der er sparet og sparet.
Nu skal den onde spiral brydes'Socialdemokratiet skal i dag forhandle velfærd og finansiering med SF, RV og Enhedslisten.
Af Emil Søndergård Ingvorsen09.
juni 2019 kl.
12.
03Bemærk: artiklen er mere end 30 dage gammelLæs opSkal staten bestemme, hvor mange voksne der skal være per barn i landets daginstitutioner?
Det var et af de helt store samtaleemner under den netop overståede valgkamp, og det tyder også på, at det bliver et af de mest brandvarme diskussionspunkter under regeringsforhandlingerne.
I dag skal S-formand Mette Frederiksen igen mødes med de tre partier, der peger på hende som statsminister, hvor der skal diskuteres velfærd og finansiering.
Minimumsnormeringer - det vil partierne på ChristiansborgSF og Enhedslisten vil have minimumsnormeringer i alle daginstitutioner.
En voksen for hver tre børn i vuggestuer og en voksen per seks børn i børnehaver.
SF vil have kravet indfriet, hvis de skal stemme for den første finanslov.
Radikale Venstre vil også have minimumsnormeringer.
De vil dog lade det være op til de enkelte kommuner, om der skal være nogle institutioner, som skal have højere normeringer end andre.
Socialdemokratiet har gjort det helt klart, at de også vil have et normeringsløft.
Det skal dog forhandles på plads med kommunerne i den kommende kommuneaftale.
Og den mulige kommende statsminister var da heller ikke i tvivl om, at der - blandt andet - skal lægges arm om, hvad normeringerne i daginstitutioner skal være i fremtiden.
- Vi har bedt alle medarbejdere, der har små børn, om at tage babyerne med, så vi får skabt den rigtige stemning, sagde Mette Frederiksen jokende, da hun ankom til forhandlingerne, hvor en af hendes medarbejdere også kom gående med sin baby i favnen.
Socialdemokratiet har under valgkampen afvist, at der skal indføres landsdækkende, lovbestemte minimumsnormeringer, som blandt andet SF og Enhedslisten har foreslået.
Den vigtigste opgave for velfærdssamfundetPå vej ind til dagens første forhandlinger med Radikale Venstre gjorde hun det til gengæld helt klart, at der skal ses et løft i normeringerne.
- Vi kommer helt sikkert til at tale normeringer.
Heldigvis.
Og man må sige, at valgets tale var meget klar på klima, men ligeså klar på velfærd.
Behovet er at få ansat nogle flere kolleger til sosu’er, sygeplejersker og pædagoger.
Det er det helt klare krav fra befolkningen, siger Mette Frederiksen, som blandt andet kan henvise til de landsdækkende demonstrationer om indførelse af minimumsnormeringer.
Det er ikke gjort med en lov, der kan vedtages i næste uge.
Der er brug for et massivt løft; en langsigtet plan.
Morten Østergaard, Radikale VenstreI skal også tale om finansiering, så hvor skal pengene til det her løft komme fra?
- Vi skal vise, at et nyt flertal kan udvikle vores velfærdssamfund igen i stedet for de besparelser, vi har set igen og igen.
Forudsætningen er, at vi bruger flere penge på velfærd, men også bruger dem klogere.
Det kunne for eksempel gå ud på at flytte midler, hoveder og hænder fra skrivebordene og ud til det, vi kalder kernevelfærd, siger hun.
På spørgsmålet om minimumsnormeringer lader det til, at I har rykket jer sammenlignet med i valgkampen.
Er det korrekt?
- Vi har hele tiden ønsket et normeringsløft, og jeg sagde også meget klart, at hvis vi danner regering nu, så bliver en af vores første opgaver en kommuneaftale.
Der vil vores krav som regering være et normeringsløft.
Hvordan vi kommer til det, skal vi diskutere i dag, sagde hun, inden hun gik ind til forhandlingerne.
Radikale Venstre: Brug for en langsigtet planRadikale Venstres politiske leder Morten Østergaard ankom til regeringsforhandlinger kort efter, at Mette Frederiksen var gået ind.
Han går ind til forhandlingerne med det udgangspunkt, at der skal findes 5.
000 flere pædagoger og 2.
000 flere lærere til landets folkeskoler.
Partiet vil indføre minimumsnormeringer i kommunerne og ikke i den enkelte daginstitution.
Pengene vil de finde ved at lade pensionsalderen stige tidligere end nu og gøre det lettere for udlændinge at arbejde i Danmark- I virkelighedens verden er det sådan, at vi skal have 5.
000 til 10.
000 flere ansatte i den offentlige sektor bare for at holde det niveau, vi har i dag, siger han og fortsætter:- Vi er nødt til at tale om, hvordan vi finder de mennesker.
Der kommer vi til at tale om ’paradigmeskiftet’, der truer med at trække 15.
000 mennesker ud af landet.
Vi kommer til at tale om udenlandsk arbejdskraft.
Den radikale leder slår ydermere fast, at det, han kalder "problemerne på velfærdsområdet", ikke bare er noget, der kan løses med et snuptag.
- Det er ikke gjort med en lov, der kan vedtages i næste uge.
Der er brug for et massivt løft; en langsigtet plan.
4.
500 pædagoger i vores optik, og derfor ender vi selvfølgelig med at diskutere, hvor pengene skal komme fra.
FacebookTwitterKopier linkEmner:Mette Frederiksen (politiker)|Radikale Venstre|Socialdemokraterne|Valg og folkeafstemninger|Socialpolitik




https://www.dr.dk/nyheder/viden/teknologi/hvid-energi-ny-opfindelse-hiver-stroem-ud-af-faldende-sne

Klimatopmødet COP24Se temaTeknologiHvid energi: Ny opfindelse hiver strøm ud af faldende sneTeknologien kan måske bruges til arktiske vejrstationer og skijakker.
Den nye teknologi kan måske i fremtiden blive bygget ind i din vinterjakke, så du kan gå og lade din telefon op, mens du trodser snevejret.
(© Tony Ross / Unsplash)Af Jeppe Kyhne Knudsen09.
juni 2019 kl.
13.
01Bemærk: artiklen er mere end 30 dage gammelLæs opBåde solen, vinden, bølgerne og floderne kan vi i dag udnytte til at lave grøn strøm.
Men nu er listen over vedvarende energikilder blevet en anelse længere.
To forskere fra University of California har nemlig opfundet en silikonemåtte, der genererer strøm, når sneen falder på den.
Måtten fungerer ved at udnytte, at snefnug har en positiv ladning, når de falder ned fra himlen, mens silikonen i måtten har en negativ ladning.
Og når sneen så rammer måtten, ja, så opstår der en “spænding”, der kan tappes som strøm.
Forskere står bag en række andre opfindelserDe to forskere bag snemåtten, Maher El-Kady and Richard Kaner, har tidligere opfundet en hel række andre finurlige teknologier.
De har opfundet en membran, der kan filtrere olie fra vand.
I 2017 lancerede de en elektronisk dims, der kan lagre energi fra solceller og samtidig producere brændstof til brintbiler.
Og tidligere i år løftede de sløret for en sensor til at sætte under en brandmands sko.
Sensoren kan tåle ekstrem høj varme, genererer selv strøm, når brandmanden går rundt, og kan derfor hele tiden kommunikere hans position til en indsatsleder, der er i spidsen for slukningsarbejdet.
Kilde: Popular ScienceMen teknologien leverer en meget lille mængde strøm, lyder det fra Thorsten Hansen, der er lektor i teoretisk kemi og nanoscience på Københavns Universitet.
- Opfindelsen er spændende, men det er nok mest en kuriositet.
Jeg tror ikke, at det er noget vi kommer til at se blive mainstream-teknologi, når den genererer så lidt strøm, siger han.
500.
000 gange mindre strøm end en solcelleSammenligner man den nye silikonemåtte med gode, gammeldags solceller, leverer den nye opfindelse altså også en forsvindende lille mængde strøm, forklarer Thorsten Hansen.
- Lægger du en kvadratmeter af måtten ud i snevejr, kan den generere 0,2 mW strøm.
Til sammenligning kan en kvadratmeter solceller levere omkring 100 W, når solen står i zenit, siger han.
En almindelig solcelle leverer altså 500.
000 gange mere strøm.
Derfor tror Thorsten Hansen da også kun, at den nye teknologi kan være relevant om vinteren i de arktiske områder, hvor solen ikke står op.
Man kan sikkert godt bruge den her teknologi til et eller andet, men jeg tror ikke, at de har fundet deres lillebitte niche endnu.
Thorsten Hansen, lektor i teoretisk kemi og nanoscience ved Københavns UniversitetKan bruges i vejrstationerForskerne bag opfindelsen fortæller til mediet Popular Science, at de forestiller sig, at teknologien kan bruges til vejrstationer på polerne.
Sådan en vejrstation bruger nemlig meget lidt strøm, og den står i områder, hvor snefaldet er stort og solen er knap.
Men Thorsten Hansen foreslår, at man ligeså godt kunne sætte en lille vindmølle op, som faktisk laver mere strøm.
- Man kan sikkert godt bruge den her teknologi til et eller andet, men jeg tror ikke, at de har fundet deres lillebitte niche endnu, siger han.
Vil sætte strøm til skijakkenDe amerikanske forskere bag opfindelsen regner med, at de i løbet af de næste år kan effektivisere teknologien, så måtten kommer til at levere markant mere strøm.
De understreger over for Popular Science, at “store forbedringer er normale inden for deres forskningsområde”, og at de regner med, at de kan “forbedre produktet yderligere ved igen at kigge på materialerne”.
Hvis teknologien bliver lidt mere effektiv, regner forskerne med, at den kan bruges i skitøj til vintersports-atleter.
Her kan den strøm, som tøjet genererer, drive kropssensorer, der kan fortælle atleten om sin præstation.
Og de forestiller sig, at man kan bygge måtterne ind i solpaneler, så de genererer ekstra strøm under en snestorm.
Sirius-patruljen skifter nok ikke deres udstyr ud lige med den her nye teknologi lige med det samme.
Thorsten Hansen, lektor i teoretisk kemi og nanoscience ved Københavns Universitet.
Skal bruge flere år på opladningMen ifølge beregninger, som Thorsten Hansen har lavet, skal du ikke regne med at din skijakke i fremtiden kan lade din telefon op, når sneen falder.
Selv hvis der er bygget en kvadratmeter af måtten ind i din jakke, vil det tage 5,7 år at lade din telefon op med den effektivitet, som teknologien kan levere nu.
Og det er der nok ikke mange af os, der har tålmodighed til at vente på, forklarer Thorsten Hansen.
- Sirius-patruljen (dansk militær enhed, der patruljerer hele Nordøstgrønland red.
) skifter nok ikke deres udstyr ud lige med den her nye teknologi lige med det samme, slutter han.
FacebookTwitterKopier linkEmner:Københavns Universitet|Teknologi|Videnskab|Arktis|University of California




https://www.dr.dk/nyheder/politik/folketingsvalg/500000-elbiler-flere-penge-til-public-service-og-pension-til

Folketingsvalg500.
000 elbiler, flere penge til public service og pension til nedslidte: Her er de (mange) socialdemokratiske valgløfterFå overblik over de vigtigste løfter, som Socialdemokratiet har lovet vælgerne at arbejde for.
Af Christine Cordsen09.
juni 2019 kl.
11.
54Bemærk: artiklen er mere end 30 dage gammelLæs opRegeringsforhandlingerne er i fuld gang, og Socialdemokratiets formand Mette Frederiksen arbejder på højtryk for at få opbakning fra de tre partier, der har peget på hende som statsminister, så hun kan gå til dronningen med en ny Socialdemokratisk et-parti-regering: Nemlig De Radikale, SF og Enhedslisten.
© drDR's politiske korrespondent Christine CordsenChristine Cordsen er politisk korrespondent på DR Nyheders Christiansborg-redaktion.
Hun analyserer dansk politik i tv, radio og på dr.
dk.
Læs mereHer er et overblik over de vigtigste ting, som Socialdemokratiet frem til valget har stillet vælgerne i udsigt.
Det er de løfter, der sammen med ønsker fra de tre støttepartier ligger på bordet, under regeringsforhandlingerne.
1Ret til tidligere folkepension til nedslidteFolk, der har været på arbejdsmarkedet omkring 40 år, skal have ret til at gå på folkepension omkring tre år før den normale pensionsalder.
Ordningen må koste tre milliarder kroner om året.
Den præcise model skal aftales med arbejdsmarkedets parter.
2YdelseskommissionEn kommission skal komme med forslag til, hvordan kontanthjælpsloftet og integrationsydelsen skal ændres.
Kommissionen får et år til arbejdet.
3UdlændingeEn asyl- og udlændingereform skal afskaffe muligheden for at søge asyl i Danmark.
Asylansøgere skal have deres sag behandlet i danskdrevne modtagecentre i et tredjeland.
Flygtninge skal derfra sendes til en FN-flygtningelejr, og så skal Danmark igen tage kvoteflygtninge.
Samtidig skal der indføres loft over, hvor mange med ikke-vestlig baggrund der årligt kan komme til Danmark.
Alle indvandrere på integrationsydelse og kontanthjælp skal have pligt til at arbejde 37 timer om ugen.
4SamfundsøkonomiEn velfærdslov skal forpligte Folketinget til at sikre, at det offentlige forbrug hvert år stiger så meget, at der er penge til at servicen kan følge med, når der bliver flere ældre og børn.
Det kræver en stigning på 0,65 procent.
Frem til 2025 skal det offentlige forbrug stige med 0,8 procent.
Offentlige institutioner skal have mulighed for at lave flerårige budgetter.
Et nyt forsigtighedsprincip betyder, at alle nye udgifter skal modsvares af konkrete initiativer, der skaffer pengene.
Dynamiske effekter af skattelettelser indgår ikke længere i beregningen af det økonomiske råderum.
Der skal sættes loft over det offentliges forbrug af konsulenter.
Det skal give en besparelse på tre milliarder kroner årligt, som skal bruges til velfærd.
Ny udligningsreform skal sikre større økonomisk udligning mellem kommunerne.
5SundhedDer skal ansættes 1000 ekstra sygeplejersker.
Der skal oprettes et antal nærhospitaler, der kan tage sig af af små behandlinger og operationer.
Nyuddannede læger skal have pligt til at arbejde seks måneder i almen praksis.
Der skal i 2025 bruges 11,5 milliarder kroner ekstra på sundhedsvæsnet.
En ti-års plan skal styrke psykiatrien med blandt andet flere sengepladser.
6SkattevæsenetDer skal oprettes fire nye regionale skattecentre; to i Jylland, et på Fyn og et på Sjælland/Lolland-Falster.
Der skal ansættes 1000 ekstra medarbejdere på de fire nye skattecentre.
Den ekstra kontrolindsats skal frem mod 2030 skaffe 40 milliarder kroner ekstra i statskassen.
7SkatSkattestoppet ophæves, så en række afgifter stiger med inflationen.
Beskatningen af arbejdsgiverbetalt telefon og internet afskaffes ikke som planlagt i 2020.
Det skattefri bundfradrag ved arv hæves til 500.
000.
Til gengæld hæves arveafgiften til 30 procent for arv over tre millioner kroner.
Skatten sættes op for arvinger, der arver en virksomhed, fra fem til 15 procent.
Skatten på store kapitalindkomster forhøjes til niveauet før skattereformen fra 2009.
Direktørlønninger over til 10 millioner kroner skal ikke kunne trækkes fra i skat.
Der skal indføres en ny skat på it-giganter som Facebook og Google.
Virksomhedernes fradrag for forskning og udvikling skal hæves til 130 procent.
8BoligDer skal frem mod 2031 bygges 110.
000 nye almene og private lejeboliger i de fire største byer.
Det skal gøres billigere at bygge og bo i almene familieboliger.
Unge studerende skal have en ”tag-over-hovedet-garanti” i de fire store studiebyer.
Der skal bygges flere ældre boliger9KlimaKlimalov med bindende klimamål.
For eksempel skal udledningen af drivhusgasser reduceres med mindst 60 procent i 2030.
Der skal være 500.
000 elbiler i 2030, og nye diesel- og benzinbiler skal forbydes fra 2030.
Fem nye havvindmølleparker inden 2030.
Afgift på plastikflasker og højere afgifter på bæreposer af plastik.
75.
000 hektar urørt skov og 15 nye vilde naturparker.
Grøn fremtidsfond på 20 milliarder kroner, som skal investeres i grønne løsninger.
10InfrastrukturNy langsigtet plan for infrastruktur, så der frem mod 2030 bruges i alt 112 milliarder kroner på infrastruktur.
Alle projekter i Togfonden skal gennemføres11Skole og uddannelseDet offentlige tilskud til friskoler beskæres, så den såkaldte koblingsprocent nedsættes fra 76 til 71 procent.
Uddannelsesloftet, der begrænser muligheden for at tage flere uddannelser, afskaffes.
Omprioriteringsbidraget på to procent årligt afskaffes for uddannelsesområdet.
60 procent af pladserne på velfærdsuddannelser som pædagog, sygeplejersker, lærer og socialrådgiver skal i 2025 ligge uden for de fire største byer.
Elevløn under hele uddannelsen til studerende over 25 år på uddannelsen til social- og sundhedsassistent.
Bonus på 50.
000 kroner til unge, der tager en faglig uddannelse på områder med mangel på arbejdskraft, og flere penge til erhvervsuddannelserne.
Opkvalificeringsreform for ufaglærte.
12Finansiel sektorFinanssektoren skal betale en ny skat på 1,5 milliarder kroner årligt.
Finanstilsynet skal styrkes og splittes op, så en særlig enhed fører tilsyn med finansiel kriminalitet.
Kviklånsfirmaer skal betale en særlig afgift af deres samlede udlånssum og underlægges skærpede regler.
13ArbejdsmarkedEt permanent arbejdsmarkedsråd med arbejdsmarkedets parter.
Rådet skal rådgive regering og myndigheder.
Opholdskravet i dagpengereglerne skal strammes.
Kravet betyder, at man skal have været i Danmark i syv ud af de seneste 12 år for at få dagpenge.
Straffen for at bruge illegal arbejdskraft skal skærpes.
14Retspolitik20 nye nærpoliti-enheder over hele landet.
Lovgivningen skal ændres, så sex uden samtykke kan være voldtægt.
15Diverse18-punkts plan skal styrke indsatsen for socialt udsatte børn.
Butikkernes madspild skal stoppes, eventuelt med et forbud.
Nyt medieforlig med flere penge til public serviceGodhavnsdrengene skal have en officiel undskyldning.
Førtidspensionsreformen skal justeresDet skal undersøges, om Grundloven kan fortolkes, så Grønland kan føre sin egen udenrigspolitik.
FacebookTwitterKopier linkEmner:Økonomi|Skatter og afgifter|Uddannelse|Lolland-Falster|Fyn




https://www.dr.dk/nyheder/viden/kroppen/topforsker-om-sit-livs-vaerste-eksamen-jeg-laerte-meget-da-jeg-fik-en-lavere

KroppenTopforsker om sit livs værste eksamen: Jeg lærte meget, da jeg fik en lavere karakter  Du imponerer ikke nogen med omvendte ordstillinger og lange ord i din opgave, siger Vincent Hendricks.
Det er vigtigt, at du kan tage styringen over din mundtlige eksamen.
Det kan blive belønnet, siger forskeren, der også har været eksaminator.
Af Pernille Kjeldgaard Kristensen09.
juni 2019 kl.
11.
00Bemærk: artiklen er mere end 30 dage gammelLæs op- Oplevelsen af at være i stand til at sætte sig ned, sætte snuden i sporet og blive ved til blodet springer.
Og så høste frugten af det.
Det har jeg brugt i mit liv lige siden.
Sådan siger Vincent F.
Hendricks, der er professor i filosofi på Københavns Universitet, om sin fransk-eksamen i 3.
g.
Jeg husker, at professoren sagde: ‘Vincent, normalt så skriver vi jo for at blive forstået’.
Det lærte mig, at det aldrig kan betale sig at være prætentiøs.
Vincent F.
Hendricks, professor i filosofi, KU.
Karakteren til den mundtlige franskprøve var faktisk ligegyldig, for den skulle han aldrig bruge igen.
Og det vidste han godt.
For ham var det en jagt efter en højere karakter end det 9-tal, der stod på hans årskarakter.
Vincent F.
Hendricks kunne godt lide sin fransklærer.
Han var nemlig meget reel, og gav karakter efter fortjeneste.
- Der blev ikke givet ved dørene, så du kunne ikke fedte dig ind hos ham, siger han.
Så Vincent F.
Hendricks øvede sig grundigt i korrekt udtale og alle de sætninger, han kunne fyre af for at imponere.
Og det gav gode resultater.
Hvem er Vincent F.
Hendricks?
Han er professor i formel filosofi på Institut for Medier, Erkendelse og Formidling på Københavns Universitet.
Han leder Center for Information og Boblestudier (CIBS), hvor de blandt andet forsker i fake news og ekkokamre på sociale medier.
Han fik Videnskabsministeriets Eliteforskerpris i 2008 og DR's Rosenkjærprisen i 2016.
- Min lærer gav mig et 11-tal, og jeg fik en boblende stolthedsfølelse indeni.
Jeg var ikke nævneværdigt god til fransk.
Så det var første gang, jeg oplevede, at hvis man sætter sig for noget, så kan man nå rigtig langt med knofedt.
'Snobbet' sprog gav ikke poteVincent F.
Hendricks har også eksamensoplevelser med i bagagen, hvor en lavere karakterer har lært ham noget nyt.
- Lige da jeg var startet på universitetet, havde vi en skriftlig opgave, hvor jeg gerne ville imponere min professor.
Vokabularet og lix-tallet (angivelse af hvor svær en tekst er, red.
) i filosofi er relativt højt, så jeg skrev alting meget kompliceret, i omvendt ordstilling og med lange ord, som jeg faktisk ikke helt forstod, siger han.
Det arbejde fik han et 7-tal for.
Og en kommentar med på vejen, der gav ham en lærestreg.
- Jeg husker særligt, at professoren sagde: ‘Vincent, normalt så skriver vi jo for at blive forstået’.
Det lærte mig, at det aldrig kan betale sig at være prætentiøs.
Jeg prøvede at imponere efter nogle præmisser, som jeg ikke slet ikke kendte.
Så var det meget bedre, hvis jeg bare havde været mig selv, siger Vincent F.
Hendricks.
Tag styringen over din eksamenHvis du har slidt og slæbt med lektierne hele året op til din eksamen, er det jo godt nyt, at hårdt arbejde betaler sig.
Du kan godt blive belønnet for at tage initiativ.
Vincent F.
Hendricks, professor i filosofi, KU.
Men hvis det ikke er tilfældet, så er det med at få hovedet i bøgerne.
Du skal nemlig være så forberedt, at du kan tage kontrollen over din egen eksamen, opfordrer Vincent F.
Hendricks, der også fungerer som eksaminator.
- Der er ikke noget værre end at være eksaminator, hvor den studerende ikke tager initiativ, for så sendes eksaminator også til eksamen.
Eksaminator skal pludseligt disponere stoffet og tiden og tage styringen for dig, men vi ved jo ikke, hvor du vil hen.
Så du kan godt blive belønnet for at tage initiativ - og holde det, siger han.
Han understreger samtidig, at det er vigtigt at huske før en mundtlig eksamen, at censor og eksaminator ønsker, at du klarer det godt.
De er ikke dine fjender, selvom det måske føles sådan, når du med svedige håndflader får smidt spørgsmål om reformationen eller brøkregning i hovedet.
- Selvom du er til eksamen, hvor din viden skal afprøves, så har du faktisk noget at skulle have sagt i forhold til udfaldet.
For du kan tage styringen over eksamen og være med til at bestemme, hvor samtalen skal føres hen, siger Vincent F.
Hendricks.
FacebookTwitterKopier linkEmner:Eksamen|Københavns Universitet|Uddannelse|Filosofi|Sprog




https://www.dr.dk/nyheder/politik/hvert-femte-barn-misbruges-nu-kraever-gronland-hjaelp-fra-mette-frederiksen

PolitikHvert femte barn misbruges: Nu kræver Grønland hjælp fra Mette FrederiksenGrønlandske folketingsmedlemmer vil have en katastrofefond med hjælp fra Danmark.
Hvert femte barn i Grønland har været udsat for et seksuelt overgreb.
(Arkivfoto) )09.
juni 2019 kl.
09.
47Bemærk: artiklen er mere end 30 dage gammelLæs opSeksuelt misbrug af børn i Grønland er så udbredt, at Danmark skal træde til med ekspertise og økonomisk hjælp, lyder kravet nu i regeringsforhandlingerne.
Aaja Chemnitz Larsen, der netop er genvalgt til Folketinget for partiet Inuit Ataqatigiit (IA), vil have den nye regering til at yde penge til en katastrofefond, hvor ofre kan søge om støtte til behandling.
- Generation efter generation oplever at vokse op med seksuelle overgreb.
- Det ødelægger liv, det driver folk ud i misbrug og selvmord, skriver Aaja Chemnitz Larsen i en mail til Ritzau.
Sammen med Aki-Mathilda Høegh-Dam, der er nyvalgt for Siumut, vil hun over for Socialdemokratiets formand, Mette Frederiksen, stille krav om, at støtten til socialområdet i Grønland skal øges.
Aaja Chemnitz Larsen fra det grønlandske parti Inuit Ataqatigiit forlader regeringsforhandlingerne med Socialdemokratiet på Christiansborg i København.
 Aki-Matilda Høegh-Dam fra det grønlandske parti Siumut forlader regeringsforhandlinger med Socialdemokratiet på Christiansborg.
1 / 2Aaja Chemnitz Larsen fra det grønlandske parti Inuit Ataqatigiit forlader regeringsforhandlingerne med Socialdemokratiet på Christiansborg i København.
1 / 2Aki-Matilda Høegh-Dam fra det grønlandske parti Siumut forlader regeringsforhandlinger med Socialdemokratiet på Christiansborg.
2 / 2Tirsdag - dagen før folketingsvalget - vedtog et flertal i Grønlands Landsting, Inatsisartut, at bede Danmark om hjælp med misbrugte børn.
Det var dog småt med detaljer om, hvordan hjælpen skal komme til udtryk.
Senest har DR-programmet 'Byen hvor børn forsvinder' dokumenteret, hvordan børn og unge i Tasiilaq på Grønlands østkyst i årevis forgæves har bedt om psykologhjælp hos kommunen, efter at de har været udsat for overgreb.
Men det er ikke kun børnene i Tasiilaq, der svigtes.
Ifølge Aaja Chemnitz Larsen har 'en lang række af bosteder længe befundet sig i en reel undtagelsestilstand'.
Formand for Red Barnet Grønland Jonna Ketwa er glad for det politiske opråb.
Ifølge hende har de grønlandske politikere været for længe om at se realiteterne i øjnene og vågne op.
- Det er, som om man vænner sig til tingenes tilstand.
Der er gjort meget, men det er desværre bare ikke nok, siger Jonna Ketwa, der er privatpraktiserende psykolog i Nuuk.
Eksempelvis peger hun på, at der stort set ikke ydes professionel hjælp til personer, der begår et seksuelt overgreb, og dermed kan de i værste fald fortsætte.
Men flere penge gør det ikke alene.
Det drejer sig også om nogle dårlige mønstre.
- Her er en kultur i forhold til, hvordan man kan behandle hinanden, som skal ændres.
Det kan ikke bare fikses, men når det er sagt, så tror jeg, at hjælp fra Danmark kan være med til at skubbe på udviklingen.
Cirka hvert tredje barn født i Grønland 1990'erne har haft en barndom med alkoholiserede forældre og vold i hjemmet, viser tal fra Statens Institut for Folkesundhed offentliggjort i maj.
Hvert femte barn har været udsat for seksuelle overgreb.
/ritzau/FacebookTwitterKopier linkEmner:Aaja Chemnitz Larsen (politiker)|Grønland|Mette Frederiksen (politiker)|Socialdemokraterne|Sundhed og velvære




https://www.dr.dk/sporten/golf/dansk-golfspiller-leger-med-helt-fremme-i-amerikansk-turnering

GolfDansk golfspiller leger med helt fremme i amerikansk turneringNanna Koerstz Madsen fortsætter den sikre stil i New Jersey, hvor hun efter anden runde når en tredjeplads.
Nanna Koerstz Madsen har et godt tag på køllerne i New Jersey.
09.
juni 2019 kl.
08.
53Bemærk: artiklen er mere end 30 dage gammelLæs opDanske Nanna Koerstz Madsen ligger på en delt tredjeplads efter anden runde i LPGA-turneringen i New Jersey, USA.
Den 24-årige golfspiller gik anden runde i 68 slag, hvilket er tre slag under banens par.
Samlet ligger hun efter turneringens første to runder otte slag under par, hvilket altså foreløbigt rækker til en delt tredjeplads i ShopRite LPGA Classic, som afholdes i Galloway i New Jersey.
Det blev i anden runde til fire birdies for Nanna Koerstz Madsen, der dog også blev noteret for en enkelt bogey.
Danskeren deler tredjepladsen med amerikanerne Ally McDonald og Lexi Thompson.
På andenpladsen er Mariah Stackhouse fra USA i ni under par, mens Lee Jeong-eun fra Sydkorea har lagt sig i spidsen på førstepladsen efter anden runde i ti slag under par.
"Nummer Seks" ligger nummer etLee Jeong-eun vandt sidste weekend US Women's Open i Charleston, hvormed hun vandt den største pengepræmie, der nogensinde er uddelt til en kvinde i golf.
Præmien lød på en million dollar, hvilket svarer til 6,7 millioner kroner.
Lee Jeong-eun går under navnet "Nummer Seks", da hun er den sjette spiller i den koreanske LPGA med navnet Lee Joeng-eun.
Læs også:Dansker blander sig i toppen i New JerseyHun har taget navnet til sig og har blandt andet skrevet et stort sekstal på sin golfbold.
I Charleston deltog danske Nanna Koerstz Madsen også, men endte på en delt 16.
-plads.
Vinderen af ShopRite LPGA Classic vil modtage en pengepræmie på 262.
500 dollar.
Det svarer til omkring 1,7 millioner danske kroner.
Danske Nicole Broch Larsen deltager også i turneringen i New Jersey.
Efter anden runde har hun placeret sig på en delt 30.
-plads med en stilling på samlet tre slag under par.
/ritzau/FacebookTwitterKopier linkEmner:USA|Golf|Sydkorea




https://www.dr.dk/nyheder/indland/dobbelt-saa-mange-draebte-elcyklister-vi-ved-ikke-hvorfor-det-stiger-stort-men-vi

IndlandDobbelt så mange dræbte elcyklister: 'Vi ved ikke hvorfor det stiger stort, men vi undersøger det'Elcyklisterne optræder dobbelt så ofte i ulykkesstatistikkerne, som de burde.
Antallet af dræbte og tilskadekomne el-cyklister er eksploderet.
Det viser den seneste rapport fra Vejdirektoratet om trafikulykker i 2018.
Udviklingen bekymrer Rådet for Sikker Trafik.
Af Mads Korsager Nielsen09.
juni 2019 kl.
10.
51Bemærk: artiklen er mere end 30 dage gammelLæs opNatten til lørdag kostede trafikken endnu engang en elcyklist livet.
Det skete, da en 62-årig mand på Fyn omkom efter et sammenstød med en lastvogn.
Antallet af dræbte og tilskadekomne elcyklister er eksploderet.
Det viser den seneste rapport fra Vejdirektoratet om trafikulykker i 2018.
Flere cyklister kommer til skadeFra 2017 til 2018 kom 16 procent flere cyklister alvorligt til skade, lettere til skade eller blev dræbt i trafikken.
Antallet af personskader steg fra 793 til 921.
Elcyklister står for en stor del af stigningen.
I 2018 udgjorde elcyklister 10 procent af ale dræbte og tilskadekomne cyklister.
Vejdirektoratet vil nu undersøge stigningen nærmere.
Kilde: VejdirektoratetSiden cykler med el-hjælpemotor fik plads i statistikken, har to-tre elcyklister hvert år mistet livet i trafikken.
Men i 2018 blev antallet af dræbte fordoblet, da seks elcyklister omkom.
I samme periode er antallet af tilskadekomne elcyklister nærmest eksploderet fra seks i 2012 til 84 i 2018.
- Elcykler har været på vejene et stykke tid, men det er en stor stigning, der har været denne gang.
Om det er fordi danskerne bare er begyndt at bruge dem mere, det ved vi ikke, men det er vi ved at undersøge nu, siger Marianne Foldberg Steffensen, leder af afdelingen for Trafiksikkerhed i Vejdirektoratet.
Flere bløde trafikanter kommer til skadeIfølge Vejdirektoratet blev cirka fem procent af de kilometer, der sidste år blev kørt på cykel, tilbagelagt på en elcykel.
Men elcyklisterne udgjorde i samme periode hele ti procent af alle tilskadekomne cyklister.
Udviklingen kommer samtidig med, at Havarikommissionen for Vejtrafikulykker er ved at lægge sidste hånd på en analyse af elcykelulykkerne, der forventes at udkomme til efteråret.
- Det er noget, vi skal se nærmere på, for vi har haft en stigning af dræbte og tilskadekomne og de bløde trafikanter har i det hele taget ikke haft en positiv udvikling, siger Marianne Foldberg Steffensen fra Vejdirektoratet.
Hovedparten af alle dræbte og tilskadekomne elcyklister er mere end 44 år gamle og cirka to tredjedele er kvinder, oplyser Vejdirektoratet.
Udvikling bekymrer trafikrådAntallet af dræbte cyklister var i 2018 på niveau med de seneste år, mens antallet af alvorligt tilskadekomne er vokset mere end en femtedel fra 475 til 580.
Udviklingen vækker bekymring hos Rådet for Sikker Trafik.
- Udviklingen går den forkerte vej i øjeblikket.
Det skal vi have vendt, og derfor er det vigtigt, at vi også har fokus på, hvad vi tillader i trafikken.
Man bør se på, om det udgør en risiko eller ej, når man blander mange forskellige trafikanttyper i forskellige hastigheder, siger Søren Ørsted Pedersen, pressechef i Rådet for Sikker Trafik.
Rådet for Sikker Trafik har tidligere advaret mod, at de såkaldte ‘speed-pedelecs’, der er særligt kraftige elcykler, der kan køre op til 45 km/t, fik tilladelse til at køre på cykelstierne.
To af de tilskadekomne i 2018 kørte på speed-pedelecs.
Det er især farten, der er farlig, påpeger Rådet for Sikker Trafik.
Dels ved selve kraften i sammenstød eller styrt, men også at andre trafikanter har svært ved at ‘læse’ de elmotoriserede medtrafikanter.
Siden er der kommet flere og nye typer af bløde trafikanter med elmotor.
Blandt andre el-skateboards og løbehjul.
- Det er for tidligt at sige, om det er derfor - men der er ingen tvivl om, at trafikken bliver mere kompliceret, når man blander mange forskellige trafikanttyper sammen, siger Søren Ørsted Pedersen.
Rådet for Sikker Trafik sætter mandag en landsdækkende kampagne i gang, der opfordrer bilister og cyklister til at passe ekstra på i vejkryds.
To ud af tre cyklistulykker sker i kryds.
FacebookTwitterKopier linkEmner:Rådet for Sikker Trafik|Vejdirektoratet|Ulykker|Trafik|Fyn




https://www.dr.dk/nyheder/udland/frygter-udlevering-til-kina-over-200000-protesterer-i-hongkong

Protester i HongkongSe temaUdlandFrygter udlevering til Kina: Over 200.
000 protesterer i HongkongBorgere i Hongkong frygter, at ny udleveringslov vil blive brugt til at straffe politiske forbrydelser.
Søndag deltog tusindvis i protesterne mod et forslag til en ny udleveringslov i Hongkong.
)09.
juni 2019 kl.
09.
57 | opdateret 11.
juni 2019 kl.
12.
42Bemærk: artiklen er mere end 30 dage gammelLæs opTitusindvis af borgere var samlet i det selvstyrende Hongkong søndag for at protestere imod et forslag til en ny udleveringslov med Kina.
Omkring 240.
000 borgere var ifølge politiet mødt op for at vise deres utilfredshed med forslaget, der vil gøre det muligt at sende mistænkte i straffesager til retsforfølgelse i Kina.
Arrangørerne selv mener, at der var over en million deltagere.
Mange borgere frygter, at udleveringsaftalen vil blive brugt til at straffe politiske forbrydelser.
Hongkong og Kina har meget forskellige retssystemer, skriver nyhedsbureauet dpa.
De gule paraplyer er symboler for bevægelsen 'The Occupy Central Movement'.
 500.
000 ventes sammenlagt at deltage i protesterne.
 500.
000 ventes sammenlagt at deltage i protesterne.
 500.
000 ventes sammenlagt at deltage i protesterne.
 500.
000 ventes sammenlagt at deltage i protesterne.
 500.
000 ventes sammenlagt at deltage i protesterne.
1 / 6De gule paraplyer er symboler for bevægelsen 'The Occupy Central Movement'.
1 / 6500.
000 ventes sammenlagt at deltage i protesterne.
2 / 6500.
000 ventes sammenlagt at deltage i protesterne.
3 / 6500.
000 ventes sammenlagt at deltage i protesterne.
4 / 6500.
000 ventes sammenlagt at deltage i protesterne.
5 / 6500.
000 ventes sammenlagt at deltage i protesterne.
6 / 6Lovforslaget er blevet ændretRegeringen i Hongkong har forsøgt at berolige befolkningen og blandt andet reduceret antallet af forbrydelser, der er omfattet af udleveringsaftalen, og begrænset den maksimale straf til syv års fængsel.
Derudover skal alle sager om udlevering behandles individuelt, lyder det i lovforslaget.
En halv million mennesker deltog i 2003 i en lignende protest.
Det førte til, at regeringen stoppede processen med et lovforslag, der ville have indført Kinas love om national sikkerhed i Hongkong.
Hongkong har tidligere været en britisk koloni.
Den blev i 1997 ført tilbage til Kina som en særskilt administrativ region med udstrakt selvstyre.
Det indebærer blandt andet, at Hongkong har sit eget retssystem.
/ritzau/Opdateret: Det anslås af politiet i Hongkong, at det var omkring 240.
000 til protesterne, mens arrangørerne mener, at der var en million fremmødte.
FacebookTwitterKopier linkEmner:Hong Kong|Kina|Kriminalitet|Retsvæsen




https://www.dr.dk/sporten/formel1/magnussen-starter-fra-pitlane-i-canada-efter-uheld

Formel1Magnussen starter fra pitlane i Canada efter uheldDen bærende ramme i Kevin Magnussens Haas-bil bliver udskiftet, hvilket betyder, at han starter fra pitlane.
Kevin Magnussen ramte barrieren under lørdagens kvalifikation, og det betyder nu, at han må begynde søndagens løb fra pitlane.
09.
juni 2019 kl.
09.
39Bemærk: artiklen er mere end 30 dage gammelLæs opRacerkøreren Kevin Magnussen (Haas) starter bagest af samtlige kørere i søndagens Formel 1-grandprix i Montreal.
Danskeren forårsagede store skader på sin bil, da han under lørdagens kvalifikation ramte barrieren.
Det betyder, at bilens bærende ramme - chassiset - skal udskiftes.
Det får den konsekvens, at Magnussen skal indlede racerløbet fra pitlane.
Dermed har han 19 kørere foran sig, når starten går til sæsonens syvende Formel 1-grandprix.
Den 26-årige dansker gjorde det ellers godt i kvalifikationen frem til sit uheld.
Han blev noteret for tiendebedste tid.
Ferraris Sebastian Vettel starter forrest i Montreal.
Han får den regerende verdensmester Lewis Hamilton (Mercedes) lige bag sig.
Grandprixet går i gang søndag klokken 20.
10 dansk tid.
/ritzau/FacebookTwitterKopier linkEmner:Kevin Magnussen (racerkører)|Lewis Hamilton (racerkører)|Motorsport|Montreal|Ferrari




https://www.dr.dk/mitliv/droemmefyren-var-ren-svindel-sarah-amalie-skrev-med-falsk-profil-i-fem-aar

Er du virkelig virkelig?
Se temaMit LivDrømmefyren var ren svindel: Sarah Amalie skrev med falsk profil i fem år'Jonas' har snydt et utal af kvinder og leget med deres følelser i flere år.
© DR/Grafik: Oliver SeppoAf Rikke Bjerge09.
juni 2019 kl.
10.
30Læs opHun følte sig heldig.
Jonas Ceer var super flot, veltrænet, havde en fed bil og var vokset op i et stort hus på en dyr adresse.
Sarah Amalie Kristiansen følte, de havde noget helt særligt sammen.
Det var tydeligt fra første gang, han kontaktede hende på Instagram for fem år siden.
'Forført af en falsk profil'I DR3-programmet ’Forført af en falsk profil’ står flere kvinder frem og fortæller, hvordan de i årevis har skrevet med den samme falske profil uden at vide det.
De er alle blevet narret, og jagten sættes ind på personen bag det omfattende fupnummer, der trækker tråde langt tilbage i tiden og ud over hele Danmark.
Se de første afsnit af 'Forført af en falsk profil' her.
Se også DRTV-temaet 'Er du virkelig virkelig?
' om hvem vi er på nettet.
- Der var da den her spænding mellem os.
Han virkede så interessant, og han var god til at fange min opmærksomhed og min interesse.
Han fik mig til at tænke på noget andet efter bruddet med min eks, siger 25-årige Sarah Amalie, som lige var blevet single, da Jonas dukkede op i hendes liv.
Jonas og Sarah Amalie skrev ofte sammen, mange gange dagligt, og hun fortalte sine tætte veninder om ham.
Han var klart kærestepotentiale.
Men Jonas var hverken den perfekte ven eller en mulig kærlighed.
Jonas findes nemlig slet ikke.
Personen bag navnet 'Jonas Ceer' brugte Instagram, Facebook og Snapchat til at få kontakt til en række kvinder.
Hans egen falske Instagram-konto var fyldt med fotos af den veltrænede krop, rejser, mad og damer.
(© dr)Stolede på hamBag profilen gemmer sig en ukendt person, som har snydt et utal af kvinder.
Ikke for hverken penge eller nøgenbilleder, men ved at lege med deres følelser bag sin computer.
- Jeg var meget frustreret og meget sur.
Jeg stolede jo på ham, jeg havde skrevet med ham i så mange år.
Det er sindssygt tarveligt, at en person kan udnytte en på den der måde, siger Sarah Amalie, som arbejder i en tøjbutik.
- Jeg havde slet ikke tænkt over, at han ikke var ægte, og han spurgte jo aldrig om penge, fotos eller noget.
Han har været flink hele vejen igennem, så det har bare været rigtig tarveligt at 'lave' et liv, som ikke er der.
Jeg er skuffet over, at mennesker kan være sådan.
(© dr)Lige nu kan du i DR3s dokumentarserie 'Forført af en falsk profil' på DR TV følge jagten på den person, der gemmer sig bag den fake profil og høre en række kvinder fortælle, hvordan de er blevet fuppet af Jonas.
Fælles for kvinderne er, at de har langt hår, er solbrune, går op i deres træning og udseende, har store læber, fyldig barm og ikke har problemer med at vise sig frem på sociale medier.
De fortæller alle, hvordan Jonas er god til at spørge ind til dem, hvordan han giver dem opmærksomhed, og hvordan han er en rigtig drømmefyr.
Meget creepyHvem der gemmer sig bag den falske profil, vides ikke, men de fotos han bruger til at lokke kvinderne ind i sit spind af løgne, tilhører formentlig en intetanende og uskyldig fyr i USA.
Jonas smed ofte fotos af sig selv på sociale medier.
Hvis man kigger nærmere, ser det ud som om, at personen på billedet står på et postkontor i USA.
(© dr)Fupnummeret har tråde ud til hele landet, og flere ofre for hans løgne dukker op løbende.
- Siden første afsnit er blevet vist, har tre-fire kvinder skrevet til mig, at de også har skrevet med ham.
Han har været så mange steder, det er helt vildt, siger Sarah Amalie og fortsætter:- Det er meget creepy, for jeg fandt ud af, at mange af de piger, han var venner med på Facebook, var nogen, jeg kendte.
En af dem er Sarah Amalies veninde, 26-årige Pernille fra Næstved, som også er blevet snydt af Jonas.
Hun fandt for nyligt ud af, at Pernille også skrev sammen med ham og fortalte hende, at han ikke eksisterede.
I tre år skrev Pernille sammen med Jonas.
Hun blev både fortvivlet og bange, da hun fandt ud af, at han ikke var ægte.
(© dr)- Hvad snakker du om?
Hvorfor siger du, han er fake.
Han er min ven.
I næsten tre år har jeg kendt den her fyr, lød Pernilles reaktion, da Sarah Amalie fortalte, at Jonas ikke eksisterer.
Den Jonas, som bag det succesfulde liv, flotte ansigt og veltrænede krop var følsom og kendte til sårbarhed og sygdom i familien, som han delte med Pernille.
Taggede på FacebookHeller ikke Pernille var i tvivl om, at Jonas var ægte.
Blandt andet fordi Jonas havde tagget Sarah Amalie og andre kvinder i Facebook-opslag, så det så ud som om, at de var ude at spise sammen eller i byen.
Det hele gav indtryk af, at han var en ægte person.
Men da hun så Facebook-gruppen, hvor 16 andre piger skrev samme historie om, at de var blevet snydt af ham, gik realiteten op for hende.
Og så begyndte Pernille pludselig at se ham i et helt andet lys.
- Jeg studerer alle hans billeder og bliver faktisk ret bange for ham.
Jeg går ud til mit vindue og kigger, om nogen holder øje.
Jeg er bange, husker Pernille om episoden.
Straks konfronterede hun Jonas med det, hun havde hørt, og han blev irriteret og sur og ville vide, hvem der havde fortalt det.
Hvis hun ville tro på de sindssyge kællinger, han havde såret, måtte hun jo gøre det, lød beskeden.
Jonas sendte ofte feriefotos fra især Miami til de piger, han skrev med, hvor han og nogle venner havde en fest.
(© dr)'Det driver mig til vanvid'Ingen af de kvinder, Jonas har snydt, har fået svar på, hvilken person der gemmer sig bag hans profil.
- Det driver mig til vanvid, at jeg ikke ved, hvem det er, jeg har haft kontakt med.
Jeg bryder mig ikke om det.
Så jeg vil bare finde ham, snakke med ham og høre hvorfor, siger Pernille.
Både Sarah Amalie og Pernille har dog en idé om, hvilken type det kan være.
- Jeg tror, det er en person, der sidder derude og keder sig rigtig meget og ikke har det liv, han har opstillet med venner, piger, familie og rejser.
Det er en person, der har virkelig meget tid, siger Sarah Amalie.
Ofte sendte Jonas snaps fra træningscentret, hvor han skrev en hilsen, ledsaget af en selfie med bar overkrop.
(© dr)I starten var hun vred over, at han havde manipuleret sådan med hende og de andre.
Nu har hun mere ondt af ham.
- Jeg var sur den dag, jeg fandt ud af det, for jeg følte, han var min ven, og jeg tænkte: 'Hvad fanden har du gang i'.
Nu er jeg hverken sur eller bitter eller noget som helst, men nu vil jeg bare finde ud af, hvem det er.
De fem års løgne har sat sig i Sarah Amalie.
- Det har helt sikkert sat tanker i gang.
Jeg har ikke skrevet med nogen, jeg ikke har mødt før.
Man tænker lige en ekstra gang over, hvem man svarer, siger hun.
Og så giver hun et godt råd til alle, der begynder at skrive på nettet med en ukendt person.
- Få snakket i telefon med personen.
Spørg ret tidligt, om I skal facetime eller noget andet, så du er sikker på, personen er rigtig.
Og hvis han bliver ved med at aflyse jeres møder, er der grund til at blive mistænksom, siger hun.
Det er Pernille enig i.
- De sociale medier er bare blevet en stor del af vores generation, og det er næsten lige ved, at man har flere venner på sociale medier, end man har i virkeligheden.
Så jeg håber, at folk vil tænke over, hvem de skriver med, og hvem de deler informationer med fremover.
FacebookTwitterKopier linkEmner:Facebook|DR3|Instagram|Næstved|USA




https://www.dr.dk/nyheder/indland/kioskejer-fanger-unge-indbrudstyve-og-far-bank-af-stedfar

IndlandKioskejer fanger unge indbrudstyve og får bank af stedfarEn kioskejer på Fyn blev banket og truet med økse, da han tilbageholdt tre mindreårige indbrudstyve.
En pige og to drenge brød natten til søndag ind i en kiosk, hvor de blev grebet på fersk gerning af kioskejeren.
(Arkivfoto).
09.
juni 2019 kl.
06.
54Bemærk: artiklen er mere end 30 dage gammelLæs opEn 47-årig mand i Otterup på Fyn havde fået nok af jævnlige indbrud i sin kiosk.
Derfor besluttede han natten til søndag at overnatte i butikken.
I løbet af natten vågnede han op, da en gruppe unge igen var ved at bryde ind.
Politiet modtog anmeldelsen om indbruddet klokken 00.
46.
Det oplyser Ehm Christensen, der er vagtchef ved Fyns Politi, tidligt søndag morgen.
- I anmeldelsen lyder det, at tre gerningsmænd er brudt ind i kiosken, og at det er lykkedes ejeren at tilbageholde to af dem, mens den tredje er stukket af, siger han.
- Kort efter kommer en stedfar til drengene til stedet.
Han tildeler kioskejeren knytnæveslag på højre øje og truer ham med en økse, siger vagtchefen.
Ehm Christensen, vagtchef, Fyns PolitiDer er tale om tre mindreårige; en pige på 16 år og to drenge på henholdsvis 14 og 16 år.
- Den ene gerningsmand når at ringe til sin mor og fortælle om situationen, siger Ehm Christensen.
- Kort efter kommer en stedfar til drengene til stedet.
Han tildeler kioskejeren knytnæveslag på højre øje og truer ham med en økse, siger vagtchefen.
Stedfaren anholdtPolitiet har efterfølgende tilbageholdt to af de tre mindreårige.
De er blevet sigtet for indbrud og er blevet løsladt igen.
Vagtchefen oplyser, at politiet endnu ikke har haft kontakt med den tredje af de tre indbrudstyve - den 16-årige dreng - men at de ved, hvem han er.
Derudover har politiet anholdt stedfaren, en 39-årig mand.
Han blev pågrebet på sin bopæl efter hændelsen.
- Han sidder hos os nu med henblik på, at vi skal vurdere, om han skal fremstilles eller ej, siger vagtchefen.
Kioskejeren er ikke kommet alvorligt til skade, fortæller han.
/ritzau/FacebookTwitterKopier linkEmner:Kriminalitet|Fyn|Tyverier|Fyns Politi|Otterup




https://www.dr.dk/sporten/fodbold/landsholdet/delaney-lever-droemmen-i-ruhr-distriktet-jeg-faar-stadig-kuldegysninger

LandsholdetDelaney lever drømmen i Ruhr-distriktet: 'Jeg får stadig kuldegysninger'Thomas Delaney kan se tilbage på det bedste år i sit fodboldliv efter sommerens skifte til tyske Dortmund.
Thomas Delaney har haft den bedste sæson i karrieren siden skiftet til Dortmund.
Af Michael Sten Jensen i Lyon og Anders Rud09.
juni 2019 kl.
08.
30Bemærk: artiklen er mere end 30 dage gammelLæs op- Jeg ved ikke, hvor mange mennesker der står bag det der mål.
Om det er 25.
000… Men hver gang tænker jeg bare: Hold da kæft.
Thomas Delaney rammer skiven rent i midten, når han skal beskrive antallet af fans i 'Die gelbe Wand' - den gule mur.
I et år har den tidligere FCK- og Werder Bremen-spiller haft fornøjelsen af at gå på banen til det imponerende syn, og selvom et fyldt Parken da også runger en smule under fødderne, så har det svært ved at leve op til den berygtede gule mur, som står bag spillerne i Dortmund på Signal Iduna Park.
Thomas Delaney har haft en forrygende sæson i Dortmund.
 'Den Gule Mur' på Signal Iduna Park.
1 / 2Thomas Delaney har haft en forrygende sæson i Dortmund.
1 / 2'Den Gule Mur' på Signal Iduna Park.
2 / 2- For 2,5 år siden havde jeg ikke turde drømme om, at jeg spillede fast i Dortmund foran den gule mur.
Men jeg er utroligt stolt og prøver at gå ydmygt til opgaven.
- Jeg har stadig ikke vænnet mig til det.
Jeg ved ikke, om det er noget andet, hvis man altid har været i klubben.
Men jeg får kuldegysninger, når vi træder ind.
Og fodboldkulturen i Tyskland er bare fantastisk.
Vi har tæt på et fyldt stadion, når vi går ud til opvarmning, siger Thomas Delaney.
Bedste sæson på trods af skuffelse38 kampe er det blevet til for Thomas Delaney i den første sæson hos Dortmund.
Herunder Champions League.
Længe så det ud til, at han også skulle slutte året med et mesterskab, men Bayern München ville det anderledes.
På trods af det glippede mesterskab kan den danske midtbanekriger dog se tilbage på sin første sæson i gult som den hidtil bedste i karrieren.
-Det skal der ikke være tvivl om.
Min karriere har heldigvis udviklet sig positivt skridt for skridt.
Der var ingen pokaler eller mesterskaber i år, men det kan godt give gåsehud at spille i Dortmund.
Det må jeg indrømme.
Jacob Bruun Larsen og Thomas Delaney kan se tilbage på en stor sæson i det tyske.
- Jeg kan jo ikke bare læne mig tilbage og nyde, at jeg har opnået, hvad mange kun kan drømme om.
Men jeg har bare fået mere blod på tanden.
At være et fedt sted og spille der, er fedt.
Jeg er der ikke bare for at 'cashe in' eller at kunne fortælle mine børnebørn, at jeg har boet i Ruhr-distriktet, siger Thomas Delaney.
FacebookTwitterKopier linkEmner:Thomas Delaney (fodboldspiller)|Tyskland|Fodbold|FC København|FC Bayern München




https://www.dr.dk/nyheder/regionale/oestjylland/vaerestedets-brugere-faar-massage-hver-torsdag-nogle-siger-de-maerker

ØstjyllandVærestedets brugere får massage hver torsdag: Nogle siger, de mærker kærlighedSygeplejerske og sexolog Tove Holm giver Værestedets udsatte brugere og hjemløse massage.
Lars Rodolf får for første gang massage på Tove Holms madras i Værestedets store rum.
Af Jesper Ottosen og Sarah Friis Elkjær09.
juni 2019 kl.
08.
00Bemærk: artiklen er mere end 30 dage gammelLæs opMennesker har brug for berøring.
Berøring gør os mere sociale, milde, afslappede og mere tolerante.
Det er filosofien bag underviser, sygeplejerske og sexolog Tove Holms arbejde, og derfor besøger hun hver torsdag formiddag Værestedets brugere i Aarhus og giver dem en let massage.
Hos Værestedet bokser de fleste med sociale og psykiske problemer, da stedet henvender sig til udsatte mennesker med misbrug og andre dybe psykiske og sociale problemstillinger.
Hver torsdag er der nye brugere på Værestedet, som ikke har prøvet Tove Holms massage, og forleden var det Lars Rodolfs tur.
- Det var simpelthen dejligt.
Det var behageligt.
Hun ramte lige de punkter der, konkluderer han efter massagen.
Han har set sine venner få massage af Tove Holm på Værestedet og besluttede at prøve.
- Det er første gang, og jeg er 55 år, så det føles mere end dejligt.
To gange mere, så kan jeg stille op til en maraton.
Nogle mærker kærlighedTove Holm opfordrer brugerne til, at de siger til og fra, så kroppen ikke spænder op, for så virker det ikke.
Hun lægger også mærke til, hvordan det virker på den enkelte.
- Det kan godt være, at der kommer følelser op, fordi man har savnet berøring, og det skal der også være plads til, siger hun.
Derefter laver hun lange strøg og berører de store led, da det giver ro.
- Men hvis nogen kun kan være med til fingrene, så gør vi det.
Borgerne er meget taknemmelige.
De føler sig måske mødt eller set.
Nogle siger, at de mærker kærlighed.
De får for en stund lov til at være dem, de er, siger Tove Holm.
Derfor er det ikke kun brugerne, der er glade for massagen.
- Det gør også mig glad, så det går begge veje, og det giver virkelig mening, siger hun.
Troede ikke på projektetDet var Tove Holm, som henvendte sig til Værestedets leder Ove Abilgaard, der først var lidt skeptisk, da hun tog kontakt via Messenger.
- Hun skrev om det der berøring, og jeg tænkte, at på værestedet er folk lidt hårde typer og hjemløse.
Det orker jeg ikke, tænkte jeg, men jeg gik en dags tid og tænkte over, om det bare var mig, der var blevet et gammelt røvhul, fortæller han.
Derfor kom Tove Holm på besøg og fortalte om projektet, og Ove Abilgaard er overrasket over, at det er blevet så stor en succes.
- Meget overrasket.
Jeg tænkte, at efter tre gange så løber hun skrigende herfra og siger, at det kan ikke lade sig gøre.
Det har været stort at se på faktisk.
Massagen foregår i værestedets store rum, hvor der samtidig er TV, bordtennis, møder og billard.
- Det er virkelig fantastisk at se på, hvordan en af vores brugere bare ligger helt stille og nyder det, fortæller han.
Det er Daghøjskolen, Værestedet og FO Aarhus, der har indgået et samarbejde om den ugentlige massage.
FacebookTwitterKopier linkEmner:Socialforhold|Aarhus|Seksualitet




https://www.dr.dk/nyheder/indland/vi-fylder-mindre-paa-kirkegaarden-gravsteder-erstattes-med-traeer-og-bier

IndlandVi fylder mindre på kirkegården: Gravsteder erstattes med træer og bierMens vi i snit køber os til flere kvadratmeter, når vi er her, så kræver vi mindre plads, når vi skal herfra.
Af Malene Koops Grønborg09.
juni 2019 kl.
08.
12Bemærk: artiklen er mere end 30 dage gammelLæs opHar du selv taget stilling til, hvad der skal ske med din krop den dag, du skal herfra?
De seneste år har en helt tydelig tendens vist sig landet over: Flere og flere danskere vil kremeres - altså brændes i stedet for at blive begravet i en kiste - og det betyder, at vi fylder mindre og mindre på de danske kirkegårde.
Se graver Leif Christensen fortælle om kirkegården i Aalborg i videoen.
Faktisk blev 84 procent i 2018 brændt og puttet i en urne.
Derfor kan man mange steder se halvtomme kirkegårde, og det har fået mange af landets menighedsråd til at se sig om efter alternative måder at indrette en kirkegård på.
Man bliver nødt til at følge med udviklingen.
Leif Christensen, graver, Vester Hassing KirkegårdMen hvad så med al den ekstra plads på kirkegårdene?
På Vester Hassing Kirkegård i Aalborg Kommune er man i gang med en større omlægning af kirkens arealer.
Der, hvor der en gang var gravsteder, er der nu ved at blive plantet skov, der er opstillet bistader, og der gror vildt græs på arealerne.
- Man bliver nødt til at følge med udviklingen, siger graver på Vester Hassing Kirkegård, Leif Christensen.
- Det er klart, det kan give nogle konflikter, men vi har været i dialog med folk og fået ordnet det i mindelighed, siger han.
På Vester Hassing Kirkegård er der langt flere tomme pladser, end der var engang, fortæller graver Leif Christensen.
Gravsteder på rad og rækkeVibeke Zweidorffs datter ligger begravet på netop Vester Hassing Kirkegård, og selvom omlægningen har betydet, at datterens gravsted har ændret sig, er hun positiv.
- Gennem årene er der kommet flere og flere store huller, og det ser også dumt ud.
Så faktisk synes jeg, det, man har gjort, er blevet sindssygt flot.
Det er en god måde at gøre det på, siger hun.
Vibeke Zweidorffs datter blev begravet på kirkegården i 1991, hvor hun fra start havde et stort gravsted.
Her var der plads til, at to andre familiemedlemmer kunne blive begravet sammen med hende.
Men som årene er gået har Vibeke Zweidorff selv besluttet at gøre gravstedet mindre.
Dels fordi, hun ikke kommer der så ofte mere, da hun ikke bor i Vester Hassing længere og dels fordi, det alligevel skulle indskrænkes, når den 30-årige fredningsperiode, der er for et gravsted af den slags, udløber i 2021.
På Vester Hassing Kirkegård er der langt flere tomme pladser, end der var engang.
- Dengang min datter blev begravet, var der fuldstændigt fyldt op på kirkegården, og man kunne nærmest ikke få en plads.
Gravstederne lå på rad og række som rækkehuse.
Men sådan er det jo ikke længere, siger hun.
En sten på noget græsDatterens gravsted bliver stadig hyppigt besøgt af Vibeke Zweidorffs forældre, der bor i Vester Hassing.
De skal også selv ligge sammen med hende, når de skal herfra.
Vibeke Zweidorff er en af de borgere, der har en pårørende, som er begravet på Vester Hassing Kirkegård.
(© PRIVATFOTO)- Men de kan så ikke blive begravet der mere, for i dag er det 'bare' en sten på noget vildt græs.
Men de kan blive bisat samme sted og få deres egen sten.
Så det er sådan, vi gør det, siger Vibeke Zweidorff.
Helt generelt, så tror jeg, de fleste synes, der er nogle ting i vores samfund, som er hellige, og som man ikke skal pille ved.
Vibeke ZweidorffSelvom hun er imponeret over den måde, Vester Hassing Kirkegård er blevet ændret gennem årene, så tror hun dog ikke, alle har det ligesom hende.
- Gravstederne bliver jo lavet voldsomt om i de her år.
Og det er også sket for min datters.
Helt generelt, så tror jeg, de fleste synes, der er nogle ting i vores samfund, som er hellige, og som man ikke skal pille ved.
Som for eksempel gravsteder.
Men man bliver jo nødt til at gøre noget, når det er sådan udviklingen er, siger hun.
Vibeke Zweidorffs datters gravsted har ændret sig markant gennem årene.
I starten var det et gravsted med plads til tre kistebegravelser.
.
.
(© PRIVATFOTO) .
.
.
senere blev det indskrænket til et en enkelt gravplads.
I dag er gravstedet en sten på noget vildtvoksende græs.
(© PRIVATFOTO)1 / 2Vibeke Zweidorffs datters gravsted har ændret sig markant gennem årene.
I starten var det et gravsted med plads til tre kistebegravelser.
.
.
(© PRIVATFOTO)1 / 2.
.
.
senere blev det indskrænket til et en enkelt gravplads.
I dag er gravstedet en sten på noget vildtvoksende græs.
(© PRIVATFOTO)2 / 2Man skal kysse grænsenOg landets kirkegårde skal gentænkes, for det er der, de døde ligger, men de levende kommer, lyder det fra biskoppen i Aalborg Stift, Henning Toft Bro.
- Kan vi - naturligvis med respekt for dem, der ligger begravet - kombinere det, sådan at vi levende kommer der på en ny måde, så ser jeg gerne, at den udvikling fortsætter, siger han.
Han understreger, at det er menighedsrådene rundt omkring i landet, der beslutter, hvor langt man vil gå.
Jeg håber, at man vil gå så langt, at man også måske engang imellem lige kommer ud og kysser lidt til grænsen og skubber til, hvor langt vi kan gå her.
Henning Toft Bro, biskop, Aalborg Stift- Men jeg håber, at man vil gå så langt, at man også måske engang imellem lige kommer ud og kysser lidt til grænsen og skubber til, hvor langt vi kan gå her, siger han.
Læs også:Halvtomme kirkegårde er i fare for at lukkeHenning Toft Bro forestiller sig blandt andet, at man fremover for eksempel kan bruge kirkegårde til børneteater, stille koncerter eller kunstudstillinger.
- Eller lav nogle løb rundt på kirkegården sammen med børn og børnehaver, hvor man fortæller om sognets historie.
For det er en vigtig pointe: Det er jo ikke bare for, at vi skal bruge kirkegården på nye måder, det er også for, at vi kan være med til at oplyse om, hvad en kirkegård er, og hvad en kirkegård kan bruges til, siger han.
Der ser halvtomt ud på kirkegårdene rundt omkring i landet.
Her er det fra Fårup Kirke ved Randers.
Biskop i Aalborg Stift, Henning Toft Bro håber, man fremover kan bruge kirkegårde til ting som børneteater eller kunstudstillinger.
FacebookTwitterKopier linkEmner:Henning Toft Bro (biskop)|Jylland|Kirkeforhold|Aalborg Stift|Kristendom




https://www.dr.dk/mitliv/christinna-dyrker-nye-sider-af-sig-selv-naar-hun-smider-den-paene-facade-og-toejet

Noget på hjerteSe temaMit LivChristinna dyrker nye sider af sig selv, når hun smider den pæne facade - og tøjetHun lever efter ’fuck, hvad andre tænker’-princippet.
Og det er befriende.
Af Palle Herløv, Mikkel Berg Pedersen (foto) og Signe Heiredal (grafik)09.
juni 2019 kl.
08.
24Læs op30-årige Christinna Svensson fra Aarhus er ikke umiddelbart en kvinde, der skiller sig ud fra mængden.
Hun beskriver sig selv som 'ret almindelig af udseende' med et 10.
00 til 18.
00-job som chef i en tøjbutik.
- Jeg er typen, der bliver targeted af Jehovas Vidner ude på gaden.
Måske ligner jeg en, de kan hverve.
Så tænker jeg, 'if only they knew…', takker pænt nej og går videre, siger hun.
'If only they knew'.
.
.
Der er nemlig to sider af Christinna.
Den ene øver sig hver dag på at være fuldstændigt ligeglad med, hvad andre mennesker tænker om hende, og hun er godt på vej.
Den anden har altid været ligeglad.
Hun gør præcist, hvad hun vil, når hun går på scenen som burlesque-performeren 'Scarlet Blixen' og tjener penge på at smide tøjet.
Burlesque - strip for alle kropstyperBurlesque opstod i 1860'erne og slog igennem i 1920'erne og 30'erne med navne som Josephine Baker og Sally Rand som de største kunstnere.
Burlesque-shows er en kombination af satire, performance art, showdance og vovet underholdning.
En slags seksuel niche inden for revygenren, der gerne skal vække en følelse hos tilskueren.
I modsætning til moderne striptease klæder burlesque-udøverne sig aldrig helt af.
Brystvorter og underliv er altid tildækket.
Og så er der plads til alle kropstyper.
Christinna prøver at leve sit liv efter 'fuck, hvad andre tænker'-princippet.
Hun har et motto, der lyder: 'Føles det godt for dig, er det rigtigt'.
- Særligt mange kvinder holder sig tilbage fra at gøre noget vildt, selv om de har lyst til det.
De begrænser sig selv og bruger en masse energi på at overveje, hvad andre mon tænker om dem.
Den energi kan bruges bedre, hvis de lærer at være mere ligeglade, siger hun og erkender, at det er svært at nå dertil.
- De fleste af os har en stemme i hovedet, der fortæller os om alt det, vi ikke kan.
Det er en selvkritik, der kommer indefra og fra medierne, og den er ødelæggende og begrænsende for vores udvikling.
Christinnas budskab er, at man skal øve sig i overdøve den stemme og argumentere mod den.
Forsvare sin person og bede stemmen holde sin kæft, når den begynder at blande sig i snakken.
- Det tager tid, men det kan lade sig gøre.
Man kan sagtens øve sig i at være ligeglad og gradvist lære sig selv at gøre noget nyt.
Tage små skridt hen mod et stort mål eller spise en hel elefant i bittesmå bidder.
Når man lykkes med noget ét sted i livet, giver det modet til at gøre noget andre steder.
Det er min erfaring.
Christinna er single og deler en femtesals-lejlighed med en veninde.
Hjemmet er indrettet med en blanding af retro, Ikea-møbler og 'alt muligt skrammel', som de finder på loppemarkeder.
Her er blandt andet en udstoppet svane, bøger om kvindens anatomi med titler som 'Vagina', 'Gender Trouble' og 'Porno Chic', valgplakater fra Enhedslisten og Alternativet og ikke mindst 'Fisse-billedet', som Christinna indrammede og hængte op, mens veninden ikke var der til at gøre indsigelser.
Billedet viser præcist, hvad titlen lover.
I forskellige farver og former.
Det er også her i lejligheden, Christinna opbevarer alle de kostumer og rekvisitter, hun tager med på scenen, når hun forvandler sig til Scarlet.
Christinna Svensson versus Scarlet Blixen.
(Foto: Mikkel Berg Pedersen © .
/ Foto: Mikkel Berg Pedersen © .
)Burlesque er et frirum for Christinna, som er kommet til at fylde det meste af hendes liv.
Her bruger man ikke ordet 'diskret', og der er stort set ingen grænser for, hvor meget man kan skeje ud og lege med sin identitet.
Efter 45 minutters arbejde foran spejlet på det lille badeværelse er makeup'en lagt efter devisen 'ser det forkert ud - så put mere på'.
Christinna går ind på sit værelse, smider den røde hverdagskjole og kommer ud i et nyindkøbt puddelhunde-kostume.
Så er hun klar til at vise os, at hun ikke er bange for eksempelvis at tage en tur i Rema1000, hvor folk kan tænke præcist, hvad de har lyst til, mens de kaster lange blikke efter hende.
Det er altså ikke noget, hun plejer at gøre - hun tør bare godt.
Halen dingler mellem benene, når hun går rundt og fylder varer i indkøbskurven iført en hue med pailletter, lyseblå plys-ører og en tætsiddende dragt, der kun efterlader lidt til fantasien.
'Føles det godt for dig, er det rigtigt'.
- Jeg eksperimenterer med min personlighed på den her måde, og jeg har det supersjovt med at dyrke flere sider på forskellige tidspunkter.
Man bliver aldrig for gammel til at udfordre sig selv.
Jeg tror, der er mange midt i 20'erne, som føler, at nu er de blevet det menneske, de skal være resten af livet, så nu er de låst fast i en eller anden rolle, de ikke kan slippe ud af, siger Christinna Svensson.
- Det er noget bullshit!
Det er vigtigt for Christinna at vise, at hun kan rumme flere sider samtidig.
At hun ikke bliver en mindre dygtig akademiker, selv om hun med sin universitetsuddannelse arbejder i en tøjbutik.
Og at hun kan være respekteret som butikschef i hverdagen og stadig optræde letpåklædt for penge om aftenen og i weekenderne.
Hendes kolleger ved godt, hvad hun laver i sin fritid.
Christinna smiler sødt til kunderne, mens hun hjælper dem, tager imod betaling og spørger, om de vil have kvitteringen med i posen.
Hun er ikke typen, der bruger ret meget make-up i det daglige, for hun har ikke behov for det.
Scarlet er alt det modsatte.
Hun er vild og hæmningsløs, og hun kan både være ond og pirrende sexet, når hun klasker sig selv så hårdt bagi, at der kommer et rødt mærke efter håndfladen.
Scarlet får sine billeder bandlyst på Instagram, fordi de sorteres fra som 'sexually suggestive content', og hun slikker på sin arm, hvis hun har lyst.
Den slags gør Christinna ikke.
- Jeg kalder det 'mestringstro', og det er noget, alle kan lære.
Det handler om at overbevise sig selv om, at man kan meget mere, end man går og tror, hvis man kaster sig ud i det.
Jeg havde aldrig troet, at mit liv skulle være sådan her, og nu kan jeg ikke forestille mig et liv uden burlesque med alle de oplevelser og selvtilliden, jeg får ud af det.
Christinnas erfaring er, at der ofte er meget få negative konsekvenser ved at gøre de ting, man virkelig drømmer om, men frygten for at fejle holder os ofte tilbage.
Hun kender det fra sig selv, for hun har også engang været usikker, og usikkerheden rammer hende stadig indimellem.
Det var første gang, jeg havde følelsen af at være i fokus og gøre noget skørt, fordi jeg havde lyst til det, og jeg kunne lide det.
Som barn hjemme i Aalborg var hun den stille pige i klassen, der sad og passede sig selv og sine tegninger.
På gymnasiet var hun en af 12-tals-eleverne, der suste igennem uddannelsen, og hun afleverede sit speciale i kønsstudier på universitetet i 2017.
Christinna har altid været fascineret af vintage-modeller, striptease, pinups og den sexede kvindefigur, der optræder som en farlig og forførende 'femme fatale' i film og bøger - som eksempelvis i James Bond-universet og Eva i biblen.
På efterskolen mærkede hun for første gang glæden ved at få opmærksomhed, da hun stod model for en kæreste, der kunne lide at tage billeder.
En dag tog hun gallakjole på og kravlede op i et træ og poserede, selv om det var vinter og snestorm omkring hende.
En anden dag sminkede hun sig med sort makeup, tog sort tøj på og gik ned i brugsen for at se folks reaktioner.
- Det var vel en øvelse i at være mærkelig.
Min debut i at turde skille sig ud offentligt og være ligeglad.
Folk stirrede, og det var megasjovt.
Det var første gang, jeg havde følelsen af at være i fokus og gøre noget skørt, fordi jeg havde lyst til det, og jeg kunne lide det.
Det smagte af mere, og det 'mere' får jeg på præcis samme måde, hver gang jeg går på scenen i dag, siger hun.
Hendes første show var hos organisationen Cabaresque i Aarhus i december 2015.
Hun var helt ny og uerfaren i branchen, og hun valgte at tage to bh'er på - for en sikkerheds skyld.
Det var ekstremt grænseoverskridende for hende at stå på en scene, men nu stod hun der med sin mors stiletter på og en helt ny kjole, som folk forventede, at hun smed.
Det gjorde hun så.
Altså med to bh'er indenunder.
Siden har hun ikke kigget sig tilbage, og Christinna er som Scarlet Blixen i dag en af Danmarks mest kendte burlesque-performere med shows og foredrag rundt i hele landet og i udlandet.
Den opmærksomhed, hun får på scenen, booster hendes selvtillid, og det er noget, hun tager med sig i sin hverdag.
- Det er følelsen af at blive set og hørt og nærværet mellem mig og publikum, jeg godt kan lide.
Det handler ikke om, at jeg skal føle mig lækker.
Det handler om, at jeg tør gå på scenen og fremføre præcist det act, jeg har lyst til.
Christinna er glad for, at hun dengang for tre og et halvt år siden skubbede sig selv ud på scenen og gjorde noget, hun aldrig havde forventet af sig selv.
- Det er dér, man udvikler sig som menneske.
En god veninde plejer at sige, at hemmeligheden ved at turde noget er, at man bare skal gøre det.
Det lever jeg efter, og så må folk tænke, hvad de har lyst til, siger Christinna Svensson.
FacebookTwitterKopier linkEmner:Tøj|Skønheds- og sundhedsprodukter|Aarhus|IKEA|Enhedslisten




https://www.dr.dk/nyheder/politik/folketingsvalg/live-regeringsforhandlinger-roed-blok-diskuterer-velfaerd-og






https://www.dr.dk/nyheder/udland/tysk-politi-loslader-mistaenkt-efter-skuddrab-pa-politiker

UdlandTysk politi løslader mistænkt efter skuddrab på politikerEn tysk politiker blev i sidste uge fundet død i sin have efter at være blevet skudt i hovedet på klos hold.
Walter Lübcke blev skudt i hovedet på klos hold.
09.
juni 2019 kl.
06.
41 | opdateret 09.
juni 2019 kl.
12.
15Bemærk: artiklen er mere end 30 dage gammelLæs opTysk politi har anholdt og senere løsladt en mistænkt efter skuddrab på en tysk delstatspolitiker.
Det skriver det tyske nyhedsbureau dpa natten til søndag dansk tid.
65-årige Walter Lübcke, der var politiker i delstaten Hessen, blev dræbt i sidste uge, da han blev skudt i hovedet på klos hold, oplyser en talsmand fra politiet.
Et familiemedlem fandt ham dræbt i sin baghave kort efter midnat 2.
juni.
Den mistænkte blev anholdt natten til søndag.
Han er blevet afhørt og er efterfølgende blevet løsladt igen, oplyser politiet søndag morgen.
Talsmanden afviser at give flere oplysninger om den mistænkte, da politiet er midt i efterforskningen.
Ifølge avisen Frankfurter Allgemeine Zeitung er der tale om en ung mand, som tidligere har haft forbindelse til Lübcke.
Den mistænkte skal ifølge avisen være blevet afhørt af politiet lørdag eftermiddag.
Kan være politisk motiveretMyndighederne oplyser ifølge nyhedsbureauet AFP, at motivet fortsat er ukendt.
Det er ifølge politiet dog ikke udelukket, at der kan være et politisk motiv bag drabet.
Delstatspolitikeren har således flere gange tidligere modtaget dødstrusler.
Lübcke var medlem af den tyske kansler Angela Merkels parti, CDU.
Han var regeringspræsident i Kassel, der er en region i delstaten Hessen.
En regeringspræsident er ikke at forveksle med en ministerpræsident, som er en delstats øverste politiske post.
Drabet på Lübcke har vakt stærke reaktioner på sociale medier.
Blandt andet har flere bifaldet drabet, hvilket den tyske forbundspræsident har fordømt på det kraftigste.
- Det er simpelthen modbydeligt at se, hvordan nogle mennesker på sociale medier gør grin med drabet på en mand, sagde forbundspræsident Frank-Walter Steinmeier tidligere på ugen.
Opdateret: Frank-Walter Steinmeier er forbundspræsidnet, ikke ministerpræsident, som det fremgik af en tidligere version.
/ritzau/FacebookTwitterKopier linkEmner:Angela Merkel (politiker)|Frank-Walter Steinmeier (politiker)|Tyskland|Kriminalitet|Frankfurter Allgemeine Zeitung




https://www.dr.dk/nyheder/udland/la-sagrada-familia-far-byggetilladelse-137-ar-sent

UdlandLa Sagrada Familia får byggetilladelse - 137 år for sentGaudís berømte ufærdige kirkebyggeri i Barcelona har - langt om længe - fået byggetilladelse.
Det ufærdige kirkebyggeri, tegnet af den berømte arkitekt Antoni Gaudí, tiltrækker hvert år millioner af turister til Barcelona.
09.
juni 2019 kl.
03.
08 | opdateret 09.
juni 2019 kl.
12.
53Bemærk: artiklen er mere end 30 dage gammelLæs opDet berømte kirkebyggeri La Sagrada Familia i den spanske storby Barcelona har endelig fået byggetilladelse.
Det sker, intet mindre end 137 år efter at den første sten i byggeriet blev lagt.
Det skriver nyhedsbureauet AP.
De lokale myndigheder har udstedt en byggetilladelse, som varer indtil 2026.
La Sagrada Familia, der betragtes som arkitekten Antoni Gaudís mesterværk, er en stor turistattraktion i Barcelona.
Bygherrerne håber, endelig at kunne færdiggøre byggeriet inden 2026, så det står klar til 100-årsjubilæet for Gaudís død.
Omkring 4,5 millioner personer besøger La Sagrada Familia hvert år.
Og yderligere 20 millioner besøger årligt området for at få et kig på det spektakulære bygningsværk udefra.
Byggeriet blev påbegyndt i 1882.
Der blev først søgt en byggetilladelse i 1885, men ifølge myndighederne i Barcelona er der intet, der tyder på, at tilladelsen nogensinde blev givet.
Den fond, der står for færdiggørelsen og bevarelsen af kirken, er nået til enighed med bystyret i Barcelona om at betale en bøde på 4,6 millioner euro i kompensation for den manglende byggetilladelse.
Det svarer til omkring 34 millioner kroner.
Når kirken står færdig vil et af dets 12 tårne gøre La Sagrada Familia til det højeste religiøse byggeri i Europa.
Gaudí døde i 1926, da han blev kørt ned af en sporvogn.
Dengang stod kun kirkens facade færdigbygget, men alligevel blev Gaudí begravet i krypten under sit ufærdige mesterværk.
Det efterfølgende byggearbejde er baseret på den spanske arkitekts modeller samt fotografier af hans originale tegninger, som blev ødelagt i en brand i 1930'erne.
La Sagrada Familia betyder på catalansk den hellige familie, hvilket henviser til Josef, Maria og Jesusbarnet.
/ritzau/Opdatereret med video.
FacebookTwitterKopier linkEmner:Antoni Gaudí (arkitekt)|Barcelona|Spanien|Arkitektur




https://www.dr.dk/nyheder/viden/kroppen/toilet-trang-og-akut-stress-saadan-goer-din-krop-sig-klar-til-eksamen

KroppenToilet-trang og akut stress: Sådan gør din krop sig klar til eksamenHer er fem måder din krop reagerer på, når du går til eksamen.
Af Pernille Kjeldgaard Kristensen og Mathis Birkeholm Duus (Grafik)09.
juni 2019 kl.
06.
31Bemærk: artiklen er mere end 30 dage gammelLæs opHjertebanken, når din lærer kommer ud og henter dig ind til eksamen.
Svedige hænder, når du skal give hånd til censor.
Og brug for en ordentlig tår vand, før du begynder dit oplæg.
Eksamen kan være nervepirrende, og kroppen reagerer ofte på måder, der kan virke ret uheldige, når du skal til at yde dit allerbedste.
Men årsagen til din krops reaktioner, når du skal ind til det grønne bord, er faktisk ikke så underlig.
Det er tale om en akut stressreaktion.
Akut stress skyldes et nervesystem i ubalance I din krop findes det autonome nervesystem, som styres i din hjerne.
Herfra styres de ubevidste funktioner i din krop.
Fx når du sveder, dit hjerte pumper, eller du fysisk reagerer på, at du er seksuelt opstemt.
Det autonome nervesystem er delt ind i tre områder, hvor særligt to er i spil, når du er nervøs til eksamen: Det sympatiske nervesystem og det para-sympatiske nervesystem.
Overordnet set sker der det, at den sympatiske del opreguleres, mens den parasympatiske del nedreguleres.
Symptomerne ved akut stress skyldes altså primært, at balancen mellem de to dele af det autonome nervesystem ændres.
Kilde: Karen Johanne Pallesen, AU.
Det forklarer Karen Johanne Pallesen, der er lektor på Dansk Center for Mindfulness på Aarhus Universitet, hvor der blandt andet forskes i stress.
- Når du skal til eksamen, og din opmærksomhed kapres af bekymringer om, hvordan det skal gå, tolker hjernen det som alarmtilstand, og den starter en sekvens af urgamle fysiologiske processer, siger hun og fortsætter:- Det er den såkaldte kæmp- eller flygt tilstand, hvor kroppen enten gør sig klar til kamp eller til at flygte.
Det har det fornuftige formål at gøre kroppen og hjernen i stand til at takle formodet fare.
Førhen kunne det bl.
a.
være farlige dyr, der fik kroppen i alarmberedskab.
- I dag er det ofte tanker om fremtiden og bekymringer om fx en forestående eksamen, som udløser stress-reaktionen.
For hjernen er det dybest set ligegyldigt, hvad der har skruet stressniveauet op.
Det sker, hvis vi er spændte, nervøse eller decideret angste.
Her kan du blive klogere på fem reaktioner, som du måske har oplevet fra en nervepirrende eksamen.
1Hjertebanken når kroppen vil yde sit bedsteNår du står foran døren til eksamenslokalet, kan det føles som, at hjertet er ved at hoppe ud af brystet.
Det banker meget hurtigere end normalt.
- Den sympatiske del af det autonome nervesystem står for at få kroppen og hjernen i kæmp- eller flygt beredskab, siger Karen Johanne Pallesen, og fortsætter:- Når hjertet pumper hurtigere, kommer der mere blod og dermed mere ilt og mere næring ud til organerne.
Din krop er nu mere klar til at bevæge sig, så den enten kan kæmpe eller flygte.
Og et pumpende hjerte er et godt tegn.
- Det er vigtigt at forstå, at alle de her kropslige oplevelser blot er tegn på, at kroppen og hjernen yder sit bedste.
Der er ingen grund til at være bange, fordi hjertet banker hurtigere end normalt, siger hun.
2Der skrues op for svedkirtlerneNår du skal give hånd til censor, kan det være en god ide lige at tørre hænderne af i bukserne først, for nervøsitet kan gøre dine hænder drivvåde.
De svedige håndflader skyldes en ændring i aktiviteten i de to grene af det autonome nervesystem.
- Svedkirtlerne styres af sympatiske nerver, og de bidrager normalt til at regulere temperaturen i din krop.
Når hjernen skruer op for det sympatiske nervesystem, skrues der altså op for aktiviteten i svedkirtlerne.
Og det kan være generende, når man i forvejen føler, at man er under pres, siger Karen Johanne Pallesen.
Forskere har en mulig forklaring på, hvorfor svedige håndflader har været en fordel, når vi har kæmpet for vores overlevelse før i tiden.
- En evolutionær forklaring kan være, at fugtige håndflader giver et bedre greb om fx et våben, når du er i kamp, siger Karen Johanne Pallesen.
3Den famøse klap går nedFå ting er mere angstprovokerende til eksamen end følelsen at at have glemt alt, hvad du har lært.
Det ved dem, der har oplevet, at klappen går ned.
- Angsten for at blive stillet et spørgsmål, du ikke kan svare på, ligger permanent på lur.
Det er den angst, som gør, at du pludselig ikke kan huske ting, som du havde helt styr på, da du gik hjemmefra, siger Karen Johanne Pallesen.
Kortvarig akut stress giver normalt dine hjernefunktioner et boost og skærper sanserne.
- Men når niveauet af stresshormoner bliver for højt, sker det modsatte.
Der lukkes ned for den logiske tænkning.
Man siger, at hjernens alarmcentral (amygdala, red) ”kaprer" al opmærksomheden, siger Karen Johanne Pallesen.
Når du sidder og leder efter ordene, kan det være svært at komme ud af tilstanden igen.
Men Karen Johanne Pallesen har et simpelt råd, der kan hjælpe med at genoprette balancen i stresshormonerne.
- Det er godt, hvis du kan grine af det.
Et godt grin frigør hormoner, som modvirker stressens negative sider, siger hun.
Du kan også forberede dig mentalt før eksamen for at forhindre, at klappen går ned.
-I en eksamenssituation, som i livets mange andre stressende situationer, er det tilrådeligt, at du lærer at genkende symptomer på stress og ikke lader dig skræmme.
I stedet kan du sige: ”Hej med dig angst, der er du igen”, og så flytte opmærksomheden væk fra den, siger Karen Johanne Pallesen.
4Du trænger til at komme på toilettetMåske kender du følelsen af, at der er lidt ekstra pres på tarmen, når du er nervøs.
Det er helt naturligt.
- Igen aktiveres den sympatiske del af det autonome nervesystem, og så sker der ting og sager.
Når der skrues op for den del, så skrues der nemlig ned for den parasympatiske del.
Og det er den parasympatiske del, der står for fordøjelsen.
- Tarmfunktionen nedprioriteres simpelthen, fordi der ikke er akut brug for den funktion, når kroppen er presset.
Og den funktion kan reduceres så meget, at tarmsystemet tømmer sig selv, siger Karen Johanne Pallesen.
Nogle forskere mener også, at mennesket (og nogle dyr) skal af med afføring, når de er stressede, fordi de så bedre kan flygte.
Kroppen er lettere, hvis tarmen ikke er fyldt, og derfor prioriterer kroppen at komme af med afføringen, når en situation spidser til.
5Din mund bliver uhensigtsmæssig tørHvis din mund føles som Sahara, når du sidder ved eksamensbordet, er det fordi din krop vurderer, at der ikke er overskud til at spise lige nu.
- Når hjernen råber "alarm", vurderer kroppen, at det ikke er aktuelt at spise og fordøje, så der dannes ikke så meget spyt, siger Karen Johanne Pallesen.
Kroppen producerer nemlig spyt, når det skal bruges til at tygge og synke mad, så maden bedre kan glide ned.
- Men det bruges også, når du taler.
Så det er lidt uheldigt, at din krops alarmberedskab har den funktion, når du sidder til en mundtlig eksamen, siger hun.
Problemet er heldigvis muligt at løse.
- I en eksamenssituation kan du gøre dig selv en tjeneste ved at medbringe en flaske vand.
Det kan mindske generne, indtil du kan komme tilbage "i sikkerhed" uden for eksamenslokalet, siger Karen Johanne Pallesen.
FacebookTwitterKopier linkEmner:Eksamen|Sundhed og velvære|Sygdomme og lidelser|Videnskab|Aarhus Universitet




https://www.dr.dk/sporten/oevrig/mark-o-tvaerer-patrick-nielsen-ud-pa-fa-minutter

Øvrig sportMark O.
tværer Patrick Nielsen ud på få minutterDet tog Mark O.
Madsen tre minutter at vinde over bokseren Patrick Nielsen, der havde sin debutkamp i MMA.
Mark O.
Madsen og Patrick Nielsen nåede ikke at kæmpe en hel runde, før Mark O.
Madsen fik ram på bokseren og vandt kampen.
09.
juni 2019 kl.
06.
03Bemærk: artiklen er mere end 30 dage gammelLæs opDen professionelle MMA-kæmper og tidligere OL-sølvvinder i brydning Mark O.
Madsen vinder over bokseren Patrick Nielsen, der havde sin debutkamp i MMA i KB Hallen natten til søndag.
Kampen, der skulle vare tre gange fem minutter, blev allerede afgjort efter knap tre minutter, da Mark O.
Madsen fik lagt den 28-årige bokser ned og sugede al energien ud af ham i første runde.
- Patrick gjorde en hæderlig figur.
Han er en dygtig bokser, og der var jo en risiko for, at han ville få ram på mig, men det gjorde han så ikke, siger en tilfreds Mark O.
Madsen efter kampen.
Ubesejret i otte kampe34-årige Mark O.
Madsen har nu vundet otte ud af otte kampe, siden han i januar sidste år genoptog karrieren som professionel MMA-kæmper.
Kampen mellem de to foregik i KB Hallen til et MMA-stævne, der kaldes 'The Olympian Fight Night' med i alt 12 kampe på programmet.
Mark O.
Madsen er ved at gøre det af med Patrick Nielsen og afslutte kampen.
Nederlaget har ikke skræmt Patrick Nielsen væk fra MMA.
Han afviser ikke at stille op til en stor kamp igen på et andet tidspunkt.
- Lige nu skal jeg fokusere på min boksning og holde en lang ferie.
Men hvis der kommer en god MMA kamp igen, tager jeg den gerne, siger Patrick Nielsen.
Mark O.
Madsen drømmer om at blive en del af den største liga, Ultimate Fighting Championship (UFC), der til september bliver afholdt i Danmark.
- Den her kamp er økonomisk med til at skubbe på min udvikling i MMA.
Det er drømmen at blive god nok til at træde ind i det fineste selskab i UFC, siger Mark O.
Madsen.
Rodet optakt for NielsenPatrick Nielsen skabte fredag drama, da han sammen med Mark O.
Madsen skulle vejes forud for MMA-kampen mellem de to lørdag aften.
Først dukkede bokseren ikke op til det aftalte tidspunkt for indvejningen, og da han endelig kom, vejede han 400 gram over de tilladte 75,5 kilo.
Mark O.
Madsen og Patrick Nielsen kæmpede til MMA-stævnet 'Olympian Fight Night ' i K.
B.
Hallen på Frederiksberg.
 Mark O.
Madsen og Patrick Nielsen kæmpede til MMA-stævnet 'Olympian Fight Night ' i K.
B.
Hallen på Frederiksberg.
 Mark O.
Madsen og Patrick Nielsen kæmpede til MMA-stævnet 'Olympian Fight Night ' i K.
B.
Hallen på Frederiksberg.
1 / 3Mark O.
Madsen og Patrick Nielsen kæmpede til MMA-stævnet 'Olympian Fight Night ' i K.
B.
Hallen på Frederiksberg.
1 / 3Mark O.
Madsen og Patrick Nielsen kæmpede til MMA-stævnet 'Olympian Fight Night ' i K.
B.
Hallen på Frederiksberg.
2 / 3Mark O.
Madsen og Patrick Nielsen kæmpede til MMA-stævnet 'Olympian Fight Night ' i K.
B.
Hallen på Frederiksberg.
3 / 3Ifølge B.
T.
og Ekstra Bladet skal Patrick Nielsen dermed betale en bøde på 200.
000 kroner, som bliver trukket fra hans kamphonorar.
Han skulle angiveligt få en million kroner for at stille op til kampen.
Mark O.
Madsen klarede ved sin indvejning grænsen, da vægten viste 75,3 kilo.
/ritzau/FacebookTwitterKopier linkEmner:Ekstra Bladet|Kampsport|Boksning|Mark O.
Madsen (bryder)|Patrick Nielsen (bokser)




https://www.dr.dk/nyheder/penge/ekspolitikere-kan-faa-56494-kroner-om-maaneden-i-aar-vi-er-noget-forkaelede

PengeEkspolitikere kan få 56.
494 kroner om måneden i to år: 'Vi er noget forkælede'Karin Gaarsted (S), Karina Due (DF) og Joachim B.
Olsen (LA) er blandt dem, der kan fortsætte med samme grundløn, som de plejer at få.
Karina Due blev ikke genvalgt for Dansk Folkeparti.
Hun vil nu i gang med studere.
Af Signe Mai Vilsbøll og Kasper Duncan Gram (video)08.
juni 2019 kl.
23.
04 | opdateret 09.
juni 2019 kl.
10.
16Bemærk: artiklen er mere end 30 dage gammelLæs opDe personlige stemmer talte ved folketingsvalget deres tydelige sprog, og for en række folketingsmedlemmer har det betydet, at hverdagen på Christiansborg er skiftet ud med en tilværelse som arbejdsløs.
Det er dog ikke på samme vilkår som langt de fleste andre danskere.
Imens de 52 personer, der blev stemt ud eller stoppede i denne uge, beslutter hvordan deres fremtid skal se ud, får de et eftervederlag på 56.
494 kroner om måneden i op til to år.
Sådan er reglerne for eftervederlagEt folketingsmedlem, hvis medlemskab ophører ved et valg, eller som på grund af sygdom udtræder af Folketinget, oppebærer eftervederlag.
Eftervederlaget udregnes efter, hvor længe den pågældende har været medlem af Folketinget.
Hvis medlemmet får et andet job, modregnes eftervederlaget.
De første 144.
358 kroner modregnes dog ikke, og der er ikke krav om, at ekspolitikeren skal stå til rådighed for arbejdsmarkedet.
Sådan er det blandt andet for Karin Gaarsted (S), Karina Due (DF) og Joachim B.
Olsen (LA), der fik for få stemmer ved valget til at kunne fortsætte som folketingsmedlemmer.
- Det er mange penge.
Det kan jeg godt forstå, hvis folk synes, siger Karin Gaarsted:- Men når man ser på, at man som folketingsmedlem aldrig ved, hvornår arbejdet slutter, så er der hele tiden en risiko for at blive arbejdsløs fra den ene dag til den anden.
Af netop den grund kan socialdemokraten godt se det rimelige i, at politikere får det eftervederlag, de får.
Fuld grundløn i to årReglerne er i dag sådan, at folketingsmedlemmer optjener et halvt års eftervederlag for hvert år, de har siddet i Folketinget.
Et folketingsmedlem som Karin Gaarsted, der blev valgt ind tilbage i 2011, har derfor optjent det maksimale eftervederlag på 24 måneder.
I princippet kan hun altså de næste to år fortsætte med at få den samme grundløn, som hun fik, da hun sad i Folketinget, hvis hun ikke finder et nyt job.
Karina Due kom i Folketinget ved sidste folketingsvalg i 2015.
Med sine fire år på Christiansborg har hun også optjent samme ret til eftervederlag, men DF'eren synes, det er lige i overkanten.
- Hvis vi kigger på det almindelige arbejdsmarked, er vi noget forkælede, siger hun, men afviser at frasige sig eftervederlaget, så længe det er et gode, samtlige politikere har.
DF: Reglerne bør ændresDansk Folkepartis gruppeformand, Peter Skaarup, er enig med sin partifælle i, at det er helt forkert med en opsigelsesperiode, der i nogle tilfælde er otte gange så lang, som den er for andre i Danmark.
Politikerne har lavet særligt favorable vilkår for sig selv.
Det normale ville være fire, fem, seks måneders opsigelse.
Valgforsker Roger BuchPå trods af at tidligere folketingspolitikere også bliver modregnet, synes han, at reglerne bør ændres, så de ligner gængse vilkår på arbejdsmarkedet.
- Der er ingen på det private eller offentlige arbejdsmarked, der har så lang tids opsigelse med løn, og politikere er nødt til at indordne sig efter samme vilkår som alle andre.
Den ordning, der er i dag, er alt for favorabel, siger Peter Skaarup.
Gruppeformanden så gerne, at opsigelsesperioden blev ændret, så der kun var eftervederlag i 3-5 måneder efter endt politisk embede.
DF agter ifølge ham at fremsætte forslag om, at eftervederlagsreglerne erstattes af et nyt sæt regler.
Modregning efter 144.
358 kronerEt folketingsmedlem kan i dag også få eftervederlag, hvis embedsperioden ophører på grund af sygdom.
Hvad enten det er sygdom eller valg, der sender folketingspolitikere på porten, er reglen dog, at der modregnes, hvis nye indtægter dukker op.
Det første år sker der ingen modregning for indtægter op til 144.
358 kroner.
Andet år er der fuld modregning, men det er der ifølge Roger Buch, valgforsker ved Danmarks Medie- og Journalisthøjskole, ingen kontrol med.
- Hvis man læser loven, hvor de her regler står, så fremgår det ikke, hvor kontrolfunktionen ligger.
Når kontrollen ikke er udspecificeret, så tror jeg, at den reelle virkelighed er, at der ikke bliver kontrolleret, lyder det fra Roger Buch, der mener, at reglerne skal genovervejes.
Hvis eftervederlaget så anderledes ud, kan det godt være, at nogle af dem, der er højest betalt, ikke ville sidde i Folketinget, og her skal man jo helst favne og tiltrække forskellige typer af mennesker.
Karin Gaardsted (DF)- Politikerne har lavet særligt favorable vilkår for sig selv.
Det normale ville være fire, fem, seks måneders opsigelse.
Hvis man er omfattet af funktionærloven, når man faktisk først 6 måneders opsigelse efter ni års ansættelse, så 24 måneder er rigtig lang tid.
Ingen jobs på håndenLige nu har hverken Karina Due eller Karin Gaarsted et nyt job på hånden.
Begge er dog enige om, at det ville have været i orden, hvis deres opsigelse havde været kortere.
Karin Gaardsted har dog endnu et argument, der taler for eftervederlaget, som det er i dag.
- Vilkårene skal heller ikke være så dårlige, at der er nogen, som ikke har lyst til at være folkevalgte.
Hvis eftervederlaget så anderledes ud, kan det godt være, at nogle af dem, der er højest betalt, ikke ville sidde i Folketinget, og her skal man jo helst favne og tiltrække forskellige typer af mennesker, siger politikeren.
Hun tilføjer i den forbindelse, at der "fra borgerlig side ikke var stor opbakning til at ændre reglerne" sidste gang spørgsmålet blev taget op.
Ifølge Fagbladet 3F kan de 52 ekspolitikere fordele 70 millioner kroner mellem sig over de næste to år i såkaldte eftervederlag.
DR Nyheder har foruden ekspolitikerne i artiklen kontaktet Chritina Egelund (LA) og Joachim B.
Olsen (LA).
Ingen af dem har ønsket at stille op til interview.
Opdateret med video.
FacebookTwitterKopier linkEmner:Dansk Folkeparti|Folketinget|Joachim B.
Olsen (politiker)|Karina Due (politiker)|Ansættelsesforhold




https://www.dr.dk/sporten/formel1/kevin-magnussen-beklager-jeg-skulle-ikke-have-lavet-den-fejl

Formel1Kevin Magnussen beklager: 'Jeg skulle ikke have lavet den fejl'Den danske Formel 1-kører mener, at han burde have undgået afkørslen i kvalifikationen i Canada.
08.
juni 2019 kl.
22.
38Bemærk: artiklen er mere end 30 dage gammelLæs opKevin Magnussen er særligt ked af det på sit holds vegne, efter at han lørdag aften smadrede sin Formel 1-racer i kvalifikationen til Canadas Grand Prix.
Han slap uskadt fra episoden og sendte hurtigt tankerne til de mekanikere, som nu skal på massivt reparationsarbejde i Haas-garagen.
- Teamet har en lang aften i aften foran sig, og der er nok også en stor sandsynlighed for, at vi skal starte fra pit lane søndag.
Det er jeg rigtig ærgerlig over og ked af på teamets vegne.
- Det er en svær chikane, men det er ikke nogen undskyldning.
Det er rigtig surt for dem.
Jeg skulle ikke have lavet den fejl, siger Kevin Magnussen til TV3+.
Han kom lidt for langt ud i svinget ind på opløbsstrækningen, da han satsede mod slutningen af anden kvalifikationsrunde, Q2, for at forbedre sin tid nok til at nå i Q3.
Kevin Magnussen tog turen ind i barrieren under dagens kvalifikation.
 Her bliver bilen kørt væk fra banen.
1 / 2Kevin Magnussen tog turen ind i barrieren under dagens kvalifikation.
1 / 2Her bliver bilen kørt væk fra banen.
2 / 2- Jeg kom for tidligt på gassen, havde en lille udskridning, ramte væggen, knækkede baghjulsophænget og snurrede derfor rundt og ramte væggen på den anden side, siger Magnussen til TV3+.
Satsningen kostede ham en smadret racer, og ulykken aflyste resten af Q2, så blandt andre både Haas-teamkollega Romain Grosjean og Max Verstappen fra Red Bull mistede muligheden for at køre sig videre til Q3.
Først når omfanget af reparationerne kendes, ved man, hvor mange startplaceringers straf de koster danskeren.
Havde han klaret sig uskadt videre til Q3, ville han for første gang i Formel 1-karrieren være startet i top-10 på banen i Montréal.
Hurtigst i kvalifikationen var Sebastian Vettel i Ferrari, og han starter derfor forrest i søndagens løb.
/ritzau/FacebookTwitterKopier linkEmner:Kevin Magnussen (racerkører)|Romain Grosjean (racerkører)|TV3|Canada|Formel 1




