https://www.dr.dk/nyheder/indland/taxaselskaber-dropper-hoeje-priser-efter-kritik-kunderne-vil-simpelthen-ikke-betale

IndlandTaxaselskaber dropper høje priser efter kritik: Kunderne vil simpelthen ikke betalePrisstigningerne har betydet færre kunder i julen, siger taxaselskaber.
Af Maja Lærke Maach29.
dec.
2018 kl.
22.
12Bemærk: artiklen er mere end 30 dage gammelLæs opDet vakte stor utilfredshed blandt taxakunder, at flere selskaber op til jul og nytår lavede prisstigninger på både starttakst og på kilometerprisen for køreturen.
Særligt prisstigningen hos selskabet Taxi 4x27 blev ikke vel modtaget, idet man valgte at køre med en starttakst for at praje en taxa på 135 kroner mod tre kroner førhen.
Kunderne valgte at straffe selskaberne ved at køre mindre i taxa i julen.
Det får nu flere selskaber til at droppe de højere priser.
Når nogle kunder, der ellers ville tage en taxa, fravælger det, må vi erkende, at vi har fået skruet priserne for højt opPalle Christensen, bestyrelsesformand Taxa 4x354x27 har valgt at skrue ned for priserne igen i forbindelse med nytåret, oplyser direktør Thomas RB Petersen i et opslag på Facebook.
- Vi må konstatere, at kunderne simpelthen ikke vil betale de priser, vi er gået ud med for juledagene og nytåret.
- Vi vil hellere fylde bilerne op, end at de holder stille, siger direktøren.
Som en charmeoffensiv får kunderne 50 procent rabat på ture i København den 31.
december og 1.
januar, dog er tilbudspriserne stadig dyrere end hverdagskørsel med selskabet.
Læs også:Startgebyr på 135 kr.
: 'Taxachauffører skal belønnes for at drikke vand til julemaden'Den 2.
januar koster en taxatur igen tre kroner i startgebyr for en gadetur, som var prisen før den markante juleprisstigning.
'Folk er sure over priserne'Også selskabet Taxa 4x35, som kører i København og omegn, ændrer priserne efter kritik fra kunderne.
Taksterne tiltænkt nytåret bliver droppet, oplyser selskabets bestyrelsesformand, Palle Christensen, til DR Nyheder.
- Vi fjerner jule- og nytårspriserne og kører til vores normale helligdags- og weekendpriser.
Der har været en massiv reaktion fra kunderne på de priser, vi har sat, og der har vi ramt forkert.
Vi har fået sat priserne højere op, end hvad folk er villige til at betale, siger Palle Christensen.
Årsagen til prisstigningen i julen var en måde at lokke flere chauffører til at arbejde i de travle juledage.
- Men folk er sure over priserne og mistede julestemningen.
- Når nogle kunder, der ellers ville tage en taxa, fravælger det, må vi erkende, at vi har fået skruet priserne for højt op, siger Palle Christensen.
Selskabet kører til nytår med almindelig weekend- og helligdagstaks, hvor starttaksten er 50 og 70 kroner (stor vogn).
Derfor kan priserne hæves•Det er liberaliseringen af taxaloven, som gør det muligt for taxaselskaberne at skrue på priserne helt op til loftet på 135 kroner for en starttakst.
•Førhen blev maksimalpriserne for taxikørsel bestemt kommunalt, men med den nye lov overtager Trafikstyrrelsen administrationen for kommunerne.
•Dog er der en indkøringsfase på tre år, og derfor er det ikke alle selskaber eller alle vogne hos selskaberne, som hævede priserne denne jul.
FacebookTwitterKopier linkEmner:Taxiselskaber|København|Erhverv|Jul|Facebook




https://www.dr.dk/nyheder/indland/politi-i-marokko-anholder-schweizer-i-sag-om-turistdrab

Dansker og nordmand dræbt i MarokkoSe temaIndlandPoliti i Marokko anholder schweizer i sag om turistdrabLørdag er endnu en person blevet anholdt i sagen om drab på to skandinaviske veninder i Marokko.
Danske Louise Vesterager Jespersen og hendes veninde Maren Ueland fra Norge blev dræbt under en vandretur i Atlasbjergene i Marokko den 17.
december.
29.
dec.
2018 kl.
20.
43 | opdateret 29.
dec.
2018 kl.
21.
10Bemærk: artiklen er mere end 30 dage gammelLæs opEn schweizisk statsborger er lørdag blevet anholdt i Marrakesh i Marokko i forbindelse med efterforskningen af drabene på to kvindelige turister fra henholdsvis Danmark og Norge.
Det skriver det marokkanske medie TelQuel.
Danske Louise Vesterager Jespersen og hendes veninde Maren Ueland fra Norge blev dræbt under en vandretur i Atlasbjergene i Marokko.
De blev fundet døde 17.
december nær landsbyen Imlil.
Læs også:Fem nye anholdelser i sag om dobbeltdrab: Politi udpeger lederen af marokkansk terrorcelle20 anholdte i sagenMed den seneste anholdelse er i alt 20 personer ifølge TelQuel blevet anholdt i sagen.
15 af de anholdte skal søndag fremstilles for en dommer - de sigtes for terrorisme.
Ifølge nyhedsbureauet AFP menes den schweiziske statsborger at have givet nogle af de øvrige anholdte skydetræning samt undervisning i brug af kommunikationsværktøjer - herunder "ny teknologi".
Det fremgår af en erklæring fra anklagemyndigheden i Marokko.
Desuden har manden tilsluttet sig en "ekstremistisk ideologi", lyder det i udtalelsen fra anklagemyndigheden.
Og han har været involveret i "rekrutteringen af marokkanere og personer fra Afrika syd for Sahara til udførelse af terrorplaner i Marokko".
Han bor i Marokko.
Men han har - foruden schweizisk statsborgerskab - også spansk statsborgerskab.
Drabssag betragtes som terrorDe marokkanske myndigheder har tidligere oplyst, at drabssagen fra Atlasbjergene betragtes som terror.
En uge inden drabene på Louise Vesterager Jespersen og Maren Ueland udsendte fire af de anholdte en video på internettet, hvor de sværger troskab til Islamisk Stat.
En af mændene på videoen - den 25-årige gadesælger Abdessamad Ejjoud - menes at være hjernen bag drabet.
Det skal han ifølge de marokkanske myndigheder have begået sammen med to andre: Den 27-årige snedker Younes Ouaziyad og den 33-årige gadesælger Rachid Afatti.
Selv om de formodede gerningsmænd har erklæret støtte til Islamisk Stat, mener politiet i Marokko ikke, at ledelsen af Islamisk Stat har været involveret i planlægningen af drabene på de to turister.
/ritzau/FacebookTwitterKopier linkEmner:Islamisk Stat|Marokko|Afrika|Anklagemyndigheden|Mord




https://www.dr.dk/nyheder/udland/italiens-parlament-godkender-finanslov-efter-strid-med-eu

UdlandItaliens parlament godkender finanslov efter strid med EUItalien har omskrevet sit budget efter aftale med EU.
Lørdag er det blevet godkendt i parlamentets underhus.
Italien fik grønt lys for sit budget fra EU-Kommissionen i Bruxelles fem dage inden jul.
Det skete efter måneders strid mellem regeringen i Rom og kommissionen.
29.
dec.
2018 kl.
21.
23Bemærk: artiklen er mere end 30 dage gammelLæs opUnderhuset i Italiens parlament har lørdag aften vedtaget et omstridt statsbudget, der er ændret efter uenigheder med EU.
Godkendelsen sker lige inden fristen ved nytår.
Budgettet, som er lagt frem af regeringspartnerne i Femstjernebevægelsen og det højreorienterede parti Ligaen, blev vedtaget med 327 stemmer for og 228 stemmer imod.
Afstemningen foregik som en tillidsafstemning, men betyder i praksis, at budgettet er vedtaget.
Den endelige afstemning om budgettet finder efter planen sted senere lørdag eller søndag.
Men den betragtes som en formalitet.
Måneders strid mellem Italien og EULillejuleaftensdag blev det omstridte budget godkendt i det italienske senat.
Italien fik grønt lys for sit budget fra EU-Kommissionen i Bruxelles fem dage inden jul.
Det skete efter måneders strid mellem regeringen i Rom og kommissionen.
Det betyder, at der ikke bliver igangsat en såkaldt underskudsprocedure mod det store EU-land.
Det kunne have ført til tunge sanktioner.
Da Italien for to måneder siden fremlagde sit udspil, blev det i første omgang afvist af kommissionen.
Det er første gang nogensinde, at det er sket i EU-regi.
Så forsøgte italienerne sig med en ny version af budgettet, der ligeledes blev afvist.
Men det tredje udspil, der indeholdt flere ændringer, gik igennem.
Det første udspil gav anledning til store diskussioner, fordi det lagde op til et budgetunderskud på 2,4 procent.
/ritzau/ReutersFacebookTwitterKopier linkEmner:EU|Europa-Kommissionen|Italien|EU-forhold|Økonomi




https://www.dr.dk/nyheder/indland/politiet-jagter-gerningsmand-fra-roveri-pa-kasino

IndlandPolitiet jagter gerningsmand fra røveri på kasinoEn person har lørdag aften forsøgt at begå røveri mod et kasino i København - gerningsmanden er på fri fod.
29.
dec.
2018 kl.
20.
23Bemærk: artiklen er mere end 30 dage gammelLæs opPolitiet i København leder lørdag aften efter gerningsmanden til et røveriforsøg mod Casino Copenhagen på Radisson Blu Scandinavia Hotel.
Det oplyser vagtchef Henrik Stormer fra Københavns Politi.
Manden var bevæbnet med et slagvåben ved røveriet.
Det lykkedes ham dog ikke at slippe afsted med penge eller andre værdier fra kasinoet.
- Vi har ledt efter gerningsmanden i nærområdet på Islands Brygge og på det nordlige Amager.
Men området, som vi undersøger, udvider sig selvfølgelig, i takt med at tiden går, siger Henrik Stormer.
Politiet er til stede på kasinoet, der ligger på Islands Brygge.
Her foretager politiet afhøringer og gennemser overvågningsvideoer.
Efter røveriforsøget blev gerningsmanden set flygte ad Weidekampsgade, hvorefter han løb i ukendt retning.
Politiet modtog anmeldelsen klokken 18.
41.
/ritzau/FacebookTwitterKopier linkEmner:København|Kriminalitet|Røverier|Islands Brygge|Københavns Politi




https://www.dr.dk/nyheder/indland/opfordring-fra-top-toy-til-vrede-kunder-opfoer-jer-paent-over-personalet

IndlandOpfordring fra Top-Toy til vrede kunder: Opfør jer pænt over for personaletByttekaos og lange køer har fået enkelte kunder til at tabe hovedet i BR og Toys"R"Us.
Af Mark Lindved Norup29.
dec.
2018 kl.
19.
23Bemærk: artiklen er mere end 30 dage gammelLæs opVoksne og i særdeleshed nok de medfølgende børn måtte væbne sig med tålmodighed, da de i dag mødte op for at bytte julegaver i landets BR- og Toys"R"US-butikker.
Nyheden om legetøjskædens konkurs betød, at det, der i forvejen ville have været en travl dag, blev endnu mere hektisk.
- Jeg kommer for sent til julefrokosten hos svigermor, så det er ikke særlig godt, sagde Julie Holm, der havde ventet i tæt på halvanden time i kø foran BR i Rødovre Centrum, da DR’s reporter fangede hende.
Ifølge butikkens bestyrer har dagen været den travleste i de 10 år, hun har været ansat der, og klokken 18 stod der stadig folk i kø med uforrettet sag.
For flere er legetøjsforretningernes snarlige død en trist nyhed.
- Det er en ærgerlig oplevelse, for jeg synes, at det er en god butik, sagde niårige Maja Markusenko, der havde taget opstilling i køen for at bytte en såkaldt slimfabrik, som hun havde fået to af.
Se, hvordan køen så ud tidligere i dag i Rødovre Centrum.
"Behandl nu medarbejderne pænt"Lars Bo Kirk, der er fungerende talsmand for Top-Toy, der ejer de to forretningskæder, har også set lange køer i de forretninger, han har besøgt i løbet af dagen.
Langt de fleste steder er det foregået roligt, men i enkelte butikker har kunder ladet vreden gå ud over personalet, fortæller han.
- Jeg opfordrer virkelig alle til, at de opfører sig pænt over for det personale, der i forvejen står i en svær situation og har mistet deres job.
Det er ikke deres skyld, at det er gået, som det er gået.
Tværtimod, siger han.
I alt mere end 2.
000 Top-Toy-medarbejdere i Norden mister deres job i forbindelse med konkursen, der har ramt legetøjskæderne.
Sådan får du penge retur for gavekortTop-Toy oplyser, at følgende gør sig gældende for indehavere af gavekort:Har du købt et gavekort den 30.
november 2018 eller senere kan det blive refunderet (kontant) ved henvendelse til kuratorerne.
Send en kopi af gavekort og kvittering for køb med datoangivelse (bon-kopi eller lignende) til mailadressen toptoy@gorrissenfederspiel.
com.
Angiv dit navn og bankkonto, og vi sørger for udbetaling hurtigst muligt.
Har du købt et gavekort før den 30.
november 2018 er du almindelig kreditor i konkursboet.
Vi må ikke foretage udbetaling af dit krav, men du har mulighed for at sende information om dit krav i konkursboet til samme mailadresse toptoy@gorrissenfederspiel.
com.
Dit krav i henhold til gavekortet vil blive registreret på samme måde som andre almindelige leverandører med krav opstået før den 30.
november 2018.
Du er altså almindelig kreditor i boet og vil kun være berettiget til senere at modtage evt.
dividende (delvis betaling) af dit krav på et senere tidspunkt.
- Der er selvfølgelig frustrerede kunder, og det har vi forståelse for.
Vi beklager, at der er nogle, der brænder inde med gavekort og rabatmærker, men det har medarbejderne intet med at gøre.
De har tværtimod stået i frontlinjen hele dagen og mødt alle med et smil, siger Lars Bo Kirk.
Han fortæller, at der i enkelte forretninger har været episoder, hvor personalet har følt sig truet af kunder, der blandt andet har kastet med legetøj og overfuset dem.
Kun få, det handler omLars Bo Kirk understreger, at langt størstedelen af kunderne dog har mødt personalet med enorm sympati og medfølelse for deres situation.
- Det er meget få, det handler om, men vi har i enkelte butikker oplevet meget vrede, siger han.
Ingen af sagerne har endnu udmøntet sig i politianmeldelser.
Julegaver kan byttes til andet legetøj frem til årsskiftet i de forretninger, der holder åbent.
Gavekort købt i december kan i de næste to dage benyttes som vanligt.
De kan ligeledes byttes til penge ved at følge en anvisning på Top-Toys hjemmeside.
Fra januar planlægger BR og Toys"R"Us at afholde et stort udsalg af de varer, der er tilbage i forretningerne og centrallageret.
Hvornår det bliver, er endnu ikke fastlagt.
I Danmark er der 77 BR-butikker samt 21 Toys'R'Us-varehuse.
FacebookTwitterKopier linkEmner:Aarhus|Kolding|Odense|Sjælland|Jylland




https://www.dr.dk/sporten/haandbold/vm-herrer/henrik-toft-nyder-tilvaerelsen-i-storklubben-psg

VM herrerHenrik Toft nyder tilværelsen i storklubben PSGHåndboldspilleren Henrik Toft Hansen har bidt sig godt fast i franske Paris Saint-Germain, hvor han har haft stor succes på det seneste.
Henrik Toft Hansen er faldet godt til i Paris, hvor han skiftede til i sommeren 2018 efter en årrække i tysk håndbold.
Af Rasmus Dalgaard og Interview: Peter Elsnab29.
dec.
2018 kl.
20.
30Bemærk: artiklen er mere end 30 dage gammelLæs opI sommeren 2018 skiftede den danske håndboldspiller Henrik Toft Hansen efter tre sæsoner i tyske Flensburg-Handewitt til den franske storklub Paris Saint-Germain.
Der har fulgt nogle naturlige udfordringer med skiftet til ny klub og kultur, men brikkerne er så småt ved at falde på plads for jyden, og på banen har den 32-årige stregspiller fundet sig til rette i sin nye klub, fortæller han.
- Det har været en fin tid.
Det har været en stor udfordring at skifte til en ny liga og en ny kultur.
Der er meget jeg har at lære endnu, især sprogmæssigt er der mere at hente, men jeg synes, det er gået godt, og vi har vundet en masse håndboldkampe, så det er jeg fint tilfreds med, siger Henrik Toft Hansen.
Læs også:Dansk forsvarsgeneral melder sig VM-klar efter lyskeproblemDe seneste par måneder har landsholdsspilleren fået masser af spilletid i både ligaen og i Champions League, og han vurderer selv, at hans opstart i klubben kan forbindes med hans nuværende succes.
- Jeg kom derned på samme tid med den nye træner (Raul Gonzalez, red.
), så hele holdet skulle starte forfra.
De andre spillere skulle også lære den nye træner at kende, så det var fint for mig.
Så har jeg stille og roligt arbejdet mig ind på holdet og fået mere og mere ansvar, så det har jeg været glad for.
Det er ikke kun hovedpersonen selv, der føler, at det går godt for tiden.
Det har hans landstræner, Nikolaj Jacobsen, også bidt mærke i.
Læs også:Danske profilers VM-form glæder landstræner- Hans udvikling er meget positiv.
Han har virkelig gjort det godt den seneste halvanden måneds tid.
Det gælder offensivt, men også defensivt, hvor hans samarbejde med Viran Morros i PSG har været godt, siger landstræneren.
- Han virker mere afklaret, og jeg tror også, han har lært noget af at komme ned og spille med nogle rigtigt dygtige spillere.
Det er en Henrik Toft, der er på rette vej, som har gjort det godt på det seneste.
Læs også:GOG-profil misser VM efter korsbåndsskade: 'Kæmpe tab for landsholdet'På den danske streg får Henrik Toft under VM selskab af sin bror Rene Toft, der til dagligt spiller i ungarske Veszprem.
Han er blevet en skade i lysken kvit og melder sig 100 procent klar til turneringen.
Danmark spiller sin første kamp ved VM i håndbold 10.
januar, og det bliver mod Chile.
Kampen spilles i Royal Arena i København.
FacebookTwitterKopier linkEmner:Henrik Toft Hansen (håndboldspiller)|Nikolaj Jacobsen (håndboldtræner)|Paris Saint-Germain|Håndbold|København




https://www.dr.dk/sporten/haandbold/kvindeligaen/odense-helt-jubler-over-vildt-pokal-comeback

KvindeligaenOdense-helt jubler over vildt pokal-comebackOdense Håndbold vendte truende nederlag til sejr, da træner Jan Pytlick tog en chance i angrebsspillet.
Odense Håndbold er også tophold i den bedste kvindelige række, hvor fynboerne endnu ikke har tabt.
 29.
dec.
2018 kl.
19.
23Bemærk: artiklen er mere end 30 dage gammelLæs opOdense Håndbold var bagud med 8-15 ved pausen og siden 10-18 mod Team Esbjerg på udebane i lørdagens pokalsemifinale, men alligevel endte fynboerne som vindere med cifrene 27-25.
Derfor var euforien efterfølgende i top hos Odenses landsholdsspiller Mette Tranborg, der scorede vigtige mål i anden halvleg og blev sit holds topscorer med syv mål.
Læs også:Chok-comeback: Odense Håndbold er pokalfinaleklar efter gyser- Det er helt vildt det her.
Vi var bagud med otte mål, og alligevel formåede vi at vinde.
Jeg er sindssygt stolt over os som hold, og jeg er bare så glad for at stå i min første pokalfinale, siger Mette Tranborg.
I første halvleg styrede Team Esbjerg mod sejren i kraft af keeper Sandra Tofts mange redninger, men Odense gav ikke op.
- Vi brændte for mange store chancer i første halvleg, og Sandra stod godt, men vi fik skudt hul på hende i anden halvleg og kom bedre i gang, og det gav pludselig energi.
Læs også:Dansk forsvarsgeneral melder sig VM-klar efter lyskeproblem- Vi tacklede hårdere i forsvaret.
Vi byggede bare ovenpå hele tiden, lyder Tranborgs analyse.
Taktisk finesse gav poteKampen ændrede også karakter, da træner Jan Pytlick efter pausen gik over til at angribe med syv mod seks spillere med målmanden ude.
Det gav bonus.
- I pausen kiggede vi på hinanden og sagde, "vi giver det et skud med syv mod seks", da vi godt kunne se, at der var meget langt op mod et godt hold som Team Esbjerg, fortæller Jan Pytlick.
Læs også:Nykøbing Falster tromler over Randers i Final 4-semifinale- Og så lykkedes tingene for os.
Vi fik mere plads til at skyde forbi Sandra.
Vi dækkede også bedre op, lyder trænerens forklaring.
Søndag står den så på en finale mod Nykøbing F.
i Santander Cup i Esbjerg.
Den begynder klokken 16.
/ritzau/FacebookTwitterKopier linkEmner:Mette Tranborg (håndboldspiller)|Odense|Team Esbjerg|Odense Håndbold|Håndbold




https://www.dr.dk/nyheder/udland/briterne-hyrer-danske-faerger-400-millioner-undgaa-brexit-kaos

BrexitSe temaUdlandBriterne hyrer danske færger for 400 millioner for at undgå brexit-kaosDen britiske regering vil udenom varekaos med flere handelsveje til og fra Storbritannien.
Hvis briterne ikke får aftalt med EU, hvordan varer mellem EU og Storbritannien leveres, bliver de tjekket langt mere omstændigt som varer fra Kina og USA, og det kan blive en markant større og noget nær umulig opgave for bl.
a.
det britiske toldvæsen.
Af Maja Lærke Maach29.
dec.
2018 kl.
21.
31Bemærk: artiklen er mere end 30 dage gammelLæs opVarer fra hele verden strømmer dagligt til og fra den engelske havneby Dover, som forbinder fastlandsdelen af EU, havnebyen Calais, på den anden side af kanalen i Frankrig med Storbritannien.
Men når briterne forlader EU til marts næste år, venter der et potentielt vareleveringskaos med nye toldforhold, hvis det britiske parlament ikke bliver enig om en skilsmisseaftale med EU.
Derfor har den britiske regering nu taget sine forholdsregler og har lagt en ordre hos tre europæiske rederier, hvoraf det danske selskab DFDS står til at blive betalt næsten 400 millioner kroner for at stille ekstra færger til rådighed.
Det sker i et forsøg på at gøre handelsvejen mere smidig og sprede den ud over flere byer i Europa og dermed skabe flere import-og eksportveje ind og ud af Storbritannien, forklarer DR's EU-korrespondent Ole Ryborg.
- Hvis briterne ryger ud uden en aftale, bliver varerne betegnet som værende fra et tredjeland som Kina og USA.
Derfor skal de toldbehandles for at sikre, at de lever op til EU's krav.
Regeringen frygter dermed en flaskehals i Dover og prøver at sprede importen og eksporten mere ud, så det hele ikke ender med at stå stille mellem Frankrig og Storbritannien, forklarer Ole Ryborg.
Regeringen er nødt til at forberede sig på, at det ender med ingen aftale med EU.
Det britiske toldvæsen har selv sagt, at man slet ikke er klar og ikke har folk nok til at kontrollere varerne uden en aftaleOle Ryborg, EU-korrespondentTolderne kan ikke følge medKorrespondenten påpeger, at bilfirmaet BMW eksempelvis har regnet ud, at der om ugen skal udfyldes op mod syv millioner erklæringer, hvis varer mellem BMW i Tyskland og England skal kontrolleres uden om EU's handelssystem.
- Det handler ikke om, at nogen vil spænde ben for brexit, men regeringen er nødt til at forberede sig på, at det ender med ingen aftale med EU.
Det britiske toldvæsen har selv sagt, at man slet ikke er klar og ikke har folk nok til at kontrollere varerne uden en aftale, siger Ole Ryborg.
Læs også:ANALYSE Krav om grænsekontrol kan stoppe brexitFør jul måtte den britiske premierminister, Theresa May, udskyde en afstemning i det britiske parlament, fordi hun ikke har politisk opbakning til den skilsmisseaftale, hun allerede har forhandlet på plads med EU-toppen.
Hvordan godkendes skilsmisseaftalen?
•Skilsmisseaftalen mellem EU og Storbritannien ligger klar efter forhandlinger mellem premierminister Theresa May og EU-toppen.
•Aftalen skal godkendes både i det britiske parlament og i Europa-Parlamentet.
•Den skal være godkendt i god tid, inden Storbritannien forlader EU den 29.
marts 2019.
•Hvis en skilsmisseaftale har opbakning i alle de tilbageværende 27 EU-lande ventes det ikke at være svært at få aftalen godkendt i Europa-Parlamentet.
•Men en godkendelse i de to kamre i det britiske parlament kan være svær.
Det konservative regeringsparti har ikke flertal i parlamentet, og derfor kræver det stemmer fra oppositionen og/eller det nordirske støtteparti DUP for at få aftalen godkendt.
Men flere medlemmer af premierminister Theresa Mays eget konservative parti vil stemme imod aftalen.
•Theresa May overlevede i december en mistillidsafstemning i parlamentet og har proklameret, at hun vil kæmpe for at få aftalen i hus, så briterne kan få dere brexit, de stemte for i juni 2016.
Der er kun to mulighederSelvom regeringen fortsat arbejder på at skaffe flertallet, er det endnu uvist, hvordan det ender i det nye år, lyder det fra Ole Ryborg.
- Reelt er der kun to muligheder, for man kan ikke nå at forhandle en ny aftale på plads, med mindre der er tale om små dele i den.
Så enten forlader briterne EU uden en aftale, eller også udskyder de brexit.
Og lige nu er de i parlamentet mere enige om, hvad de ikke vil, end hvad de vil, siger han.
Læs også:EU-Kommissionen fremlægger nødplan for 'no deal'Lykkes det parlamentet at blive enig om skilsmisseaftalen, står der i den, at briterne indtil udgangen af 2020 forpligter sig til at lade handlen fungere efter EU's regler, og så bliver der formentlig ikke brug for de tre rederiers hjælp.
Ifølge BBC ventes selskaberne alligevel at modtage en sum penge.
Det er foruden DFDS franske Brittany Ferries og britiske Seaborne Freight.
- Det er ligesom at bestille en rejse med mulighed for afbestilling, så koster det også et afbestillingsgebyr.
Det koster at forberede sig, siger Ole Ryborg.
FacebookTwitterKopier linkEmner:EU|Europa-Parlamentet|Storbritannien|Theresa May (politiker)|EU-forhold




https://www.dr.dk/sporten/fodbold/england/sort-dag-danskerne-i-premier-league

EnglandSort dag for danskerne i Premier LeagueLørdagens premier league-kampe bød på bitre nederlag til de danske spillere.
Philip Billing og Huddersfield måtte tage sig til takke med et nederlag i bundgyseren mod Cardiff.
Af Niels Anton Heilskov og Jonas Kjærsgaard29.
dec.
2018 kl.
18.
54Bemærk: artiklen er mere end 30 dage gammelLæs opFem danskere var i aktion i lørdagens premier league-kampe.
De fik ikke meget at varme sig på i vinterkampene, da de alle indkasserede nederlag.
Kun Kenneth Zohores Cardiff fik point på kontoen, men her var danskeren slet ikke i truppen, da han sidder ude med en skade.
11.
Danskerkolonien i Huddersfield taber til bundkonkurrenterJonas Lössl gjorde sit for at sikre Huddersfield point søndag eftermiddag, men hans straffesparksredning var ikke nok mod Fulham.
Jonas Lössl lignede kortvarigt helten for Huddersfield i kampen mod Fulham, da han reddede et straffespark små ti minutter før tid.
Alligevel måtte den danske målmand indkassere et mål, da Fulhams Mitrovic afgjorde kampen i dommerens tillægstid.
Læs også:Zanka nettede i Solskjærs hjemmebanedebutMathias 'Zanka' Jørgensen og Philip Billing spillede begge 90 minutter for udeholdet.
Huddersfield er i øjeblikket sidst i Premier League.
Dansker-klubben har fem point op til den sikre side af nedrykningsstregen.
22.
Eriksen og Spurs snubler i mesterskabskampenChristian Eriksen bød ind med en god afslutning i første halvleg, som dog blev pareret til hjørnespark.
I stedet løb Wolves med sejren.
Christian Eriksen spillede fuldtid i Tottenhams skuffende 1-3-nederlag til Wolverhampton.
Midtbanespilleren havde en god afslutning midtvejs i første halvleg, men gjorde ellers ikke det store væsen af sig.
Læs også:Eriksen banker julefreden hjem for flyvende TottenhamTottenham mistede dermed et vigtigt skridt i mesterskabskampen, hvor de inden weekendens runde havde seks point op til førerholdet Liverpool.
33.
Schmeichel spræller forgæves mod Zohore-løse CardiffKasper Schmeichel sprællede forgæves i Leicester-målet, da Victor Camarasa scorede Cardiff's sejrsmål.
Danskerduellen mellem Kasper Schmeichel og Kenneth Zohore udeblev søndag eftermiddag, da gæsterne fra Cardiff var uden den danske angriber til opgøret.
Læs også:Schmeichels fantomkamp var ikke nok: ’Tror aldrig skuffelsen over dansk VM-exit vil gå væk’Kenneth Zohore har i Cardiff's seneste ti Premier League-kampe blot spillet 29 minutter.
Heller ikke Kasper Schmeichel kunne sørge for dansk succes, da han måtte se sig passeret to minutter inde i overtiden.
I stedet løb Cardiff med tre vitale point i deres kamp for overlevelse i Premier League.
FacebookTwitterKopier linkEmner:Jonas Lössl (fodboldspiller)|Kasper Schmeichel (fodboldspiller)|Storbritannien|Cardiff|Fodbold




https://www.dr.dk/nyheder/indland/rejseselskaber-aflyser-udflugter-til-kairo-efter-angreb

IndlandRejseselskaber aflyser udflugter til Kairo efter angrebAngreb fredag nær Giza kostede fire mennesker livet.
Danske rejseselskaber aflyser nu ture til Kairo-området.
Fredag eksploderede en vejsidebombe under en turistbus nær pyramiderne ved den egyptiske by Giza.
29.
dec.
2018 kl.
18.
50Bemærk: artiklen er mere end 30 dage gammelLæs opRejseselskaberne TUI og Spies har aflyst udflugter til Kairo-området for deres gæster i Egypten efter et bombeangreb fredag nær Giza-pyramiderne.
Det oplyser pressechef for TUI Danmark Mikkel Hansen og pressekontakt hos Spies Lisbeth Nedergaard til Ritzau.
- En situation som den her er altid lidt usikker, og sikkerheden kommer før alt andet.
Derfor har vi indstillet udflugter for nu til det område, siger Mikkel Hansen.
- Men ellers er der ikke noget usikkerhed, hvor vores gæster befinder sig lige nu.
Ved angrebet fredag eksploderede en vejsidebombe under en turistbus nær pyramiderne ved den egyptiske by Giza.
Tre turister og en rejseguide, der befandt sig i bussen, blev dræbt ved eksplosionen, og mindst 11 blev såret.
Mange danske gæster befinder sig blandt andet i Hurghada-området og i ved Sharm el-Sheikh flere hundrede kilometer fra Kairo.
TUI har omkring 900 danske rejsende i Egypten netop nu.
Ingen af selskaberne har turister boende i området ved hovedstaden, oplyser de.
Rejseselskaberne ved endnu ikke, hvor længe aflysningerne af udflugter til Kairo vil gælde.
Udenrigsministeriet udsendte fredag følgende melding om Egypten i kølvandet på bombeangrebet:- De kommende dage må du forvente en øget tilstedeværelse af sikkerhedsstyrker særligt i Giza-området.
Følg de egyptiske myndigheders anvisninger.
/ritzau/FacebookTwitterKopier linkEmner:Egypten|Kairo|Rejse- og turistbranchen|Turisme|Udenrigsministeriet




https://www.dr.dk/nyheder/udland/juncker-sar-tvivl-om-rumaeniens-evner-som-formandsland

UdlandJuncker sår tvivl om Rumæniens evner som formandslandPolitisk uro og splittelse i Rumænien får EU's kommissionsformand til at tvivle på, om landet kan samle EU.
Kommissionsformand Jean-Claude Juncker sår tvivl om Rumæniens evner som formandsland for EU.
29.
dec.
2018 kl.
17.
43 | opdateret 29.
dec.
2018 kl.
18.
47Bemærk: artiklen er mere end 30 dage gammelLæs opPå tirsdag, når vi går ind i 2019, overtager Rumænien det roterende EU-formandskab i de næste seks måneder.
Men formanden for EU-Kommissionen, Jean-Claude Juncker, sætter spørgsmålstegn ved, om Rumænien - der er præget af dyb politisk splittelse - er klar til opgaven.
Landet er "teknisk velforberedt", mener kommissionsformanden.
- Men jeg tror, at regeringen i Bukarest endnu ikke har forstået til fulde, hvad det vil sige at have formandskabet over EU-landene, siger Juncker i et interview med den tyske avis Welt am Sonntag.
Splittet og præget af politisk uroI mange af de forhandlinger, EU-formandslandet typisk leder, er det nødvendigt at "være parat til at lytte til andre og have en fast vilje til at sætte sine egne ønsker til side.
Jeg har nogle tvivl på det område", siger Juncker.
Han peger også på, at Rumænien er dybt splittet og præget af politisk uro.
Normalt er det sådan i Rumænien, at præsidenten er leder af staten, mens det er premierministeren, der er leder af regeringen.
Men sådan forholder det sig reelt ikke for tiden.
I stedet er det formanden for Rumæniens socialdemokratiske parti, Liviu Dragnea, som bag kulisserne styrer premierminister Viorica Dancila og regeringen.
Dragnea må ikke besidde premierministerposten, fordi han i 2016 blev dømt for valgsnyd.
I juni blev han idømt tre et halvt års fængsel for diverse lovovertrædelser forbundet med sit embede.
Han har appelleret dommen.
Præsident: Rumænien er ikke klarDesuden har der gennem længere tid været en konflikt mellem Dragnea og præsident Klaus Iohannis.
I november sagde præsidenten åbent, at Rumænien ikke er klar til at overtage EU-formandskabet.
Det fik Dragnea til at bede sine partifæller finde ud af, hvordan man kan retsforfølge præsidenten for forræderi på grund af den udtalelse.
I interviewet med Welt am Sonntag siger Juncker, at den hjemlige politiske situation betyder, at Rumænien får svært ved at fremstå som en "samlet enhed".
- Der bliver nødt til at være en samlet front i hjemlandet for at skabe samling i Europa og under formandskabet, siger Juncker til den tyske avis.
I en fælles udtalelse forsikrer Rumæniens udenrigsminister, Teodor Melescanu, og landets europaminister, George Ciamba, om, at regeringen "ikke vil eksportere sine indenrigspolitiske meningsforskelle", skriver det tyske nyhedsbureau dpa.
Det næste halvår i EU ventes at blive et travlt et af slagsen.
Brexit skal falde på plads, i slutningen af maj er der valg til Europa-Parlamentet, og EU's budgetramme for 2021 til 2027 er også på dagsordenen.
/ritzau/APFacebookTwitterKopier linkEmner:EU|Jean-Claude Juncker (politiker)|Rumænien|Europa-Kommissionen|EU-forhold




https://www.dr.dk/sporten/haandbold/nykoebing-falster-tromler-over-randers-i-final-4-semifinale

HåndboldNykøbing Falster tromler over Randers i Final 4-semifinaleNykøbing Falster spillede sig i kvindernes pokalfinale med en sejr på hele 19 mål over Randers HK.
Randers kunne intet stille op mod Kristina "Mulle" Kristiansen og Nykøbing Falster i den første Final 4-semifinale.
29.
dec.
2018 kl.
15.
33Bemærk: artiklen er mere end 30 dage gammelLæs opHåndboldkvinderne fra Nykøbing Falster er klar til finalen i kvindernes pokalturnering, Santander Cup.
Det blev en kendsgerning, da holdet tog en knusende storsejr på 37-18 over Randers HK, der slet ikke kunne stille noget op i den første Final 4-semifinale.
Nykøbing punkterede hurtigt spændingen, og det var blot et spørgsmål om sejrens størrelse.
De spillere, der ikke har været til EM i december, har holdt kamppause i omkring halvanden måned, og særligt Randers havde noget rust, der skulle bankes af i lørdagens semifinale.
Næsten 13 minutter skulle der gå, inden Randers kom på tavlen første gang, og på det tidspunkt havde Nykøbing bragt sig foran med 7-0, og så var spændingen mere eller mindre forduftet.
Nykøbing må undvære ligatopscorer Johanna Westberg i resten af sæsonen, men det havde i hvert fald ingen betydning i denne kamp.
I hendes fravær scorede søster Emelie Westberg i stedet en stribe mål, og særligt Lærke Nolsøe Pedersen førte an i første halvleg, hvor favoritten konstant øgede afstanden.
Læs også:Randers HK drømmer om et håndboldmirakel i Final 4Nykøbing førte undervejs med 13 mål og kunne holde pause ved stillingen 19-7.
Den komfortable føring fik dog ikke Nykøbing til træde på bremsen i anden halvleg.
Randers reducerede ganske vist til 8-19, men holdt derefter en ny lang scoringspause på mere end syv minutter, så Nykøbing kunne bringe sig foran 26-8.
Randers satsede i lange perioder og satte en ekstra markspiller på banen i stedet for målmanden, men ofte gav det bagslag med mål i egen ende, så Nykøbing kunne øge yderligere.
Føringen nåede sit højeste på 21 mål, men Randers pyntede en smule på stillingen i de sidste minutter.
I søndagens finale venter enten Team Esbjerg eller Odense Håndbold.
De to provinsklubber tørner sammen i den anden semifinale lørdag klokken 16.
/ritzau/FacebookTwitterKopier linkEmner:Lærke Nolsøe (håndboldspiller)|Randers|Nykøbing Falster|Randers HK|Håndbold




https://www.dr.dk/musik/farvel-til-store-stjerner-8-musikere-vi-mistede-i-2018

MusikFarvel til store stjerner: 8 musikere, vi mistede i 2018I det forgangne år har vi sagt farvel til en række musikalske frontløbere fra ind- og udland.
Kim Larsen, Aretha Franklin og Avicii var blandt de markante musikere, som forlod verden i 2018.
Af Linnea Kirstina Edström29.
dec.
2018 kl.
19.
00Bemærk: artiklen er mere end 30 dage gammelLæs opI 2018 mistede flere markante danske og internationale musikere livet.
Nogle gik bort pludseligt, mens andre døde efter længere tids sygdom.
Alle havde de gennem deres liv skabt store musikoplevelser for massevis af fans, og derfor blev de mindet og hyldet offentligt efter deres død.
Her ser vi derfor tilbage på nogle af de musikere, som desværre gik bort i 2018.
1Kim LarsenHele Danmarks Kim Larsen sov ind den 30.
september, 72 år gammel.
Her ses han under en koncert på Smukfest i 2015.
Hele Danmark var i sorg, da nationalskjalden Kim Larsen døde den 30.
september, 72 år gammel.
Danskerne tog kollektivt afsked med den folkekære sanger ved at hylde ham overalt i landet.
Blandt andet ved en kæmpe mindekoncert på Rådhuspladsen i København hvor 35.
000 danskere mødte op.
Læs også:MØ om Kim Larsen: Han var jo royal!
Gennem fem årtier skrev han en lang perlerække af sange, som blev til lydspor for tusindvis af danskeres liv, og hans betydning for dansk musik kan næppe overvurderes.
Kim Larsen - Susan Himmelblå2Aretha FranklinDen amerikanske soulsangerinde Aretha Franklin sov stille ind den16.
august i en alder af 76 år efter et længere kræftforløb.
Den amerikanske sangerinde Aretha Franklin, også kaldet 'The Queen of Soul', døde den 16.
august efter et længere kræftforløb.
Hun blev 76 år gammel.
I løbet af sin lange karriere vandt hun hele 18 Grammy-statuetter og solgte mere end 75 millioner albums verden over.
Læs også:Aretha Franklin er dødI 1985 blev sangerindens stemme udråbt til en officiel naturressource i sin hjemstat Michigan, og to år senere blev hun som den første kvinde nogensinde optaget i 'Rock and Roll Hall of Fame'.
Hun er især kendt for sangene 'Respect', '(You Make Me Feel Like) a Natural Woman' og 'I Say a Little Prayer'.
Aretha Franklin - I Say A Little Prayer3AviciiMed flere massive internationale hits blev Avicii kendt verden over.
Men turnélivet sled på den svenske dj, som kæmpede med et dårligt helbred.
Det kom som et chok for mange, da den svenske dj Avicii, med det borgerlige navn Tim Bergling, blev fundet død i Oman tidligere i år.
Avicii var en gedigen hitmager og stod bag flere ørehængere som 'Wake Me Up', 'Levels' og 'Hey Brother'.
Læs også:Avicii gik bort alt for tidligt.
Her er 5 højdepunkter vi vil huske det svenske dj-geni forMen det hårde turnéliv sled på den unge musikers helbred, og hans familie har udtalt, at Tim Bergling havde svært ved at finde mening med tilværelsen.
Han blev fundet død den 20.
april, kun 28 år gammel.
Den egentlige dødsårsag er ikke blevet meldt officielt ud.
Avicii - Wake Me Up4Mac MillerDen 26-årige Mac Miller havde netop udgivet sit femte album og havde en kommende turné foran sig, da han døde af en overdosis.
Den amerikanske rapper Mac Miller døde den 7.
september af en overdosis.
Blot fem uger inden sin død udkom rapperens sidste album 'Swimming', og han stod bag et nummer som 'Donald Trump' fra 2011.
Mac Miller, som egentlig hed Malcolm James McCormick, havde længe døjet med misbrug af stoffer og alkohol, hvilket han var åben omkring i flere af sine sange.
Læs også:Den amerikanske rapper Mac Miller er dødHan har tidligere dannet par med sangerinden Ariana Grande, som han også lavede flere sange med.
Han blev 26 år gammel.
Mac Miller - Donald Trump5XXXTentacionRapperen XXXTentacion slog igennem som en del af Soundcloudrap-bevægelsen.
Hans andet album '?
' udkom tre måneder før hans død.
(© 2015 Miami Dade County Corrections)Den amerikanske rapper XXXTentacion, eller Jahseh Onfroy, som han egentlig hed, blev dræbt af skud på åben gade i Florida den 18.
juni.
Han var 20 år gammel.
Rapperen nåede at udgive to albums, '17' fra 2017 og '?
' fra i år, hvor han hittede med nummeret 'Sad!
', der indtil for nylig var det mest streamede nummer på Spotify på 24 timer med 10,4 millioner afspilninger.
Læs også:Døde som 20- og 21-årig: Nu udgiver afdøde rappere fælles singleXXXTentacion kæmpede med flere personlige og psykiske problemer.
Han havde også tidligere siddet i fængsel for et bevæbnet hjemmerøveri, og der ventede ham en retssag, hvor han var sigtet for vold mod sin gravide kæreste.
XXXTentacion - SAD!
6Charles AznavourDen fransk-armenske sanger Charles Aznavour var en ualmindeligt produktiv musiker.
Gennem livet skrev han mere end 1000 sange.
Her ses han til en koncert i 1970.
Den fransk-armenske sanger og skuespiller, Charles Aznavour, sov ind i sit hjem i Frankrig den 1.
oktober.
Han blev 94 år gammel.
I dag klinger navnet måske ikke så bekendt, men faktisk var han én af 1900-tallets helt store sangstjerner.
Læs også:Frankrig siger ’adieu’ til sin verdensstjerne: Forstå hvorfor han er så storSiden han debuterede med sin første plade i 1946, nåede han at sælge mere end 180 millioner plader, skrive over 1000 sange og være med i over 60 film.
Det var alt sammen med til at give ham kælenavnet 'Frankrigs Frank Sinatra', og i 1998 blev han udnævnt som århundredes bedste entertainer af det amerikanske medie CNN.
Charles Aznavour - She7Rasmus Berg fra Den Gale PoseRasmus Berg (i midten) med de to andre rappere i raptrioen Den Gale Pose, Jesper 'Jokeren' Dahl og Nicholas 'Coldhands' Kvaran.
Rasmus Berg, der sammen rapperne Jesper 'Jokeren' Dahl og Nicholas 'Coldhands' Kvaran dannede gruppen Den Gale Pose, var med til at ændre dansk rap for altid.
I slutningen af 90'erne og starten af 00'erne havde de stor succes med blandt andet ørehængere som 'Spændt op til lir' og 'Definition af en stodder'.
Læs også:Sådan indtog danske hiphopstjerner verden - længe før du rigtigt lærte dem at kendeInden deres danske succes havde trioen desuden været i USA i fire år og produceret musik for amerikanske rappere som Ice Cube og Eazy-E.
Rasmus Berg døde af sygdom den 8.
november som 45-årig.
Den Gale Pose - Spændt op til lir'8Dolores O'RiordanThe Cranberries gik i opløsning i 2003, men samledes igen i 2012.
Her ses Dolores O'Riordan til en koncert i Paris i 2017.
Den irske sangerinde og sangskriver Dolores O'Riordan døde som følge af en tragisk ulykke den 15.
januar i en alder af 46 år.
Læs også:Ingen diskussion: Fem sange vi vil huske The Cranberries’ fantastiske forsanger forDolores O'Riordan var forsanger i rockbandet The Cranberries, som havde stor succes i 90'erne med hits som 'Zombie' og 'Linger'.
Bandet har solgt mere end 40 millioner plader verden over.
The Cranberries - ZombieFacebookTwitterKopier linkEmner:Donald Trump (politiker)|Frank Sinatra (musiker)|Pop og rock|Frankrig|Queen




https://www.dr.dk/nyheder/indland/professor-om-femern-godkendelse-glaedeligt-nyt-men-retssager-paa-vej

IndlandProfessor om Femern-godkendelse: Glædeligt nyt - men retssager på vejDe tyske myndigheders godkendelse er en milepæl for Femern-projektet, men der venter lange retssager forude, fastslår professor.
Femern-forbindelsen skal bestå af en cirka 18 kilometer lang sænketunnel mellem Rødbyhavn og Puttgarden.
Af Lars Lindevall29.
dec.
2018 kl.
15.
43Bemærk: artiklen er mere end 30 dage gammelLæs opDet storstilede Femern-projekt, der skal munde ud i en 18 kilometer lang tunnel fra Rødbyhavn til Puttgarden i Tyskland, er kommet et skridt nærmere en realisering.
I hvert fald har de tyske myndigheder i delstaten Slesvig-Holsten meddelt, at de er klar til at skrive under på en godkendelse.
Det grønne lys fra de tyske myndigheder er en afgørende milepæl for projektet, der har været længe undervejs, fastslår Per Nikolaj Bukh, der er professor i økonomistyring ved Aalborg Universitet.
- Det er en glædelig nyhed for hele projektet.
Hele projektet har været omgærdet med en del usikkerhed, og der har været mindre fordyrelser og forsinkelser undervejs.
Når man har godkendelsen, så kan man komme i gang, siger professor Per Nikolaj Bukh fra Aalborg Universitet til DR Nyheder.
Han understreger også, at det økonomisk set er vigtigt, at projektet ikke bliver trukket yderligere i langdrag.
Alligevel mener professoren, at der kommer til at gå et stykke tid, før de første reelle spadestik bliver taget.
Fakta om FemernFemern-tunnelen skal bestå af en cirka 18 kilometer lang sænketunnel for biler og tog.
Tunnelen skal indeholde fire motorvejsspor og to jernbanespor.
Den skal gå fra Rødbyhavn til Puttgarden på den tyske side.
Femern-forbindelsen vil gøre det muligt at rejsemellem København og Hamborg på kun 2,5 time.
Man kommer til at kunne køre i tunnelen 24 timer i døgnet alle ugens dage, fordi den ikke er påvirket af vind og vejr, der ofte påvirker broer og færgeruterTuren kommer til at tage kun ti minutter med bil og syv minutter med tog.
Kilde: Femern A/SDet skyldes blandt andet, at der ventes at komme flere retssager i Tyskland om miljømæssige forhold.
- Der er en række miljøorganisationer, som ikke synes, det er en god idé, fordi de mener, at projektet har nogle meget skadelige konsekvenser for dyrelivet og naturen i området, siger professoren og tilføjer:- Det er sandsynligt, at man kommer i gang på et tidspunkt, men om der går et, to eller fem år, kan vi ikke vide.
Læs også:Tyskland: Klar til underskrift på aftale om Femern-tunnelMinister: Klar i 2028Derimod er meldingen fra transportminister Ole Birk Olesen (LA) mere konkret:- Sådan en godkendelse resulterer altid i, at man får lov til at bygge.
Det betyder, at vi i 2028 vil kunne have en fast forbindelse fra Sjælland til Tyskland, sådan at danske borgere og virksomheder kan komme hurtigt ud i Europa, og tyskere og andre europæere kan komme hurtigt til Sjælland og København, siger transportminister Ole Birk Olesen.
Han mener, at forbindelsen vil skabe en langt bedre sammenhængskraft mellem Danmark og Tyskland.
- Vi får en ny mobilitet, så vi kan udveksle varer, turister og arbejdskraft, og det hele bliver meget nemmere.
Professor Per Nikolaj Bukh fra Aalborg Universitet tvivler dog på, at projektet kan stå færdigt i 2028.
- Hvis jeg skulle indgå et væddemål, så tror jeg, at jeg ville være villig til at satse et ret stort beløb på, at man ikke bliver færdig i 2028.
Der er en endelig igangsættelse, som afventer retssager, så det har lange udsigter.
Men man har snuden i sporet, siger Per Nikolaj Bukh.
FacebookTwitterKopier linkEmner:Liberal Alliance|Ole Birk Olesen (politiker)|Tyskland|Aalborg Universitet|Retsvæsen




https://www.dr.dk/sporten/haandbold/kvindeligaen/chok-comeback-odense-haandbold-er-pokalfinaleklar-efter-gyser

KvindeligaenChok-comeback: Odense Håndbold er pokalfinaleklar efter gyserTeam Esbjerg var på vej mod finalen med en føring på otte mål, men Odense Håndbold kom tilbage og vandt.
Odenses Jessica Quintino.
Pokalsemifinalen mellem Team Esbjerg og Odense HC, i Blue Water Dokken i Esbjerg, lørdag den 29.
december 2018.
.
 29.
dec.
2018 kl.
17.
34Bemærk: artiklen er mere end 30 dage gammelLæs opOdense Håndbold er klar til kvindernes pokalfinale efter en dramatisk sejr i semifinalen ved Final 4-stævnet i Santander Cup.
Team Esbjerg førte således med 18-10, men alligevel måtte se sig slået efter en dramatisk afslutning.
Læs også:Nykøbing Falster tromler over Randers i Final 4-semifinaleOdense leverede et stort comeback og vandt opgøret med 27-25.
Nu venter i søndagens finale Nykøbing F, der tidligere lørdag udraderede Randers HK med cifrene 37-18 i den første semifinale.
I egen arena fik Esbjerg den bedst tænkelige start, og allerede efter syv minutter bragte Estavana Polman sit hold på 6-1.
Men Odense reducerede til 5-6, da Esbjerg holdt en scoringspause på ni minutter derefter.
Læs også:Karina er international topdommer: Kvindehåndbold er lidt af en hønsegårdMen hvis Odense troede, at det var vendepunktet, havde fynboerne ikke taget keeper Sandra Toft med i ligningen.
I første halvlegs andet kvarter var hun forrygende og holdt Odense nede på tre mål, så Esbjergs pauseføring lød på 15-8.
Vildt Odense-comebackDet lignede en vestjysk march mod finalen, men det skulle ikke blive nemt i anden halvleg, hvor Esbjerg havde svært ved at score.
18-10 blev til 18-15, og så var kampen pludselig åben efter 42 minutter.
Odense havde i denne periode succes med at angribe med syv mod seks, men det var en streg i regningen, da keeper Althea Reinhardt efter en scoring ikke nåede tilbage i sit mål, da Polman kunne score fra midten.
Læs også:Randers HK drømmer om et håndboldmirakel i Final 4Hollandske Polman var i det hele taget vigtig i denne periode, mens Mette Tranborg hos Odense var suverænt skydende.
Med sit syvende mål i alt og fjerde i træk for sit hold reducerede hun til 21-22 med ti minutter tilbage, og så tog Team Esbjerg-træner Jesper Jensen timeout.
Den nyttede dog ikke i første omgang, da Nadia Offendal med sit femte mål kort efter udlignede til 22-22 efter 22 minutter.
Læs også:Dansk forsvarsgeneral melder sig VM-klar efter lyskeproblemOdense kom foran første gang med 24-23, og da Esbjerg fik en følgestraf i form af en tominuttersudvisning, så det godt ud for Odense.
Fynboerne var det bedste hold i slutfasen, og da Stine Jørgensen med 32 sekunder tilbage scorede til 27-25, var der tale om en afgørelse.
/ritzau/FacebookTwitterKopier linkEmner:Althea Reinhardt (håndboldspiller)|Mette Tranborg (håndboldspiller)|Odense|Odense Håndbold|Håndbold




https://www.dr.dk/nyheder/indland/tomrermester-sigtes-tyveri-af-sjaeldne-skildpadder

IndlandTømrermester sigtes for tyveri af sjældne skildpadderDen samme mand, der fandt skildpadder og bragte dem tilbage til Randers Regnskov, sigtes for at have stjålet dem.
Tre sjældne og kostbare skildpadder blev i begyndelsen af november stjålet fra Randers Regnskov.
(Arkivfoto) 29.
dec.
2018 kl.
17.
58Bemærk: artiklen er mere end 30 dage gammelLæs opDet udløste stor glæde blandt dyrepasserne i Randers Regnskov, da tre sjældne skildpadder blev returneret til den tropiske dyrepark 2.
juledag.
Skildpadderne blev stjålet i november.
Det var tømrermesteren Jack Lund, der angiveligt havde fundet skildpadderne hos en kunde, som bragte dem tilbage.
Lørdag er det imidlertid kommet frem, at Jack Lund selv er blevet sigtet for tyveriet af de sjældne dyr.
Det skriver Randers Amtsavis.
- Jeg havde ikke i min vildeste fantasi forestillet mig, at jeg ville blive sigtet for at gøre en god gerning, siger Jack Lund til Randers Amtsavis.
- Jeg har en ren straffeattest, er far til to og driver eget tømrerfirma.
Hvorfor skulle jeg begynde at stjæle skildpadder?
Vil ikke røbe kundes identitetTømrermesteren har ikke i sinde at røbe identiteten på den kunde, der ifølge ham gemte dyrene.
Han forklarer, at kunden ikke var gået med til at overdrage skildpadderne, hvis han vidste, at han ville blive udleveret til politiet.
Efter at skildpadderne blev stjålet i begyndelsen af november, lovede Randers Regnskov "frit lejde" til tyven eller tyvene via flere medier, hvis blot vedkommende ville levere skildpadderne tilbage.
- Det var takket være frit lejde, jeg fik overbevist min kunde om, at dyrene skulle afleveres til regnskoven, siger Jack Lund.
Men det er ikke op til Randers Regnskov at bestemme, hvorvidt der kan etableres frit lejde til at levere stjålne effekter - i dette tilfælde skildpadder - tilbage til ejeren.
Det er politiet, der afgør den slags.
Og politiet er altså i gang med at efterforske tyverisagen.
Skildpadderne tilhører arten burmesiske stjerneskildpadder.
Det var på grund af deres karakteristiske, stjernelignende mønster på skjoldet, at Jack Lund var sikker på, at der var tale om de forsvundne skildpadder fra Randers Regnskov, da han så dyrene kravle rundt i et hjem i Havndal i Østjylland.
/ritzau/FacebookTwitterKopier linkEmner:Randers Regnskov|Tyverier|Dyreparker|Randers Amtsavis|Jylland




https://www.dr.dk/nyheder/kultur/film/fik-du-set-dem-her-er-de-mest-uforglemmelige-serier-i-2018

BingeSe temaFilm og serierFik du set dem?
Her er de mest uforglemmelige serier i 2018DRs serieekspert har set et hav af serier i 2018, så du slipper for det.
Advarsel: Flere af af dem kan frarøve din nattesøvn.
Forestil dig at være fanget på et skib midt i det Arktiske Ocean, hvor eneste kilde til mad er på dåser, hvor det høje indhold af zink langsomt gør dig syg, alt imens en kæmpeisbjørn prøver at spise sig og dine kollegaer.
Det er serien 'The Terror' i grove træk.
 (Foto: Aidan Monaghan/AMC © © 2017 AMC Film Holdings LLC.
All Rights Reserved.
)Af Frederik Dirks Gottlieb29.
dec.
2018 kl.
16.
59Bemærk: artiklen er mere end 30 dage gammelLæs opDer blev i 2018 produceret flere serier end nogensinde før, og det er efterhånden så godt som umuligt, at finde hoved og hale i det konstant ekspanderende serieunivers.
Heldigvis har vi set det meste for dig, og jeg guider dig her til mine fem favoritserier, fra det herrens serieår 2018.
1Atlanta sæson 2(© Viaplay)Jeg er med på, at de fleste nok knapt nok har hørt om serien 'Atlanta', men det ændrer altså ikke på det faktum, at anden sæson var den absolut stærkeste serieoplevelse, jeg havde i 2018.
'Atlanta' er skabt af multikunstneren Donald Glover/Childish Gambino, der både skriver, producerer, instruerer og spiller en af hovedrollerne i denne forrygende, intelligente, følelsesladede, nyskabende og ikke mindst fantastisk morsomme serie.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
I Atlanta følger vi Earnest ’Earn’ Marks (Donald Glover), der er manager for sin succesfulde fætter, rapperen Paper Boi, alt imens han prøver at holde sammen på sin lille familie bestående af datteren Lottie og on/off-kæresten Van, spillet af underskønne Zazie Beetz.
Afsnittene varer kun omkring 30 minutter, men alligevel formår Atlanta at skære dybere end de fleste dramaserier og tackler tunge politiske problemstillinger med fokus på at være ung og sort i et racesplittet USA.
Glovers sans for detaljer er uovertruffen, hvorfor både skildringen af den prangende musikindustri og de intime følelser karaktererne imellem, synes lige realistiske og velskrevne.
Desuden tager 'Atlanta' uhørt mange chancer, og selvom serien på sæsonplan hænger smukt sammen, så ved man aldrig hvad man går ind til på episodeniveau.
Det ene øjeblik er vi til bizar tysker-festival i en lille amerikansk flække, og i det næste er vi tilbage i 1995, hvor vi følger en helt ung Earn, der får sin første trøje af mærket FUBU.
Det er ikke mindre end seriemagi på højeste plan.
Anden sæson af 'Atlanta' kan ses på amerikansk iTunes – men den lige så forrygende første sæson kan ses på Viaplay.
2The Haunting of Hill HouseTHE HAUNTING OF HILL HOUSE Gyserserier har aldrig før fungeret for mig, på trods af at jeg elsker alt, der har med gys, splat og horror at gøre.
Det langstrakte format har bare aldrig gjort noget godt for en genre som bygger på tiltagende spænding, mystik og mørke, dvælende billeder.
Ofte kan en spillefilm knapt nok holde uhyggen i halvanden time, så det er et lille mirakel, at 'The Haunting of Hill House' er uhyggelig i næsten samtlige af de 10 timelange afsnit!
Serien, der bygger løst på Shirley Jacksons roman af samme navn, handler om familien Crane, der køber et stort prægtigt hus for at sætte det i stand.
Hurtigt går det dog op for dem, at noget ondt bor i huset og efter flere paranormale hændelser, flygter de så langt væk fra huset som de kan.
26 år senere er familien stadig mærket af hændelserne og efter en tragedie i familien, er de nødsaget til igen at samles og gøre op med fortiden.
Selvom serien har flere fantastisk chokerende øjeblikke, hvor man ryger op af sofaen med et hvin, så er det den grundlæggende uhygge og de velgennemtænkte billeder, som for alvor gør, at denne serie kryber under huden, da man aldrig ved, hvad der gemmer sig i de skyggefyldte baggrundsbilleder.
Historien om Crane-familien er ikke kun uhyggelig, den er yderst rørende og behandler både psykisk sygdom og misbrug på en måde, så jeg flere steder græd som pisket.
Det store skuespil-cast gør også, at hver episode, på trods af sæsonens stærke sammenhængskraft, skildrer en særskilt historie om et familiemedlem.
På den måde bliver det aldrig kedeligt, at sætte et nyt afsnit på, da nye spøgelser og følelser præger hvert afsnit.
'The Haunting of Hill House' kan ses på Netflix.
3The Staircase / Døden på trappen(© Netflix)Da de første seks afsnit af 'The Staircase' løb over skærmen tilbage i 2004, havde de færreste nok regnet med, at der i form af nye afsnit, ville komme updates i sagen om Michael Peterson.
Ikke desto mindre kom der i 2013 to nye afsnit, og i 2018 blev serien afsluttet med tre afsnit yderligere.
Det er det fantastiske ved den dokumentariske true crime-genre, som tillader virkelighedens begivenheder at diktere serieindholdet, og vi får dermed en følelse af at følge de mest højprofilerede retssager tæt på real time.
I 'The Staircase' følger vi den virkelige retssag mod den amerikanske forfatter Michael Peterson, der i 2001 fandt sin kone død for enden af deres trappe.
Hun havde formentlig drukket den pågældende aften, men den enorme mængde af blod og Petersons lidt mystiske opkald til politiet gjorde hurtigt, at han blev den hovedmistænkte i sagen om mordet på sin egen kone.
Jeg afslører selvfølgelig ikke, hvad der sker i 'The Staircase', men jeg synes, det er og bliver den bedst fortalte true crime-dokumentar på markedet.
Ligesom det var tilfældet med Steven Avery-sagen i 'Making a Murderer', så transcenderer 'The Staircase', som strækker sig over 17 år, krimi-genren og udvikler sig til et fascinerende portræt af en familie under et uudholdeligt pres, et hovedrystende amerikansk retssystem og en mand, som vi ser blive gammel og grå foran øjnene på os.
'The Staircase' kan ses på Netflix.
4Big Mouth - sæson 2Animationsserier er ikke længere bare noget, vi skal have et hurtigt grin over, når der er behov for at flygte fra hverdagslivet.
'Bojack Horseman' har vist os, at animationsserier kan portrættere store følelser, 'Rick and Morty' bryder grænserne for historiefortælling, og 'Big Mouth', der udkom med anden sæson i 2018, gør noget så svært som at spejle de yngste teenageres indre liv.
Men bare rolig, den er mindst ligeså sjov at se, hvis du er voksen!
'Big Mouth' er Nick, Andrew og Jessis rejse ind i puberteten, med alt hvad det indeholder af ydmygelser, akavet seksualitet og forelskelse.
Puberteten er en tid præget af uproportionelt store følelser, og i 'Big Mouth' er alle disse indre stemmer personificeret og bragt til live som liderlige hormonmonstre, depressionskatten og den sadistiske skam-troldmand, som på daglig basis får de sarte unge sjæle til at føle sig som dårlige mennesker.
Det er vanvittig, grænseoverskridende og til tider decideret upassende humor, men det er hele tiden hysterisk morsomt, og uanset om du er mand eller kvinde, så er der et bredt spekter af fantastiske karakterer, som de fleste kan spejle sig i.
'Big Mouth' kan ses på Netflix.
5The TerrorI slutningen af 1800-tallet forsvandt den 129 mand store britiske bemanding på de to skibe Eurebus og Terror sporløst, efter de havde draget af sted for at finde en ny passage til Nordpolen.
I denne serie, der bygger på Dan Simmons’ bestseller, følger vi de delvis sandfærdige begivenheder, der udspillede sig på skibene under ledelse af den af Kaptajn John Franklin.
'The Terror' er en dyster og klaustrofobisk omgang, men ikke desto mindre er den på trods af et relativt langsomt tempo konstant spændende og ikke mindst uhyre veleksekveret.
Det er muligvis den serie i år med det mest imponerende skuespil-ensemble, og selvom der ikke er nogen kæmpestjerner at finde ombord på 'The Terror', så er samspillet mellem disse fantastiske karakterskuespillere blændende.
Forestil dig at være fanget på et skib midt i det Arktiske Ocean, hvor eneste kilde til mad er på dåser, hvor det høje indhold af zink langsomt gør dig syg, alt imens en kæmpeisbjørn prøver at spise sig og dine kollegaer.
Oven i det er den konstante fare for skørbug overhængende, hvorfor du er i konstant frygt for sindssyge og kannibalistiske sømænd, der kigger sultent på dig.
Det lyder ikke så rart vel?
Godt at du kan nøjes med at sidde i sofaen og spise slik og se denne velproducerede perle uden skyggen af bekymringer.
'The Terror' kan ses på Amazon Prime.
Top 20: Årets bedste serier ifølge Frederik Dirks Gottlieb1Atlanta - sæson 22The Haunting of Hill House3The Staircase4Big Mouth - sæson 25The Terror6Sharp Objects7Babylon Berlin8The Defiant Ones9American Vandal - sæson 210Killing Eve11Escape at Dannemora12Klovn - sæson 713Who is America14Wild Wild Country15Barry16Making a Murderer - sæson 217Bojack Horseman - sæson 518'30'19Maniac20Doggystyle / KrigerFacebookTwitterKopier link




https://www.dr.dk/nyheder/vejret/saadan-bliver-vejret-nytaarsaften

VejretSådan bliver vejret nytårsaften Prognoserne giver nytårsraketterne kamp med masser af vind.
Overskyet og blæsende vejr.
Det er hvad vejrguderne har sat på nytårsmenuen.
Af Louise Gade Sig29.
dec.
2018 kl.
13.
48 | opdateret 29.
dec.
2018 kl.
17.
35Bemærk: artiklen er mere end 30 dage gammelLæs opDet står for døren: Nytåret.
Årets første og årets sidste fest.
For mange betyder det også en tur under åben himmel for at fyre raketter af - eller for bare at betragte på behørig afstand.
Som altid er det en god idé at tage sine forholdsregler nytårsaften og i særdeleshed nu på mandag, hvor prognoserne vil skyde nytåret ind med fynd og klem og en hård vestenvind.
Op til kulingNytårsaftensdag byder i dagtimerne på overskyet og diset vejr.
Hos jyderne kan der komme lidt regn hist og her, og vinden vil i være let til frisk fra vestlige retninger.
Men mens mørket falder på, dronningen holder sin nytårstale, og de første kanapeer ryger ned, tiltager vinden udenfor: Den bliver jævn til hård, og på den anden side af midnat op til kuling.
Ved de nordvestjyske kyster melder prognoserne om stedvis hård kuling med vindstød op til stormstyrke.
Læs også:Sådan undgår du, at nytårsaften går op i røg og flammerDen hårde vind kan naturligvis give kamp til raketterne.
Ved det nye års komme ligger Danmark placeret lige midt mellem et lavtryk over det nordlige Skandinavien og et højtryk over Frankrig, og hen over Danmark varierer trykket en del, og det giver altså blæst på årets yderste dag.
Måske lidt småregnResten af nytårsaften og -nat kan det småregne lidt hist og her, men ikke meget, og sidst på natten er der udsigt til lidt opklaring i den nordvestlige del af landet.
Samtidig bliver det en relativ lun nat - ved midnatstid melder prognoserne om temperaturer mellem seks og otte grader.
Men mildt vil det nok ikke føles med den susende begyndelse på 2019, som prognoserne lægger op til.
FacebookTwitterKopier linkEmner:Vejret|Nytår|Frankrig|Fyrværkeri




https://www.dr.dk/nyheder/kultur/film/susanne-biers-film-blev-heglet-ned-nu-er-det-den-mest-populaere-paa-netflix

Film og serierSusanne Biers film blev heglet ned - nu er det den mest populære på Netflix'Bird Box' er blevet set mere end 45 millioner gange i løbet af sin første uge på streamingtjenesten.
Susanne Bier og Sandra Bullock (tv.
) ankommer til den europæiske premiere på 'Bird Box' i Berlin, Tyskland.
Af Kasper Madsbøll Christensen29.
dec.
2018 kl.
13.
30Bemærk: artiklen er mere end 30 dage gammelLæs opKombinationen Susanne Bier og Sandra Bullock gik langt fra rent hjem hos filmanmelderne.
Men Netflix-brugerne ser ganske anderledes på dén sag.
Sci-fi-dramaet 'Bird Box' har blot ligget på Netflix siden 21.
december, men er allerede nu blevet set fra mere end 45 millioner Netflix-konti, oplyser streamingtjenesten på Twitter.
Og 45 millioner er ikke bare et imponerende højt tal - det er faktisk lig med den bedste åbningsuge nogensinde for en Netflix-film.
Upopulær hos anmeldereFilmen har danske Susanne Bier som instruktør og den amerikanske superstjerne Sandra Bullock i hovedrollen.
- Jeg tror, at denne type film, er ligesom, når børn vil høre eventyr.
For eventyr er jo også ret grusomme, har Susanne Bier tidligere sagt om filmen til dr.
dk.
- Jeg tror, at det er noget med, at så kan vi dufte til det, vi frygter, men det er inde for rammerne af noget, som alligevel er helt acceptabelt og på et fundamentalt plan 'ikke skræmmende'.
Den formel har altså vist sig at give pote for Susanne Bier.
Brugerne er i hvert fald ikke blevet skræmt af Per Juul Carlsens anmeldelse, der under overskriften 'I dag kan du se Susanne Biers nye Netflix-film.
.
.
men det behøver du ikke, mener anmelder' blandt andet lød:- Det er en effektiv historie, men der er ikke noget særligt ved den.
Heller ikke britiske The Guardian eller amerikanske The New York Times var imponerede over sci-fi-dramaet og kvitterede begge med lunkne anmeldelser.
'Bird Box' handler om kvinden Malorie, der sammen med sine to børn flygter for at finde et sikkert sted at være efter en global katastrofe.
Slår Oscar-favoritDe lunkne anmeldelser til trods har 'Bird Box' altså slået filmiske konkurrenter som 'Roma' af pinden hos brugerne.
'Roma' - der også er en Netflix-produktion - vandt tidligere på året den prestigefyldte pris Guldløven på Filmfestivalen i Venedig, der er en af de tre store europæiske filmfestivaler.
Sidenhen er 'Roma' blevet nomineret til tre Golden Globes, og mange spår, at filmen også har gode chancer til Oscaruddelingen i februar.
Både 'Bird Box' og 'Roma' kan ses på Netflix.
FacebookTwitterKopier linkEmner:Sandra Bullock (skuespiller)|Susanne Bier (filminstruktør)|Netflix|AS Roma|Storbritannien




https://www.dr.dk/nyheder/udland/rusland-afviser-loesladelseskrav-fra-merkel-og-macron

UdlandRusland afviser løsladelseskrav fra Merkel og MacronKravet om løsladelse af de 24 ukrainske sømænd, der bliver tilbageholdt af Rusland, er "uacceptabelt", lyder det.
Det russiske udenrigsministerium - her minister Sergej Lavrov - fastholder, at Rusland handler i overensstemmelse med russisk-ukrainske aftaler.
Af Louise Brodthagen Jensen29.
dec.
2018 kl.
13.
59Bemærk: artiklen er mere end 30 dage gammelLæs opDet kan ikke komme på tale, at de 24 ukrainske sømænd, som den seneste måned har været tilbageholdt på Krim, kan blive løsladt nu.
Det fremgår af en meddelelse, som det russiske udenrigsministerium har lagt ud på dets hjemmeside.
Svaret kommer efter, at den tyske forbundskansler, Angela Merkel, og Frankrigs præsident, Emmanuel Macron, i går opfordrede Rusland til omgående at løslade de sømænd, som har været i russernes varetægt siden 25.
november.
Det russiske forsvarsministerium beklager tonen fra Merkel og Macron og kalder det for “uacceptabelt".
- Det er beklageligt, at man i udtalelsen, hvor man fra Berlin og Paris kategorisk beskylder Rusland for at bryde menneskerettighedskonventionen og for at eskalere spændingerne omkring Kertj-strædet, fremsætter så uacceptable krav, står der blandt andet.
Forlænger sanktioner mod RuslandDe 24 ukrainske sømænd var ombord på tre ukrainske militærfartøjer.
der var på vej fra Marjupol mod Odessa gennem Kertj-strædet, da de blev angrebet og efterfølgende tilbageholdt ved den russisk-kontrollerede Krim-halvø.
De ukrainske flådefolk er nu sigtet efter russisk straffelov og varetægtsfængslet frem til 25.
januar.
De ukrainske skibe blev stoppet, da de ville sejle fra Odessa til Mariupol.
Rusland annekterede i 2014 Krim, men resultatet af folkeafstemningen er med få undtagelser ikke anerkendt internationalt.
Ifølge Rusland sejlede ukrainerne ulovligt og uden varsling ind på russisk territorium, mens ukrainerne omvendt hævder at være blevet beskudt og kalder det en russisk aggression.
- Vi kræver sikker og uhindret passage for alle skibe igennem Kertj-strædet og en omgående løsladelse af alle de ulovligt tilbageholdt ukrainske sømænd, lyder det blandt andet i udtalelsen fra præsident Macron og Angela Merkel, som udtrykker "stor bekymring" over situationen.
Læs også:OVERBLIK: Derfor er Rusland og Ukraine igen i konfliktUdtalelsen kommer samtidig med, at en række sanktioner, som EU har indført mod Rusland, netop er blevet forlænget i yderligere seks måneder.
Sanktionerne er især rettet mod finans- og energisektoren i Rusland.
De rækker tilbage til 2014 og er blevet forlænget som følge af, at der ikke er sket store nok fremskridt i forhold til at få implementeret den såkaldte Minsk-aftale.
Den skal blandt andet sikre gensidig våbenhvile i de oprørsdominerede områder i Donetsk og Lugansk i det østlige Ukraine.
Rusland har ligeledes udvidet en række sanktioner rettet mod Ukraine - rettet mod både enkeltpersoner, men også virksomheder, også i landets energi- og finansielle sektor.
Mere end 10.
000 personer er blevet dræbt, siden kampene i Donetsk og Lugansk brød ud i foråret 2014, efter Rusland annekterede Krim-halvøen.
FacebookTwitterKopier linkEmner:Angela Merkel (politiker)|Emmanuel Macron (politiker)|Rusland|Ukraine|EU




https://www.dr.dk/nyheder/viden/kroppen/dna-fra-fortidens-mennesker-skal-afsloere-hemmelighederne-bag-psykiske

KroppenDNA fra fortidens mennesker skal afsløre hemmelighederne bag psykiske lidelserNyt forskningsprojekt skal kortlægge DNA fra tusindvis af gamle skeletter for at skaffe ny viden om lidelser som Alzheimers og skizofreni.
Eske Willerslev arbejder, foruden genetik og sygdomme, også med projekter, der undersøger ophavet hos vikinger og indianere.
Af Lasse From og Emilie Aagaard (interview)29.
dec.
2018 kl.
14.
06Bemærk: artiklen er mere end 30 dage gammelLæs opVi mennesker har gennem titusindvis af år udviklet os på mange særlige måder.
Vi har for eksempel tilpasset os, så vi kun har en lille rest tilbage fra den hale, vores forfædre løb rundt med.
De fleste af os kan i dag også tåle laktose, og vores immunsystem har lært at bekæmpe sygdomme, vi tidligere døde af.
Alligevel har mange mennesker lidelser, der har eksisteret meget længere end man skulle tro.
- Det er lidt af et evolutionært paradoks.
Hvordan kan det være, at så mange mennesker går rundt med de her psykiske lidelser?
Det skulle have været selekteret væk, så hvorfor er det her så stadigvæk?
Sådan lyder det fra den verdenskendte, danske DNA-forsker, professor og direktør for Center for Geogenetik ved Københavns Universitet, Eske Willerslev.
Han står i spidsen for et nyt projekt, der skal skaffe os ny viden om neurologiske lidelser som Alzheimers og Parkinsons, og psykiatriske lidelser som skizofreni og ADHD.
Og det skal ske ved at se på meget gamle skeletter.
Forskning kan afhjælpe stigmatiseringDe nye projekt skal hjælpe os med at forstå neurologiske og psykiatriske lidelser som depression, bipolar lidelse og skizofreni.
Det kan lade sig gøre, fordi man er begyndt at finde bestemte genetiske varianter, som giver en øget risiko for netop den type lidelser.
Recept på P1Dit eget immunforsvar kan være med til at bekæmpe kræft.
Og det kan betyde et farvel til kemoterapi og dermed mange bivirkninger.
Og også på andre områder har forskerne fundet frem til metoder, hvor kroppen - med lidt hjælp - selv behandler en sygdom.
Recept undersøger tre af tidens hotteste løsninger på farlige sygdomme: Immunterapi, transplantation af tarmbakterier og stamcellebehandling.
Lyt her.
Ifølge Eske Willerslev er det vigtigt at forstå om nogle af de genvarianter kunne give os en fordel.
Har mennesker med psykiske lidelser i virkeligheden haft en fordel gennem historien siden generne har overlevet?
- Det vil jo ikke mindst være vigtigt i forhold til at afstigmatisere de her lidelser.
Det er jo virkelig et tabu i dag at have en psykisk sygdom, siger Eske Willerslev.
Det har ikke været muligt tidligerePsykiske sygdomme er et alvorligt problem for mange i vores samfund i dag.
Derfor kan det virke pudsigt at kigge på DNA fra fortidens mennesker.
Men der er nogle særlige fordele ved at se på DNA i et historisk perspektiv.
- Vi har især benyttet os af fossil-DNA – altså DNA fra gamle skeletter.
Man går direkte ind i fortiden og ser på, hvordan det var.
Der er nogle enorme fordele i at vide hvor og hvornår en begivenhed fandt sted, siger Eska Willerslev og fortsætter.
- Hvor er det ændringen sker og hvornår sker den?
Det er meget svært at få den information, hvis du bare kigger på DNA’et på nulevende mennesker.
Læs også:Forskere overrasket: Psykiske sygdomme har gener til fællesSkruer vi tiden tilbage med blot ti år, ville denne type forskning ikke have været mulig.
- Vi bruger genom-sekvensering, så vi kortlægger hele arvemassen fra de her fortidsmennesker.
Vi lavede det første ancient human genome tilbage i 2010, og det fik enorm opmærksomhed, fortæller Eske Willerslev og fortsætter.
- Efterfølgende er vi bare blevet bedre og bedre til at kortlægge arvemasser, og nu er studierne typisk på 200-300 genomer.
Fortidsmennesker kan bruges til sygdomsbekæmpelseSelvom projektets fokus er på genvarianter, der giver større risiko for særlige psykiske lidelser, så er det også muligt at bruge menneskets DNA til også at forstå hvor nogle fysiske sygdomsvarianter kommer fra.
Ved at se på sygdommes historie, kan vi måske bekæmpe dem bedre.
- Patogenerne, altså virus og bakterier, som vi får ud fra skeletterne, kan du bruge til at prøve at forudsige, hvordan sygdomme udvikler sig fremadrettet.
Dækker vores nuværende vacciner?
Læs også:Mangel på D-vitamin hos nyfødte øger risikoen for skizofreni- Vi kan genoplive de her vira og bakterier, og sprøjte dem ind i en mus og se, hvad effekten er.
Hvis nogle af de gamle mutationer kommer tilbage, og vores nuværende vacciner ikke dækker dét, så er det nok en meget god idé at få lavet en vaccine mod lige præcis det, forklarer Eske Willerslev.
Du kan høre mere om fremtidens sygdomsbekæmpelse i Recept på P1 lige her.
FacebookTwitterKopier linkEmner:Eske Willerslev (professor)|Psykiske lidelser|Videnskab|Københavns Universitet|Center for Geogenetik




https://www.dr.dk/nyheder/regionale/trekanten/aarets-fyrvaerkerihoest-5398-kanonslag-og-0-chrysantemumbomber

TrekantområdetÅrets fyrværkerihøst: 5.
398 kanonslag og 0 chrysantemumbomberSydøstjyllands Politi fandt over 5.
000 kanonslag i Brædstrup og Kolding.
Sydøstjyllands Politi beslaglagde flere end 5000 kanonslag i dette års fyrværkerisæson.
(Arkiv-foto) Af Peter Frandsen Siggaard29.
dec.
2018 kl.
12.
25Bemærk: artiklen er mere end 30 dage gammelLæs op5.
398 kanonslag og 382 andre stykker ulovligt fyrværkeri.
Det er årets høst for politiet i denne fyrværkerisæson.
Beslaglagt fyrværkeri 20185.
398 kanonslag5.
190 Sydøstjylland94 Midt- og Vestjylland86 Østjylland19 Nordsjælland6 Sydsjælland og Lolland-Falster2 København1 Kbh.
Vestegn382 andet ulovligt fyrværkeri362 Østjylland20 Syd- og Sønderjylland0 ChrysantemumbomerKilde: Rigspolitiet (tal indsamlet fra uge 50 - 28.
dcember 2018 kl.
13)Den absolut største beslaglæggelse af ulovligt fyrværkeri er sket i Sydøstjyllands Politikreds, hvor politiet på to adresser i Kolding og Brædstrup tilsammen har fundet 5.
190 kanonslag.
- Vi har også nogle mindre beslag via postcentre og pakkecentraler, og nogle almindelige beslag på gaden, når nogle har fyret fyrværkeri af.
Men det er de to sager, som fylder, fortæller lederen af efterforskningen hos Sydøstjyllands Politi, politiinspektør Carit Andersen.
Det er samarbejdet med borgerne, der spiller en vigtig rolle, hvis politiet skal have held med et finde frem til det ulovlige fyrværkeri.
- Vi får god hjælp af borgerne, når vi får nogle anmeldelser, vi kan arbejde med.
Så efterforsker vi efterfølgende sagerne, og i dette tilfælde har det båret frugt, siger han.
Østjyllands Politi har også haft held i deres jagt på ulovligt krudt.
De har beslaglagt 362 af de 382 andre stykker ulovligt krudt, som politiet har fundet.
Den gode nyhed er, at der slet ikke er fundet chrysantemum-bomber i år.
Det har ikke været muligt for Rigspolitiet at skaffe tal for tidligere års beslaglæggelser.
FacebookTwitterKopier linkEmner:Fyrværkeri|Politi|Sydøstjyllands Politi|Jylland|Kolding




https://www.dr.dk/sporten/fodbold/katrine-veje-stopper-i-franske-montpellier

FodboldKatrine Veje stopper i franske MontpellierDanske Katrine Veje og Montpellier er efter halvandet år blevet enige om at ophæve landsholdsspillerens kontrakt.
Landsholdsspilleren Katrine Veje (højre) skal ud og finde en ny klub, efter hun er blevet enig med Montpellier om at stoppe samarbejdet.
Af Rasmus Dalgaard29.
dec.
2018 kl.
12.
00Bemærk: artiklen er mere end 30 dage gammelLæs opDen 27-årige landsholdsspiller Katrine Veje er fortid i den franske klub Montpellier.
Det bekræfter hun overfor DR Sporten.
- Jeg kan kun bekræfte, at jeg stopper i Montpellier, og mere er der pt.
ikke at sige til det, skriver hun i en sms.
Hos Montpellier er der heller ikke den store information om bruddet, da klubben på sin hjemmeside blot skriver en enkelt linje, der fortæller, at parterne har valgt at annullere kontrakten.
Fremtiden annonceres snartKatrine Veje skiftede i sommeren 2017 fra Brøndby til den franske klub, og samarbejdet gik godt i begyndelsen, hvor kantspilleren fik masser af spilletid og leverede mål.
I indeværende sæson har det dog knebet gevaldigt med spilletid, og det er kun blevet til 159 minutter for Montpellier i den franske liga.
Landsholdsspilleren fortæller, at hun inden længe vil annoncere sin fodboldfremtid.
Katrine Veje står noteret for 115 A-landskampe, og hun har scoret 9 mål.
Tidligere har hun tørnet ud for de danske klubber Vejle, OB og Brøndby, og hun har også spillet for svenske FC Rosengård og amerikanske Seattle Reign FC.
FacebookTwitterKopier linkEmner:Frankrig|Brøndby|Odense Boldklub|Fodbold|Seattle




https://www.dr.dk/nyheder/regionale/hovedstadsomraadet/mindre-julesvindel-med-betalingskort-end-sidste-aar

KøbenhavnMindre julesvindel med betalingskort end sidste årDecember plejer at være højtid for afluren af pinkoder, men det ser anderledes ud i år.
Sammen med Københavns Politi har Nets gennemført en række målrettede indsatser i løbet af december, som også havde til formål at sætte en stopper for tricktyve i hovedstadsområdet.
Af Nikolaj Krogh Bonde og Nanna Mortensen29.
dec.
2018 kl.
11.
16Bemærk: artiklen er mere end 30 dage gammelLæs opJulen er ikke kun højtid for flæskesteg, kravlenisser og gaveræs.
En december med masser af gaveindkøb og julefrokoster plejer at være højtid for kriminelle, der aflurer pinkoder og stjæler betalingskort i hovedstadsområdet.
- Her i julen er vi jo ude og handle ekstra meget, og vi er til julefrokoster og lignende, fortæller Kaspar Kock Kristensen, der er vicedirektør og ansvarlig for misbrugsbekæmpelse i Nets.
En konto der bliver rippet efter en tur ind til byen er ikke ligefrem den bedste julegave, man kan forestille sig.
Men det ser anderledes ud i år.
Der er nemlig markant flere, der har fået det kontaktløse betalingskort siden julen 2017.
Og det har mindsket risikoen for at mange pinkoder bliver afluret.
Indtil nu har der i december været 50 procent færre tilfælde af kortmisbrug i fysiske forretninger sammenlignet med samme tid sidste år.
- Der er fordelen jo, at man ikke bruger pinkoden, så der er ikke nogen kriminelle, der kan aflure den, forklarer Kaspar Kock Kristensen.
Sammen med Københavns Politi har Nets gennemført en række målrettede indsatser i løbet af december, som også havde til formål at sætte en stopper for tricktyve i hovedstadsområdet.
Læs også:Stort fald i Dankort-svindel: Kontaktløs betaling og sms-koder gør livet svært for svindlereHvis kriminelle får fingrene i andres kort, kan der kun foretages handler op til 350 kroner.
Den positive udvikling giver anledning til at overveje, om beløbsgrænsen skal hæves igen, eller om der skal helt nye betalingsmuligheder på banen, siger Kaspar Kock Kristensen- Det er allerede nu en rigtig god situation i forhold til at forhindre de kriminelle i at få fat i pinkoden, siger han og fortsætter.
- Ultimativt er det selvfølgelig sådan noget som at udvikle betalinger i retning af, at man kan betale med fingeren eller øjet, afslutter Kaspar Kock Kristensen.
FacebookTwitterKopier linkEmner:Nets|Jul|Kriminalitet|Københavns Politi|København




https://www.dr.dk/nyheder/udland/tyrkiets-svar-paa-game-thrones-storhitter-serier-hylder-tyrkernes-storhedstid-hvor

UdlandTyrkiets svar på Game of Thrones storhitter: Serier hylder tyrkernes storhedstid, hvor Vesten var fjendenKritikere beskylder Tyrkiets historiske serier for at være politiske.
Præsident Erdogan er fan.
Af Michael S.
Lund - mellemøstkorrespondent i Tyrkiet29.
dec.
2018 kl.
13.
42Læs opDer er chips på bordet, og tyrkisk te i glassene.
På tv-skærmen kører et to timer langt afsnit af en af Tyrkiets mest populære tv-serier.
- Kom så, min mand!
Gør det, råber 57-årige Yasar Karatas, da helten i serien skal til at slå en fjende ihjel med sit sværd.
57-årige Yasar Karatas følger hver uge med i en af Tyrkiets populære, historiske tv-serier.
Serierne ses hver uge af millioner af tyrkere.
(Foto: Michael S.
Lund © dr)Hver uge sidder familiefaren og hans børn i huset i storbyen Istanbul klistret til tv-skærmen, når et nyt afsnit af den historiske tv-serie ’Dirilis: Ertugrul’ har premiere.
Serien foregår i det 13.
århundrede og handler om begyndelsen af tyrkernes storhedstid, hvor den historiske helt Ertugrul bekæmper korsfarere, lumske præster og andre fjender.
Den tyrkiske helt Ertugrul på sin trone i serien Dirilis: Ertugrul.
1 / 5Den tyrkiske helt Ertugrul på sin trone i serien Dirilis: Ertugrul.
1 / 52 / 53 / 54 / 55 / 5Familiefar: Vi vil huske historienDen 57-årige familiefar er langt fra alene i sin kærlighed til de historiske serier.
De senere år er historiske serier om det tyrkisk-ledede Osmannerrige blevet produceret på samlebånd, og serierne har millioner af seere.
Se serien 'Dirilis: Ertugrul' på tyrkisk tv her.
- Det er sket, efter præsident Erdogan kom til magten.
Langsomt, langsomt er vi begyndt at huske vores osmanniske historie, siger Yasar Karatas, mens endnu en sværdkamp udspiller sig på skærmen i stuen.
I de historiske serier er udenlandske sammensværgelser ofte skurkene, og eksperter ser paralleller til nutidens tyrkiske politik.
Yasar Karatas ser dog mest det hele som underholdning.
(Foto: Michael S.
Lund © dr)I byen Izmit et par timer derfra er optagelserne i gang til en af de mere kontroversielle af de historiske tv-serier.
Serien ’Payitaht: Abdülhamid’ handler om tyrkernes sidste magtfulde sultan, Abdülhamid II.
En sultan, som vestlige historikere ofte beskriver som en despot, der slog hårdt ned på etniske mindretal og indskrænkede ytringsfriheden, men som i den nye tv-serie er en helt, der redder tyrkerne fra zionistiske og vestlige komplotter.
Serie hyldet af ErdoganSerien har ifølge producenten 8-9 millioner seere om ugen, og landets præsident Recep Tayyip Erdogan er en af dem.
- I ser Payitaht, ikke?
De vil stadig tage det hele fra os!
Det vil aldrig ske, sagde præsidenten sidste år i en tale med en hentydning til udenlandske komplotter mod nutidens Tyrkiet.
Sultan Abdülhamid II i serien Payitaht: Abdülhamid.
Abdülhamid II i serien ’Payitaht: Abdülhamid.
   1 / 5Sultan Abdülhamid II i serien Payitaht: Abdülhamid.
1 / 5Abdülhamid II i serien ’Payitaht: Abdülhamid.
2 / 53 / 54 / 55 / 5For i Tyrkiet er serier ikke bare serier.
De er også politik, mener Mathias Findalen Bickersteth, der har fulgt tyrkiske politik og tv-serier i årevis.
Se serien her.
- Erdogan besøger optagelserne til serierne, og han taler om dem i sine taler, og jeg vil vove at påstå, at de er en meget vigtig del af formidlingen af hans politiske projekt.
De fleste bliver produceret af hans støtter, og de gengiver det samme verdensbillede, som Erdogan og hans parti står for, siger Mathias Findalen Bickersteth, der underviser på Krogerup Højskole og er tidligere ekstern lektor ved Københavns Universitet.
Tyrkiske tv-serierDe seneste ti år er historiske tv-serier hittet i Tyrkiet.
Serierne portrætterer ofte berømte tyrkiske sultaner.
Ifølge en undersøgelse fra 2015 ser tyrkerne dobbelt så meget tv som danskere.
84 procent siger, at tv er deres yndingshobby.
Sidste år eksporterede Tyrkiet tv-serier for over to milliarder kroner.
Kilde: Ipsos KMG og Tyrkiets kulturministeriumEkspert: Del af politisk projektI serien om sultan Abdülhamid II er verdensbilledet et af en from, tyrkisk sultan, der må kæmpe mod spioner og vestlige fjender.
Et billede, som ifølge Mathias Findalen Bickersteth ligger meget tæt op ad det, præsident Erdogan forsøger at give af sig selv og det moderne Tyrkiet.
Tyrkiets præsident Recep Tayyip Erdogan er vild med de historiske tv-serier, som han bruger politisk, mener Mathias Findalen Bickersteth.
- Der er mange referencer til alt, hvad Erdogan står for og siger i en serie som Payitaht: Abdülhamid.
Mange af de historiske serier viser en religiøs, tyrkisk nationalisme, som er truet udefra, præcis som Erdogan ofte taler om.
Samtidig er serierne god underholdning for mange og tjener masser af penge ind, men de er også en del af et politisk projekt, siger han.
Instruktør: Historien gentager sigInstruktøren arbejder konstant på at optage de ugentlige, to timer lange afsnit af serien med flere hold af fotografer, skuespillere og med-instruktører.
Han har det helt fint med, at landets præsident bruger hans serie i sine politiske taler.
- De kampe, som sultan Abdülhamid gennemgik, findes også i dag, og regeringen står over for nogle af de samme ting den dag i dag.
Men mit vigtigste formål har været at få tyrkerne til at interessere sig for deres historie, siger instruktøren, Emre Konuk, i en pause mellem optagelserne.
Emre Konuk optager dagen lang scener til serien Payitaht: Abdülhamid, der er blevet beskyldt for at være anti-semitisk.
(Foto: Michael S.
Lund © dr)Men fjenden i serien er et jødisk komplot, og den er blevet beskyldt for at være anti-semitisk.
Forstår du ikke kritikken?
- Jeg mener, vi viser virkeligheden.
Jeg forstår godt kritikken, men i sidste ende så er der nogen, der har et synspunkt og andre et andet, siger instruktøren.
Serie-fan: Nogen skal jo være skurkenHjemme i stuen i Ümranyie-forstaden til Istanbul bliver 57-årige Yasar Karatas’ helt lokket i baghold på tv-skærmen.
- Han er blevet narret af ham der.
Han er spion blandt tyrkerne, betror familiefaren mig, mens han peger på skærmen.
På fjernsyn i millioner af tyrkiske stuer kører den historiske tv-serie Dirilis: Ertugrul.
Serien er desuden solgt til en række lande i udlandet og handler om den tyrkiske helt Ertugrul, hvis søn grundlagde Det Osmanniske Rige i det 13.
århundrede.
(Foto: Michael S.
Lund © dr)Han skænker endnu en kop te til mig og insisterer på, at jeg tager et stykke kage til, mens serien fortsætter.
Under en reklamepause spørger jeg, om ikke de historiske seriers sort-hvide fremstilling af tyrkerne som helte og udlændinge og komplotter som skurke giver et skævt billede af verden.
- Det er jo bare film, min ven.
Nogen skal være helte og andre fjender.
Vi har skam ikke noget imod udlændinge.
De er vores venner.
Men i tv skal der være nogen skurke, ikke?
FacebookTwitterKopier linkEmner:Recep Tayyip Erdoğan (politiker)|Tyrkiet|Københavns Universitet|Istanbul|Krogerup Højskole




https://www.dr.dk/nyheder/regionale/syd/fjernbetjeninger-forsvinder-fra-sygehus-sygeplejersker-bruger-kostbar-tid-paa

Syd- og SønderjyllandFjernbetjeninger forsvinder fra sygehus: Sygeplejersker bruger kostbar tid på at lede efter demPå Sygehus Sønderjylland forsvinder fjernbetjeningerne fra stuerne, og det betyder, at personalet bruger masser af tid på at lede efter dem.
Ifølge sygeplejerskerne er der kun én fjernbetjening til hver femte stue.
Og det betyder, at personalet må bruge tid på at lede efter de forsvundne fjernbetjeninger, når patienterne vil zappe rundt i bedste sendetid.
(© Colourbox)Af Ulrik Bang-Mørch, Anne-Marie Lindholm og Niklas Møller Jørgensen29.
dec.
2018 kl.
11.
52Bemærk: artiklen er mere end 30 dage gammelLæs opDer skulle egentlig være en fjernbetjening på alle stuer, men på Fælles Akutmodtagelsen på Sygehus Sønderjylland bruger sygeplejerskerne alt for meget tid på at lede efter forsvundne fjernbetjeninger.
En af dem, der hver dag leder efter forsvundne fjernbetjeninger, er sygeplejersken Sandra Schultz.
- Jeg bruger vel som minimum 8-10 minutter hver dag på at lede efter dem.
Det er jo en unødvendig opgave.
Jeg kunne jo i stedet bruge den tid på at være hos patienterne.
Mange af vores patienter har behov for det sociale, og her betyder 10 minutter jo meget, siger Sandra Schultz til DR.
Ledningen klippes overKun på hver femte stue ligger der en fjernbetjening til patienterne, fordi resten er forsvundet.
- Der er ikke nogen, der aner, hvor de forsvinder hen, siger Sandra Schultz.
Fjernbetjeningen skulle egentlig sidde fast på væggen bag sengen med en rød ledning, men den røde ledning er klippet over på alle stuerne.
Nu ligger de resterende fjernbetjeninger lettere tilfældigt på enkelte stuer.
- Det betyder jo så, at vi kun har cirka én til hver femte stue, tilføjer Sandra Schultz.
De forsvundne fjernbetjeninger går ud over patienterne, når personalet leder forgæves.
- Så ligger de jo og glor ind i en sort skærm, siger sygeplejersken.
Vi køber 20-25 ad gangenOversygeplejerske på stedet Helle Overgaard fortæller, at de forsøger at købe nye fjernbetjeninger, men problemet forsvinder ikke af den grund.
- Vi køber mellem 20 og 25 fjernbetjeninger ad gangen.
Men det rækker kun til omkring to måneder, siger Helle Overgaard.
Når de forsvinder efter så kort en periode, så er det ikke helt uvæsentligt for økonomien.
- Sådan en fjernbetjening koster 100 kr.
Så det er jo nogle penge, der bliver brugt på det, siger Helle Overgaard.
Selvom det koster kroner og øre at købe nye fjernbetjeninger hjem, så er alternativet til krimier, quiz-programmer og TV-Avisen alt for kedeligt, mener sygeplejerske Sandra Schultz.
- De, der er mobile, kan gå hen og kigge ud af vinduet.
Alternativet er jo at kigge ind i væggen, siger hun.
FacebookTwitterKopier linkEmner:Sygehus Sønderjylland|Sundhedspersonale|Hospitaler|Patienter|Sundhedsvæsen




https://www.dr.dk/nyheder/udland/egyptisk-politi-har-draebt-40-formodede-terrorister-efter-busangreb

UdlandEgyptisk politi har dræbt 40 formodede terrorister efter busangrebDet egyptiske indenrigsministerium oplyser, at landets politi har dræbt 40 "terrorister" i en række angreb.
Fire personer blev dræbt i busangrebet i går.
29.
dec.
2018 kl.
11.
27Bemærk: artiklen er mere end 30 dage gammelLæs opEgyptisk politi har dræbt 40 "terrorister" i en række koordinerede angreb tidligt lørdag morgen.
Det oplyser det egyptiske indenrigsministerium.
Politiets aktion kommer, dagen efter en vejsidebombe ramte en turistbus nær pyramiderne i Giza.
Tre vietnamesiske turister og deres guide blev dræbt.
Derudover kom mindst 11 andre personer til skade.
To politiangreb i Giza-provinsen lørdag dræbte 30 "terrorister", oplyser ministeriet.
Derudover blev ti dræbt i det nordlige Sinai.
Indenrigsministeriet bruger ordet "terrorist" om de dræbte.
Det fremgår dog ikke umiddelbart, hvilke personer der mere præcist er tale om.
Myndighederne reagerede angiveligt efter at have fået informationer om, at de mistænkte planlagde en række angreb mod blandt andet turistattraktioner og kirker i landet.
Det fremgår ikke, om politiaktionen var en reaktion på fredagens vejsidebombeangreb i Giza.
/ritzau/AFPFacebookTwitterKopier linkEmner:Egypten|Terrorisme|Økonomi- og indenrigsministeriet|Turisme




https://www.dr.dk/nyheder/indland/mistaenkte-loslades-i-sag-om-drabsforsog-mod-nicki-bille

IndlandTo mistænkte løslades i sag om drabsforsøg mod Nicki BilleFodboldspilleren Nicki Bille blev tirsdag aften ramt af skud.
Lørdag bliver to mistænkte sluppet fri.
Drabsforsøget fandt sted onsdag 26.
december her ved Sluseholmen i København.
(Arkiv) 29.
dec.
2018 kl.
10.
34 | opdateret 29.
dec.
2018 kl.
11.
15Bemærk: artiklen er mere end 30 dage gammelLæs opEn 30-årig mand og en 23-årig kvinde, der er sigtet for drabsforsøg mod fodboldspilleren Nicki Bille, bliver lørdag løsladt.
Det oplyser Københavns Politi.
Det var tirsdag aften, at Nicki Bille blev ramt af skud fra et haglgevær i sin lejlighed på Sluseholmen i København.
Ifølge politiet kom Bille alvorligt til skade, da han blev ramt i den ene underarm, men han er uden for livsfare.
Efter episoden anholdt politiet den 30-årige mand og den 23-årige kvinde.
Manden er søn af en rocker, mens kvinden er model.
Et navneforbud gør dog, at der ikke kan siges mere om deres identitet.
En dommer i Københavns Byret bestemte onsdag, at rockersønnen og modellens anholdelse skulle udstrækkes i tre døgn.
Læs også:Tre sigtet for drabsforsøg på Nicki Bille med haglgeværManglende grundlag for indespærringMen efter tre dages yderligere efterforskning er Københavns Politi altså nået frem til, at der ikke er grundlag for at holde de to yderligere indespærret.
- Vi opretholder sigtelsen, men vi synes ikke, at fængslingsgrundlaget er til stede.
De bliver løsladt på baggrund af en samlet vurdering af vores sagsmateriale, siger central efterforskningsleder René Jensen.
Han påpeger, at løsladelsen også sker, da de to sigtede efter politiets opfattelse ikke vil kunne forpurre efterforskningen.
René Jensen ønsker ikke at sige, hvem der menes at have affyret våbnet, eller om det overhovedet er fundet.
Men han understreger, at endnu en 30-årig mand mistænkes i sagen.
- Vi leder stadigvæk efter den sidste mand, siger efterforskningslederen.
Endnu har der ikke været noget fremme om motivet til drabsforsøget.
Hvad rockersønnen og modellen har forklaret, står således indtil videre hen i det uvisse.
For onsdagens retsmøde blev holdt for lukkede døre af hensyn til politiets videre efterforskning.
Man ved kun, at de nægter sig skyldige.
Fire dage efter episoden er Nicki Bille fortsat så medtaget, at han opholder sig på hospitalet.
- Vi har talt med ham, og han har gennemgået nogle operationer, siger René Jensen.
FacebookTwitterKopier linkEmner:Nicki Bille (fodboldspiller)|København|Københavns Politi|Kriminalitet|Fodbold




https://www.dr.dk/nyheder/indland/br-og-toysrus-gavekort-fra-december-kan-refunderes

IndlandBR og Toys'R'Us: Gavekort fra december kan refunderesNye gavekort kan indløses til kontanter, men ældre gavekort og sparemærker kan være værdiløse.
Selskabet Top-Toy, der står bag BR og Toys "R" Us, er gået konkurs - til stor ærgrelse for de børn, der må vente i timelange køer for at bytte deres gaver.
Af Lars Lindevall og Mark Lindved Norup29.
dec.
2018 kl.
11.
54 | opdateret 29.
dec.
2018 kl.
19.
08Bemærk: artiklen er mere end 30 dage gammelLæs opOPDATERET klokken 19.
06: Advokatfirmaet Kromann-Reumert, der er kurator, har tidligere oplyst til DR Nyheder, at kravet skal være indgivet inden nytår – de oplyser nu, at kravet stadig kan indgives efter årsskiftet.
Efter en længere tids kamp for overlevelse måtte den nordiske legetøjskæde Top-Toy, der driver BR og Toys'R'Us, i går kaste håndklædet i ringen.
Et skuffende julesalg var dråben, der fik bestyrelsen til at begære selskabet konkurs, og det betyder, at Top-Toys mere end 2.
000 fuldtidsansatte medarbejdere i hele Norden har mistet jobbet, og at ledelsen af Top-Toy overtaget af et kuratel.
Hvis du har et gavekort til en af legetøjsbutikkerne, så kan der være mulighed for at få pengene refunderet - men det gælder ikke alle.
Sådan får du penge retur for gavekortTop-Toy oplyser, at følgende gør sig gældende for indehavere af gavekort:Har du købt et gavekort den 30.
november 2018 eller senere kan det blive refunderet (kontant) ved henvendelse til kuratorerne.
Send en kopi af gavekort og kvittering for køb med datoangivelse (bon-kopi eller lignende) til mailadressen toptoy@gorrissenfederspiel.
com.
Angiv dit navn og bankkonto, og vi sørger for udbetaling hurtigst muligt.
Har du købt et gavekort før den 30.
november 2018 er du almindelig kreditor i konkursboet.
Vi må ikke foretage udbetaling af dit krav, men du har mulighed for at sende information om dit krav i konkursboet til samme mailadresse toptoy@gorrissenfederspiel.
com.
Dit krav i henhold til gavekortet vil blive registreret på samme måde som andre almindelige leverandører med krav opstået før den 30.
november 2018.
Du er altså almindelig kreditor i boet og vil kun være berettiget til senere at modtage evt.
dividende (delvis betaling) af dit krav på et senere tidspunkt.
Top-Toy's pressetalsmand Lars Bo Kirk oplyser til DR Nyheder, at indehavere af gavekort, der er købt den 30.
november eller senere, kan få refunderet beløbet kontant ved henvendelse til kuratorerne.
- Jeg kan bekræfte, at gavekort og samlemærker, der er købt i december, kan blive refunderet.
Kunderne skal gå ind på Top-toy.
com, hvor de kan finde instruktioner, siger Lars Bo Kirk til DR Nyheder.
Læs også:Legetøjsgigant går konkurs efter sløjt julesalgUdover at få pengene tilbage kan gavekort købt i december også bruges til at købe legetøj for i en af de resterende 22 forretninger, der er åbne mellem jul og nytår.
Formentlig ikke mange penge tilbageHvis man har et gavekort, der er købt før den 30.
november, er det mere usikkert, om man kan få pengene retur, selv om man gør sit krav gældende over for kurator.
Ifølge Forbrugerrådet Tænk er der en lille sandsynlighed for, at der vil være penge tilbage til almindelige kreditorer, fordi de danske skattemyndigheder samt kurator kommer først i køen, når der skal uddeles penge fra konkursboet.
Det samme gælder kunder, der har samlet sparemærker i perioden før den 30.
november 2018.
46-årige Lillian Grosman fra Frederiksberg i København, der er mor til seks-årige Joshua, er brændt inde med sparemærker til Fætter BR, som han har samlet på i årevis.
Seks-årige Joshua har samlet sparemærker til Fætter BR i årevis.
Nogle af dem er med stor sandsynlighed værdiløse.
- Det er et mindre beløb, men det har en stor betydning for en dreng på seks år, som har samlet disse mærker i lang tid.
Han var helt i sorg, da han stod og så nyheder i går, siger Lillian Grosman.
Utilfreds seksårigHendes søn griber da også telefonen undervejs i interviewet og slår sin holdning til sagen helt fast:- Sig til kommunen, at BR skal åbne igen.
Jeg har købt det meste af mit Lego der, lyder det fra sønnen Joshua på seks år.
BR, der blev grundlagt i Danmark i 1950, har haft 77 butikker i Danmark, hvoraf langt de fleste er lukket øjeblikkeligt, mens udvalgte butikker har sidste åbningsdag den 31.
december 2018.
Derfor har mange børnefamilier fået travlt med at komme ned og bytte julegaver, mens der stadig er nogle varer tilbage på hylderne.
Top-Toy oplyser, at der formentlig vil blive afholdt et udsalg, der "er meget fordelagtigt for forbrugerne" i januar.
Til den tid vil ingen af de gavekort, der allerede er købt af kunderne, kunne bruges.
FacebookTwitterKopier linkEmner:Detailhandel|Top-Toy|TOYS”R”US|Betalingsmidler|København




https://www.dr.dk/nyheder/politik/df-og-s-laengere-ventetid-hos-politiet-er-skandaloest

PolitikDF og S: Længere ventetid hos politiet er skandaløst  Justitsministeren må straks indkalde til forhandlinger, så der iværksættes initiativer til at sænke ventetiden hos politiet, kræver S og DF.
Dansk Folkepartis retsordfører mener ikke, at det er i orden, at politiet nu skal bruge over 100 dage i gennemsnit på at behandle en straffesag efter de har fået en anmeldelse.
- Her er jo tale om folk, om ofre, der jo har været udsat for noget meget grimt.
Som har fået nogle utrolig grimme ar på sjælen.
Som bærer rundt på nogle oplevelser, som er forfærdelig.
De er jo ikke tjent med, at de skal gå over 100 dage, siger han.
Af Morten Henriksen29.
dec.
2018 kl.
10.
10Bemærk: artiklen er mere end 30 dage gammelLæs opMens ofre for blandt andet indbrud og røveri har måttet væbne sig med større tålmodighed, når de har anmeldt sager til politiet, er tålmodigheden sluppet op hos landets to største partier.
Socialdemokratiet og Dansk Folkeparti finder det skandaløst, at sagsbehandlingstiderne ifølge en ny opgørelse fra Rigspolitiet igen er steget og nu har passeret de 100 dage.
I straffesager om blandt andet vold, voldtægt og røveri går der nu 108 dage i gennemsnit, fra politiet modtager en anmeldelse, til de enten rejser sigtelse eller lukker sagen uden sigtelse.
Det højeste tal siden politireformen i 2007.
Rigspolitiet har ikke statistik, der går længere tilbage.
- Det nærmer sig en skandale.
Her er jo tale om ofre, som har været udsat for noget grimt.
Altså ganske almindelige mennesker, der har en sag liggende hos politiet.
De skal ikke vente over 100 dage i gennemsnit, før sagen bliver færdiggjort.
Det går bare ikke, siger retsordfører Peter Kofod (DF).
Læs også:Ventetiden hos politiet er den længste i over 10 årBåde Dansk Folkeparti og Socialdemokratiet hæfter sig ved, at de allerede råbte vagt i gevær for halvandet år siden, da en opgørelse viste, at sagsbehandlingstiden for politiets behandling af straffesager var steget til 99 dage i gennemsnit.
Ved den lejlighed fastslog justitsminister Søren Pape Poulsen (K), at der var fuld fokus på at nedbringe ventetiden.
- Jeg håber, det bliver i slutningen af i år, sagde Søren Pape Poulsen dengang til TV-avisen.
Men siden er ventetiden for straffesager altså steget med knap 10 procent til 108 dage i gennemsnit.
Og det får Socialdemokratiets retsordfører, Trine Bramsen, til kritisere Søren Pape Poulsen.
- Det er ansvarssvigt fra justitsministrenes side.
Det er jo Søren Pape, der skal sørge for, at der bliver sat ind med ekstra ressourcer, når sagsbehandlingstiderne skrider.
Men han har ikke reageret på det her, som han jo ellers sagde, at han ville.
- Det er både en skandale og et klokkeklart løftebrud over for borgerne.
Man skal ikke give borgerne indtryk af, at der er ved at komme styr på problemerne, når det går den helt modsatte retning, siger Trine Bramsen.
Den kritik afvises af Søren Pape Poulsen (K).
- Jeg ved, at socialdemokraternes retsordfører også er så fornuftig, at når man nu lige får forklaringen på, hvordan det hænger sammen, så plejer de også, at være fornuftige og ordentlige at tale med, siger Søren Pape Poulsen.
Han mener, det er umuligt at nedbringe sagsbehandlingstiderne så længe der er en pukkel af sager, der først skal behandles.
- Når politiet kommer hjem i deres kredse efter at have haft travlt med blandt andet grænsekontrol, så begynder de at løse nogle af de sager, der har samlet for meget støv.
Og når sagerne bliver løst, så stiger sagsbehandlingstiden, siger justitsministeren og henviser til, at sagerne ikke tæller med i statistikken, så længe de lægger i sagsbunkerne.
Næsten fordobling siden 2012Socialdemokratiets retsordfører hæfter sig samtidig ved, at der næsten er sket en fordobling i politiets sagsbehandlingstider i straffesager.
Hvor det i 2012 tog 56 at behandle en sag, er tallet altså nu steget til 108 dage.
- Der sidder jo borgere, som har været offer for kriminalitet, der venter alt for lang tid.
Hvis man skal have tillid til politiet, så kræver det, at folk oplever, at der bliver taget hånd om deres anmeldelse.
Der skal altså være en effektivitet hos politiet, som er højere end den vi ser i dag, siger Trine Bramsen.
Så længe er politiet om at behandle straffesager Udviklingen viser, at der de seneste år har været en stigning i sagsbehandlingstiden fra politiet modtager en anmeldelse til der enten rejses sigtelse eller sagen lukkes.
Straffesager generelt - antal dage i gennemsnit:2015: 73 dage2016: 99 dage2017: 99 dage1.
halvår 2018: 104 dage3.
kvartal 2018: 108 dageSpecifikke forbrydelser - antal dage i gennemsnitØkonomisk kriminalitet - 1.
halvår 2018: 171 dage (1.
halvår 2017: 160 dage)Sædelighedsforbrydelser - 1.
halvår 2018: 159 dage (1.
halvår 2017: 66 dage)Røveri - 1.
halvår 2018: 94 dage (1.
halvår 2017: 52 dage)Indbrud - 1.
halvår 2018: 92 dage (1.
halvår 2017: 104 dage)Drab - 1.
halvår 2018: 68 dage (1.
halvår 2017: 56 dage)Tyveri - 1.
halvår 2018: 66 dage (1.
halvår 2017: 58 dage)Vold - 1.
halvår 2018: 45 dage (1.
halvår 2017: 55 dage)Narko og smugling - 1.
halvår 2018: 18 dage (1.
halvår 2017: 15 dage)Færdsel: - 1.
halvår 2018: 7 dage (1.
halvår 2017: 6 dage)Kilde: Oplyste tal fra RigspolitietRigspolitiet erkender selv, at den længere sagsbehandlingstid er utilfredsstillende.
Men mener samtidig, at det er uundgåeligt, så længe der er et efterslæb, der skal indhentes.
- Det er bestemt ikke godt, men det er en udvikling, der er uundgåelig, når man begynder at rydde op i et efterslæb, som vi gør nu,siger politidirektør i Rigspolitiet, John Vestergaard.
Flere HKere og pensionerede betjenteStår det til Socialdemokratiet skal der nu ansættes flere HKere og jurister i politiet.
- Det er nødvendigt at styrke kontorekspeditionen hos politiet, så vi kan få gjort sagsbunkerne mindre.
Det foreslog jeg allerede for halvandet år siden, og nu håber jeg virkelig, at justitsministeren lytter til det, siger Trine Bramsen.
Dansk Folkeparti mener, at regeringen skal prøve at rekruttere ekstra mandskab i form af de politifolk, der er gået på pension.
- Der kan være ældre erfarne pensionerede betjente, som måske kan aflaste med noget sagshandling, siger Peter Kofod.
Både Dansk Folkeparti og Socialdemokratiet kræver nu, at justitsminister Søren Pape Poulsen indkalder til et møde og præsenterer en plan for, hvordan sagsbehandlingstiderne straks kan blive nedbragt.
FacebookTwitterKopier linkEmner:Det Konservative Folkeparti|Socialdemokraterne|Søren Pape Poulsen (politiker)|Politi|Offentlig forvaltning




https://www.dr.dk/nyheder/viden/klima/galapagosoerne-forbyder-fyrvaerkeri-beskytte-dyrelivet

KlimaGalapagosøerne forbyder fyrværkeri for at beskytte dyrelivetDet vil fremover ikke være lovligt at importere, sælge, distribuere eller bruge fyrværkeri på Galapagosøerne.
Galapagosøerne set fra luften.
For at beskytte øgruppens særlige dyreliv har et lokalråd besluttet at forbyde fyrværkeri.
29.
dec.
2018 kl.
10.
06Bemærk: artiklen er mere end 30 dage gammelLæs opNår indbyggerne på Galapagosøerne om få dage træder ind i det nye år, bliver det ikke ledsaget af store brag og en farvestrålende himmel.
Den ikoniske øgruppe har nemlig helt valgt at forbyde fyrværkeri.
Det sker for at beskytte det særlige dyreliv på øgruppen, der hører til og ligger cirka 1000 kilometer vest for Ecuador i Stillehavet.
Galapagosøernes lokalråd oplyser fredag i en udtalelse, at det "enstemmigt" har vedtaget "et forslag, der forbyder import, salg, distribution og brug af fyrværkeri og pyroteknik i Galapagosprovinsen".
Fyrværkeri, der lyser, men ikke siger en lyd, er ikke inkluderet i forbuddet.
Kan formindske forureningIfølge de seneste tal fra 2010 bor der omkring 25.
000 indbyggere på Galapagosøerne.
Derudover tiltrækker øgruppen hvert år masser af turister.
- Økosystemer, der er så skrøbelige som Galapagosøernes, bliver påvirket af fyrværkeri, hovedsageligt fordi dyrelivet er så unikt, skriver lokalrådet.
Forbuddet skal samtidig forhindre en eventuel forringelse af luftkvaliteten i området.
Det skal også forhindre forurening af vandet.
Der er tidligere blevet opdaget forhøjet hjertefrekvens, stress og angst hos dyrene på øgruppen.
Deres opførsel har også ændret sig "betragteligt".
Resultat af længere kampagne- Det her er en gave til bevaring til Ecuador og resten af verden, skriver Galapagosøernes lokalråds præsident, Lorena Tapia, på Twitter.
En kampagne om at forbyde fyrværkeri på øgruppen blev sat i værk i 2017.
Tidligere er engangsplastik også gjort forbudt i området.
De vulkanske Galapagosøer spillede en afgørende rolle i den britiske naturforsker Charles Darwins udvikling af evolutionsteorien.
/ritzau/AFPFacebookTwitterKopier linkEmner:Fyrværkeri|Ecuador|Dyr|Twitter|Storbritannien




https://www.dr.dk/nyheder/udland/indonesisk-vulkan-200-meter-lavere-efter-udbrud

UdlandIndonesisk vulkan 200 meter lavere efter udbrud Billeder viser, hvad der er tilbage af vulkanen Anak Krakatau, som formodes at være årsag til dødelig tsunami.
Radarbilleder fra august og december viser Anak Krakatau-vulkanen før og efter det udbrud, som formodes at være årsag til en voldsom tsunami.
Af Louise Brodthagen Jensen29.
dec.
2018 kl.
11.
02Bemærk: artiklen er mere end 30 dage gammelLæs opRadarbilledet taget før og efter den indonesiske vulkan Anak Krakatau gik i udbrud sidste weekend taler deres eget tydelige sprog.
Af billederne, som er fra det japanske rumfartsagentur Jaxa (Japan Aerospace Exploration Agency) i august og to dage efter, vulkanen gik i udbrud, er det klart, at store dele af vulkanen helt er forsvundet.
Efter en serie udbrud faldt dele af vulkankrateret sammen.
Det menes at være gledet i vandet og skabte en slags underjordisk jordskred, som formodes at være årsag til den tsunami, der indtil videre har kostet mindst 426 mennesker livet på øerne Java og Sumatra.
Ifølge Channel News Asia er vurderingen fra det indonesiske agentur for vulkanologi og geologisk risikobegrænsning, at mellem 150 og 180 millioner kubikmeter af vulkanens masser af sten, aske og lava langsomt er gledet i vandet.
Omkring to kvadratkilometer er forsvundet, og vulkanen har mistet højde fra 338 meter til nu kun at være omkring 110 meter.
- Anak Krakatau er meget lavere nu.
Normalt kan man se toppen fra en af vores observationsposter, men det kan vi ikke nu, siger en af Wawan Irawan, der er ansat ved agenturet til nyhedsbureauet AFP.
Efter tsunamien ramte sidste lørdag, er flere end 150 personer fortsat savnede, flere tusinder er tilskadekomne, og over 10.
000 står uden hjem.
Myndighederne har advaret indbyggerne om at holde sig mindst en kilometer fra kystlinien ved Sundastrædet mellem øerne på grund af risikoen for endnu en tsunami.
Vil indføre nyt varslingssystemIndbyggerne blev overraskede, da tsunamien ramte kystområderne, da der ikke var registreret forudgående jordskælv, før de høje bølger skyllede ind over land.
Askeskyerne fra Anak Krakatau når flere meter op i luften.
I Indonesien, som jævnligt bliver ramt af jordskælv og tsunamier, har myndighederne besluttet sig for at opdatere landets varslingssystem, der hidtil ikke har inkluderet undervands-aktivitet.
Ligeledes er man ved at finde løsninger for at undgå lignende situationer.
- Vi anbefaler, at dem, der bor tæt ved strandene, permanent skal flyttes.
Men det er en af de sidste udveje, for det er ikke let med begrænset plads, og folk vil kun modvilligt flytte bort, lød det fra talsmand for det nationale katastrofeagentur, Sutopo Purwo Nugroho, på en briefing i hovedstaden Jakarta i weekenden.
Det er kun få måneder siden, at Indonesien sidst blev ramt af en voldsom tsunami.
I slutningen af september ramte et kraftigt jordskælv og efterfølgende tsunami øen Sulawesi.
Her mistede flere end 1.
200 personer livet.
FacebookTwitterKopier linkEmner:Indonesien|Oversvømmelser|Jordskælv|Naturkatastrofer|Jakarta




https://www.dr.dk/nyheder/regionale/nordjylland/forsker-haard-start-ny-fagforenings-gigant

NordjyllandForsker: Hård start for ny fagforenings-gigantDet kommer til at tage tid, før FH for alvor slår igennem, vurderer forskerFagbevægelsens Hovedorganisation vil repræsentere 80 fagforeninger med tilsammen 1,4 million medlemmer.
Af Simon Brix Frederiksen og Mads Mostrup Jensen29.
dec.
2018 kl.
09.
53Bemærk: artiklen er mere end 30 dage gammelLæs op1.
januar er det slut med LO og FTF.
Her træder fusionen mellem de to hovedorganisationer i kraft, og sammen vil de fremover hedde Fagbevægelsens Hovedorganisation – forkortet FH.
Den repræsenterer knap halvanden million lønmodtagere, og målet er at stå stærkere i både overenskomstforhandlingerne og i samfundsdebatten.
Men det kommer til at tage et stykke tid, før fusionen får den ønskede effekt, vurderer arbejdsmarkedsforsker Henning Jørgensen fra Aalborg Universitet.
Læs også:Historisk ja i fagbevægelsen: LO og FTF fusionererSammenlægningen koster en række medarbejdere i LO og FTF jobbet, påpeger han.
- Man skal opnå mere med færre ressourcer.
Vi får måske nogle nye samarbejder mellem arbejdsmarkedssystemet og det politiske system, men det er ikke noget, der batter fra 1.
januar, siger Henning Jørgensen.
Står stærkere sammenHos LO Aalborg erkender formand Anna Kirsten Olesen, at medlemmerne af FH’s foreninger ikke kommer til at mærke det store til fusionen i starten.
Men hun er sikker på, at sammenlægningen er rigtig.
- Vi står stærkere sammen, og det betyder meget.
Det så vi ved overenskomstforhandlingerne i 2018, og det kommer vi også til at se fremover, siger Anna Kirsten Olesen.
80 fagforbundDen nye hovedorganisation kommer til at repræsentere 80 fagforbund.
Fra LO kommer blandt andre 3F, FOA og Dansk Metal, mens de store FTF-forbund er Danmarks Lærerforening, Dansk Sygeplejeråd og BUPL.
FacebookTwitterKopier link




https://www.dr.dk/nyheder/udland/giftig-misinformation-og-engangsbrug-her-er-ordene-der-definerer-2018

Udland'Giftig', 'misinformation' og 'engangsbrug': Her er ordene, der definerer 2018Sprogeksperter verden over er ikke helt enige om, hvilket der skal være årets ord.
Af Lasse Berg Sørensen29.
dec.
2018 kl.
09.
03Bemærk: artiklen er mere end 30 dage gammelLæs opHvis du skulle vælge ét ord der definerer 2018, hvilket skulle det så være?
Det spørgsmål har sprogeksperter, sprognævn og ordbøger verden over stillet sig selv og deres brugere, og her ved årets udgang er de - traditionen tro - klar med deres bud.
Danmark: HvidvaskÅrets danske ord er blevet nævnt et utal af gange i tv, radio, aviser og på nettet, nemlig 'hvidvask', der blev kåret i fællesskab af P1-programmet ’Klog på sprog’ og Dansk Sprognævn.
Baggrunden er selvfølgelig hvidvask-sagen i Danske Bank.
Andre nominerede:•Fupnyt•svindel•habitbandit•plantekød•løvfaldssommer•identitetspolitik•krænkelseskultur•afbrændingsforbud•samtykke•udflytningTidligere vindere:2017: Kvindelandsholdet2016: Danskhed2015: Flygtningestrømme2014: Mobilepay2013: UndskyldOxford Dictionaries: ToxicOxford Dictionaries, der bliver udgivet af University of Oxford, har udpeget ordet 'giftig' som det ord, der beskriver 2018.
I forklaringen nævner folkene bag blandt andet giftattentatet på den tidligere russiske agent Sergej Skripal og hans datter i den engelske by Salisbury i marts i år.
Derudover er det blevet brugt i forbindelse med giftigt affald og luftkvalitet, samt i overført betydning som "giftig maskulinitet", skriver ordbogen i sin forklaring.
Personer i beskyttelsesdragter samler potentielt giftigt materiale i den britiske by Salisbury.
Andre nominerede:•Gaslighting (udtryk for følelsesmæssig manipulation der gør en person usikker på sin egen opfattelse og hukommelse)•Incel (sammentrækning af involuntary celibates - personer i ufrivilligt cølibat, der i visse tilfælde udtrykker sig kvindefjensk og racistisk)•Techlash (sammentrækning af tech og backlash - en modreaktion mod skandaleramte teknologivirksomheder),•Gammon (skinke - slang for hvid, konservativ mand der bliver rød i hovedet)Tidligere vindere:2017: Youthquake (markant bevægelse skabt af unge)2016: postfaktuel (post-truth)2015: Grinende emoji2014: vape (e-cigaret)2013: selfieNorge: skjebnelandsmøteDet norske sprognævn, Sprakrådet, har kåret “skæbnelandsmøde” som årets ord efter Norges Kristelig Folkepartis højdramatiske landsmøde i efteråret, der nær havde kostet den norske regering livet.
Formanden for Norges Kristelig Folkeparti, Knut Arild Hareide.
Andre nominerede:•Grottegutt (Grottedreng)•Sosionomisere•Plogging (at samle skrald mens man jogger)•Fattigdomslykke•Matredder (mad-redder)•Videoassistert dømming (Videodommer under fodboldkamp)•Slitertillegg (slidetillæg)•Påvirker (norsk udtryk for influencer)•Gladbobler (glas med bobler)Tidligere vindere:2017: Falske nyheter2016: Hverdagsintegrering2015: Det grønne skiftet (den grønne omstilling)2014: Fremmedkriger2013: Sakte-tv (stille-tv)Collins English Dictionary: Single-UseOrdbogen Collins English Dictionary, der bliver udgivet af forlaget HarperCollins i Glasgow, har valgt ordet “single-use”, som betyder engangsbrug.
Ordet refererer til ting, ofte af plastik, der kun skal bruges en gang - og dermed belaster miljøet.
EU forbød i 2018 brugen af fx plastiksugerør og engangsbestik af plastik fra 2021.
EU har forbudt plastikbestik fra 2021.
Andre nominerede:•Backstop (garanti i Brexit-aftalen)•VAR (video assistant referee - videodommer)•Floss (en populær dans)•Plogging (at samle skrald mens man jogger)•Gaslight (udtryk for følelsesmæssig manipulation der gør en person usikker på sin egen opfattelse og hukommelse)•MeToo (hashtag der er relateret til chikane eller seksuelle overgreb).
•Vegan (veganer)•Whitewash (hvidevaske - at dække over)•Gammon (skinke - slang for hvid, konservativ mand der bliver rød i hovedet)Tidligere vindere:2017: Fake news (falske nyheder)2016: Brexit (betegnelse for briternes afsked med EU)2015: Binge-watch (se meget tv i træk)2014: Photobomb (person der ved en fejl kommer med i et foto)2013: Geek (Nørd)Tyskland: HeißzeitDen lange, varme sommer har været inspiration for det tyske "Wort des Jahres" - årets ord - der blev "Heißzeit" - varm tid.
Ordet, der er udpeget af foreningen for det tyske sprog, Gesellschaft für deutsche Sprache, dækker dog ikke kun over sommervejret 2018, men tendensen blev stigende globale temperaturer som følge af klimaforandringerne.
Traditionen med at kåre årets ord i Tyskland går helt tilbage til 1971, hvor vinderen blev 'aufmüpfig', der kan oversættes til rebelsk.
Hedebølge i Berlin.
Andre nominerede:•Funklochrepublik (radiohulrepublik - udtryk for steder uden mobildækning)•Ankerzentren (Ankomstcentre for flygtninge)•Wir sind mehr (Vi er mere - bevægelse mod højreekstremisme i byen Chemnitz)•Strafbelobigt (strafforfremmelse)•Pflegeroboter (plejerobotter)•Diesel-Fahrverbot (Diesel-kørselsforbud)•Handelskrieg (Handelskrig)•Brexit-Chaos (Brexit-kaos)•Die Mutter aller Probleme (mor til alle problemer)Tidligere vindere:2017: Jamaika-Aus (partifarver der ligner det jamaikanske flag)2016: Postfaktisch (Postfaktuel)2015: Flüchtlinge (Flygtninge)2014: Lichtgrenze (Lysgrænse)2013: GroKo (sammentrækning af “Große Koalition“ - stor koalition af partier)Merriam-Webster: JusticeÅrets ord er ifølge det 187 år gamle amerikanske forlag Merriam-Webster “justice", altså retfærdighed, som blev slået op 74 procent flere gange i forhold til året før.
I forklaringen skriver firmaet, at ordet kan bruges om retfærdighed i forhold til race, sociale forhold, kriminalitet og økonomi.
Derudover har Robert S.
Muellers efterforskning af Rusland og Trump samt den kontroversielle udnævnelse af Brett Kavanaugh som ny højesteretsdommer også spillet ind på ordets popularitet.
Andre nominerede:•Nationalisme•Pansexual (panseksuel)•Lodestar (ledestjerne, brugt om afdøde senator John McCain)•Epiphany (åbenbaring - brugt i video af koreansk popgruppe)•Feckless (svag eller ineffektiv - brugt af en komiker om Ivanka Trump)•Laurel (ord som mange i maj mente lød som “yanny”)•Pissant (tissemyre)•Respect (efter hittet af Aretha Franklin, der døde i august)•Maverick (enegænger - også brugt om McCain)•Excelsior (højere/opad - ofte brugt af tegneserieskaberen Stan Lee, der døde i november)Tidligere vindere:2017: feminisme2016: surreal (surreel)2015: -ism (endelsen “-isme”)2014: culture (kultur)2013: science (videnskab)Cambridge Dictionary: NomophobiaMange kan nok nikke genkendende til årets ord hos ordbogen Cambridge Dictionary.
Fans har nemlig valgt, at årets ord skal være "nomophobia", der står for “no mobile phone phobia” - altså frygten for at undvære sin mobiltelefon.
Ordet blev valgt blandt fire kandidater, der alle blev optaget i ordbogen i 2018.
Andre nominerede:•Gender gap (forskel på behandling af mænd og kvinder)•Ecocide (ødelæggelse af naturen)•No-platforming (at fratage folk en mulighed for at sige deres meninger)Tidligere vindere:2017: Populisme2016: Paranoid2015: Austerity (udtryk for en stram økonomisk politik)Dictionary.
com: Misinformation"Misinformation" er årets ord hos ordbogen Dictionary.
com, selvom det var været fremme siden slutningen af 1500-tallet.
Ordet skal ikke forveksles med disinformation, der er et udtryk for bevidst at fordreje sandheden.
Når folk spreder misinformation på fx sociale medier kan det derimod være i god tro.
Andre nominerede:•Representation (Repræsentation eller synlighed af minoriteter i fx film)•Self-made (Selvgjort)•Backlash (tilbageslag)Tidligere vindere:2017: Complicit (medskyldig)2916: Xenophobia (angst for fremmede eller udlændinge)2015: Identity (identitet)2014: Exposure (afdækning)2013: Privacy (privatliv)Sydafrika: Land expropriation without compensationÅrets ord i Sydafrika er faktisk en sætning, og ikke en just mundret af slagsen, der betyder “landekspropriering uden at blive kompenseret”, et udtryk der dækker over at regeringen vil gøre det muligt at ekspropriere hvide landmænds jord, uden at betale for den.
Vinderen er udpeget af det sydafrikanske sprognævn PanSALB, da ordene blev brugt i sydafrikanske medier imere end 25.
000 gange.
Kandidater:•Commission of inquiry (undersøgelseskommission)•Thuma Mina (en sang)FacebookTwitterKopier linkEmner:Brett Kavanaugh (dommer)|Ivanka Trump (erhvervsleder)|USA|Sprog|Oxford University




https://www.dr.dk/mitliv/kamilla-hev-op-i-striktroejen-og-viste-sin-mor-arrene-jeg-var-bange-mig-selv

FacebookTwitterKopier linkEmner:Depressioner|Midt- og Vestsjællands Politi|Hillerød|Psykiske lidelser|Sjælland




https://www.dr.dk/nyheder/indland/kaptajn-klovedal-har-planlagt-egen-begravelse

Troels KløvedalSe temaIndlandKaptajn Kløvedal har planlagt egen begravelseTroels Kløvedal skal begraves 3.
januar fra Holmens Kirke i København.
Troels Kløvedal blev 75 år gammel.
Her er han i sit arbejdsværelse 10.
september 1983.
(Foto: BENT K.
RASMUSSEN © Scanpix)29.
dec.
2018 kl.
09.
27Bemærk: artiklen er mere end 30 dage gammelLæs op- Kaptajnen står stadig ved roret - også ved egen begravelse.
Det siger Mikkel Beha Erichsen, da han oplyser, at hans far, forfatter og eventyrer Troels Kløvedal, skal begraves fra Holmens Kirke i København 3.
januar klokken 12.
Det er nemlig Troels Kløvedal selv, der har planlagt begravelsen, og han har inden sin død holdt møder med provst Ejgil Bank Olesen, der skal forestå begravelsen, og aftalt, hvordan det skal forløbe.
Vi skal nok få sendt ham smukt afsted.
Mikkel Beha ErichsenDerfor er det heller ikke en tilfældighed, at det er Holmens Kirke, der skal være vært for ceremonien.
- Det var det eneste naturlige.
Min far har altid haft et meget tæt forhold til Holmens Kirke.
Han er kommet der meget, han har filmet derinde.
Og så er det Søværnets kirke.
- Og frem for alt er det den eneste kirke i Danmark, der ligger helt ned til vandet.
Ydervæggene går lige ned i Københavns kanaler.
Vi skal nok få sendt ham smukt afsted, siger Mikkel Beha Erichsen.
Troels KløvedalHans base var Gravlev Vestergård på Djursland, hvor han boede i over 30 år.
Han hed oprindelig Troels Beha Erichsen, men han skiftede navn, efter at han flyttede i kollektiv, hvor alle beboere tog efternavnet Kløvedal.
Hans forældre blev skilt i 1950, og hans barndom kom til at foregå på et børnehjem, hos en plejefamilie og på kostskole.
Dog afbrudt af nogle år i Jægerspris, hvor hans mor, der døde i 1954, fik en stilling på Grevinde Danners Stiftelse.
Troels Kløvedal var gift med Else Marie Meldgaard, der er mor til hans yngste barn.
I alt har han fem børn.
Det ældste er Mikkel Beha Erichsen, som blandt andet er kendt fra rejseprogrammet "Kurs mod fjerne kyster" på TV2, hvor han sammen med sin familie sejler Jorden rundt på skibet "Havana".
I 1967 købte Kløvedal stålskibet "Nordkaperen", som han sejlede Jorden rundt med tre gange.
Sejlerlivet er skildret i både bøger og tv-programmer.
Hans seneste bog, "Alle mine morgener på Jorden", udkom i 2017.
I sommeren 2016 fik Troels Kløvedal konstateret den uhelbredelige nervesygdom als, der gradvist lammer kroppen.
1.
november 2018 åbnede Naturhistorisk Museum i Aarhus en udstilling om Troels Kløvedal.
Her vises den indtil 8.
september 2019, hvorefter den flytter til M/S Museet for Søfart i Helsingør.
3.
januar 2019 bliver Troels Kløvedal sendt ud på sin sidste rejse, når han stedes til hvile fra Holmens Kirke i København.
Kløvedal har inden sin død selv planlagt sin begravelse.
Kilder: Bogen "Alle mine morgener på Jorden" af Troels Kløvedal, udgivet af Gyldendal 2017, Ritzau.
/ritzau/Adgang for alleDer vil være adgang for alle til begravelsen, men den øverste del af kirken vil være forbeholdt familie og venner.
Det er familiens ønske, at der ikke tages billeder i kirken.
Læs også:Nekrolog: Søfareren Troels Kløvedals eventyr er forbi.
Han døde 75 år gammel.
Kisten vil efterfølgende blive kørt til Holmens kirkegård, hvor der vil være jordpåkastelse.
Troels Kløvedal døde 23.
december i en alder af 75 år.
Han døde ud på formiddagen hjemme på sin gård i Gravlev på Djursland omgivet af samtlige sine fem børn og sin kone, Else Marie.
Han led af den uhelbredelige nervelidelse als og lungesygdommen bronkiektasi.
Symptomerne på als mærkede han første gang i februar 2015.
Kløvedal var uddannet skibselektriker og filmfotograf.
Kaptajn på NordkaperenHan fik brug for begge uddannelser, da han 1.
juli 1967 købte stålskibet "Nordkaperen" for 40.
000 kroner sammen med sin daværende samlever og et par kammerater.
Det var med det formål at rejse ud og se verden ved selvsyn for at se om det, der stod i aviserne, var sandt.
Det hed desuden i formålsparagraffen, at han ville sejle med så mange mennesker, som der til enhver tid kunne være om bord, og hvis de skulle blive uenige om kursen, så skulle den, der ville sejle længst væk, have ret.
800-900 forskellige mennesker har i årenes løb været på togt med "Nordkaperen".
I oktober 2018 trodsede Troels Kløvedal sin sygdom og deltog i åbningen af udstillingen "Frihedens Værksted" i Aarhus, der sætter ord og billeder på hans rejser med "Nordkaperen".
Han ville se sit livsværk.
Troels Kløvedal var gift fire gange og fik fem børn.
/ritzau/FacebookTwitterKopier linkEmner:Mikkel Beha Erichsen (studievært)|Troels Kløvedal (forfatter)|København|Jylland|Litteratur




https://www.dr.dk/musik/kesi-vil-vaere-legendarisk-folk-skal-have-det-med-mig-som-med-nik-jay

MusikKesi vil være legendarisk: Folk skal have det med mig som med Nik & Jay26-årige Kesi vil gerne skabe en følelse med sin musik, som folk stadig kan huske om ti år.
Af Tekst og foto: Betina Garcia29.
dec.
2018 kl.
10.
00Bemærk: artiklen er mere end 30 dage gammelLæs op- Mit største mål har været at bygge mig selv op som artist og skabe en status.
Ikke i form af, hvor kendt jeg er, men en status, der manifesterer, at her er jeg, og jeg står inde for det, jeg laver.
Jeg vil gerne være legendarisk.
De ejede musikåret 2018De har haft tusindvis af afspilninger på streamingtjenester, spillet til de store festivaler og for alvor sat deres præg på musikåret 2018.
Vi har snakket med fem af de artister, der har domineret 2018, og dem kan du læse meget mere om i løbet af december.
Læs artiklerne i serien herunder:Overraskede alle og fik årets hit: Bro har haft det mest sindssyge 2018Saveus har haft det vildeste år: Vi havde ingen idé om, hvor stort det ville bliveHugo Helmig efter succesår: Min største frygt er, at ingen gider at lytte til mig mere18-årig Clara tog Danmark med storm: Jeg følte mig som en kæmpe fucking stjerneHan ejede 2016.
2017.
Og nu også 2018.
Kesi regerer stadig den urbane rapscene med sine glade, dansevenlige hits.
I år var det sange som 'Ligesom mig', 'Kom over' og 'Su Casa' - sidstnævnte sammen med vennen Gilli -, der blev afspillet i radioen non-stop og nåede til toppen af hitlisterne.
Jeg vil gerne skabe en eller anden følelse for folk, og det er den følelse, som jeg gerne vil blive ved med at kunne give.
Et minde eller en følelse, som de husker tilbage på om ti år.
For Oliver Kesi Chambusco, som er Kesis fulde navn, handler det ikke om at skabe ét hit efter et andet.
Det handler om at skabe noget, der er meget større end det.
- Jeg vil gerne skabe en eller anden følelse for folk, og det er den følelse, som jeg gerne vil blive ved med at kunne give.
Et minde eller en følelse, som de husker tilbage på om ti år.
Det er det, mit hjerte banker for.
Lyt til Kesis nummer 'Kom over' herunder:Kesi - Kom overProblemerne med min stemme startede, da jeg skulle spille til Kronprinsens fødselsdag, så jeg var lige ved at aflyse.
KesiSelvom han har spillet på de store festivaler, er det ikke det, der fylder mest hos Kesi, når han tænker tilbage på 2018.
Problemer med stemmen kom til at fylde det meste af året, men det forhindrede ham ikke i at spille til Kronprinsens fødselsdag i maj, som var et af årets højdepunkter.
Læs også:18-årig popstjerne tog Danmark med storm: Jeg følte mig som en kæmpe fucking stjerne- Problemerne med min stemme startede, da jeg skulle spille til Kronprinsens fødselsdag, så jeg var lige ved at aflyse.
Jeg var blevet hæs og lød som Ingolf fra 'Cirkeline'.
Min læge ville ikke have, at jeg gjorde det, men de havde udpeget mig, og Kronprinsens børn er fans, så det ville jeg ikke sige nej til, så jeg optrådte med playback.
Det er et flot selskab, man ryger ind i.
Hvor mange kan lige sige, at de har spillet til Kronprinsens fødselsdag?
Eller sige, de overhovedet har været der?
, spørger han.
Problemerne med stemmen viste sig at være en cyste på stemmelæben, der skal opereres væk.
Cysten betød, at han måtte aflyse sine planlagte koncerter i efteråret.
Kesi, der netop har rundet 26 år, bor til daglig på Christianshavn sammen med vennen Noah Carter, som også er musiker.
Dr.
dk har været med Kesi en tur hos frisøren og ude med vennerne.
Kesi går til frisør en gang om ugen hos Mr.
Magic på Nørrebro, der ligger kun et stenkast fra hans barndomshjem.
Målet med Kesis musik har altid været at lave musik til ungdommen.
- Jeg havde ikke regnet med, at det ville ende her og har taget det lidt, som det kommer.
Vi startede som meget unge, så der er et publikum, der vokser med mig samtidig med, at jeg selv vokser.
For mig handler det om at prøve at skabe minder med folk, og jeg forsøger at bygge noget større op.
Det er derfor, jeg prøver at holde min musik glad og positiv, for det er sådan, jeg har det, og sådan jeg er.
1 / 11Selvom Kesi er optimist og tager tingene med et smil, var stemmen et bump på vejen i 2018.
I mere end syv måneder vidste han ikke, hvad der var galt, indtil lægerne fandt ud af, at en cyste havde sat sig på stemmelæben.
- Det har været sindssygt frustrerende, fordi jeg ikke vidste, hvad der var galt.
Jeg var bare hæs.
Det er jo det instrument, jeg lever af.
Jeg troede, at det var forkert brug af teknik, eller at der var noget galt med mine stemmelæber, eller at jeg bare havde en svag stemme.
Da jeg fandt ud af, det var en cyste, blev jeg sindssygt lettet, fordi der så er en klar udmelding, og der ligger en plan.
2 / 11I frisørsalonen hænger Kesis platin- og guldplader.
Han udgav sin første sang i 2011, og siden da er det blevet til mange hits.
Han har dog aldrig vundet en pris, selvom han har været nomineret til flere prisuddelinger.
- Før var det vigtigt, men nu er det ligemeget med den pris, nu vil jeg gerne have en ærespris.
Den kommer nok ikke nu, men måske om ti år.
Målet er aldrig at gøre tingene lige nu og her, men at tænke mere langsigtet.
Drømmen er at opnå en status, hvor folk kan have det med mig, som de har det med Nik og Jay.
At når de hører min musik, bringer det minder frem fra deres ungdom.
3 / 11Kesi griner over en video på Youtube sammen med frisørerne.
- Jeg bliver meget glad, når jeg ser på den yngre generation.
Den måde, de klæder sig på.
De tør godt at skille sig lidt ud eller at gøre noget mærkeligt med deres hår.
Det er en af de positive ting ved internettet.
Det er en gave, at vi ikke ligner hinanden alle sammen.
Det ville være så trivielt, hvis alle var ens, siger han.
4 / 11- Jeg tænker aldrig på, om det går godt i år, men om det går godt i det hele taget, og om det fortsætter på den lange bane.
Min største frygt er, at folk ikke gider lytte til min musik mere.
Alt det der med at være kendt, det kan folk beholde, det er jeg ligeglad med.
Men hvis de ikke lytter, hvad skal jeg så lave?
Det er min identitet, jeg er super bange for at miste.
Når folk spurgte mig: 'Hvad har du så nu tænkt dig, nu hvor det sådan ikke går med stemmen?
'.
Det havde jeg faktisk ikke tænkt over, for lige så snart man sender den tanke ud i universet, så er der en lille chance for, at den formår at blive til en realitet.
Og så kan det bygge sig op og bygge sig større.
5 / 11Kesi er taget ind på Strøget i København, hvor vennen Benny Jamz skal optræde til lanceringen af et nyt tøjmærke.
Musikken har altid været noget, han har delt med vennerne.
Kesis musik bliver lavet i samarbejde med produceren Hennedub, men han skriver det hele selv.
- Min inspiration til musikken bliver hentet fra livet.
Det er lidt en kliché.
Mit liv er godt, og jeg klager ikke.
Jeg kan godt forstå, hvis folk laver depressiv musik, for det er en måde at ventilere på.
Jeg prøver bare at lade være med at have så mange bekymringer, for ellers bliver det et langt liv, ik'?
Min ven sagde det så flot på en sang på sit nye album, som jeg tit bruger som en reference: 'Smil og vær glad, for i morgen kan være den første dag, hvor du hviler i fred'.
6 / 11For Kesi har livet ændret sig, efter han er blevet kendt.
Især når han er ude, hvor folk altid vil have billeder med ham.
- Jeg har altid været meget udenfor, og det har jeg ikke villet ændre.
Jeg tror kun, at det bliver værre, hvis man isolerer sig selv i takt med, at man bliver mere kendt eller genkendelig.
Det er jeg ikke bygget til.
Det værste, jeg kunne forestille mig, ville være at være Michael Jackson eller Beyoncé, for det må da være ubehageligt.
Alle ville vide, hvem du var.
Jeg vil bare gerne kunne gå rundt på Strøget.
Nu er det ikke så slemt, for jeg er egentlig rimelig tilgængelig.
Så det gør det lidt lettere både for mig og for dem, der vil have billeder.
7 / 11- Bagsiden af medaljen ved at være Kesi er, at folk ikke er blege for at tage fat i dig.
Du er allemandseje.
Du tilhører os.
I Danmark er 95 procent fine nok og sindssygt gode til at respektere mig, men der er de andre fem procent, der ikke forstår grænserne og ikke kan finde ud af at opføre sig ordentligt, og det er desværre dem, der fylder mere end alle dem, der bare siger: 'Hey, fin musik' og spørger om et billede.
8 / 11For Kesi er det at lave musik ligesom at lave en fremlæggelse.
- Når man laver noget, og man så skal vise det til nogen, så man er bange for reaktionen, for man giver jo noget af sig selv.
Der er mange ting, der går igennem en.
Man har brugt så meget tid på det og håber for alt i verden, at folk tager godt imod det, men man er sindssygt nervøs, for man ved, at man har gjort sig fucking umage, og det er det, der gør en nervøs.
9 / 11Kesi optræder med et nummer sammen med Benny Jamz i en butik på Strøget, mens der bliver snappet løs.
Kesi elsker at være på scenen.
- Det, jeg nyder allermest i verden, er at spille på gymnasier.
Stemningen er så sindssygt god.
Mit publikum er lige i den alder, så når du kommer ud og spiller en sang, kender alle den og kan synge med.
Især sangen 'Følelsen' sætter noget igang.
Hvis det er til en afgangsfest, er der en helt særlig følelse og stemning.
Det er næsten euforisk.
Du er med til en del af deres tid, som er så vigtig.
De er i den her uskyldige alder, hvor de ingen anelse har om, hvad der kommer til at ske overhovedet.
Jeg er ham, der samler det på en eller anden måde.
Og er ham, der kan sætte det punktum, hvor de tænker: 'Fuck mand, det kulminerede ligesom bare'.
10 / 11- Kan vi få et billede?
, spørger to piger efter koncerten.
Kesi stiller gerne op til et billede, for det en del af gamet.
- Det er ikke altid, at jeg lige har lyst.
Men det bygger jo på, at folk synes, at det, man laver, er fedt.
11 / 11FacebookTwitterKopier linkEmner:Noah Carter (musiker)|Royalt|Mærkedage|Christianshavn




https://www.dr.dk/sporten/fodbold/landsholdet/et-doegn-vi-aldrig-glemmer-det-danske-vm-exit

LandsholdetEt døgn vi aldrig glemmer: Det danske VM-exitFølg kommentator Henrik Liniger og ekspert Lars Jacobsen i et dramatisk døgn, som endte med, at Danmark forlod VM i fodbold.
Henrik Liniger (th) beretter om det begivenhedsrige døgn, hvor Danmark røg ud af VM.
Af Henrik Liniger29.
dec.
2018 kl.
09.
00Bemærk: artiklen er mere end 30 dage gammelLæs opDR Sportens kommentator Henrik Liniger kommenterede kampen, da det danske herrelandshold røg ud af VM i fodbold efter straffesparkskonkurrence mod Kroatien.
Her beretter Liniger om en begivenhedsrig dag i den russiske by Niszhny Novgorod.
En dag, der desværre fik en kedelig afslutning for dansk fodbold.
Nizhny Novgorod, søndag den 1.
juli 2018Kl.
09.
05Min telefon ringer med en temmelig forvirret Lars Jacobsen i røret: Den hvide Hyundai Solaris, som vi havde parkeret foran Hotel Marins Park i Nizhny Novgorod aftenen før, er væk.
Jeg frygter straks en lang dag i selskab med russisk politi, men bliver lidt beroliget, da jeg ser, at ikke bare vores bil, men alle biler, der er væk fra hotellets store parkeringsplads.
Det viser sig, at vi i russernes øjne bor for tæt på stadion.
Hotellet ligger inden for den zone, som myndighederne spærrer for trafik på kampdagene, og som de så åbenbart også rydder for biler.
Det kræver en længere taxatur ud af den store by til en fjern mark for at finde vores bil.
Men der holder den, uskadt og lige til at hente.
Vi kører tilbage til byen.
Den hvide Hyundai Solaris blev heldigvis fundet igen og var ikke, som først frygtet, blevet stjålet.
Kl.
11:30Det har mildt sagt ikke været den perfekte start på en dag, som på forhånd ser ud til at blive lang og begivenhedsrig.
Kl.
21.
00 skal Danmark spille ottendedelsfinale mod Kroatien, og en af mit livs vigtigste arbejdsopgaver ligger forude.
Ikke siden den afgørende puljekamp ved EM i 2012 mod Tyskland har jeg kommenteret en kamp med herrelandsholdet med så stor interesse.
Halvdelen af nationen skal høre på mig i aften.
Nu sidder jeg i en bil, som vi har brugt to timer på at finde, uden morgenmad i kroppen og med alt for mange kræfter brugt allerede.
Af en eller anden grund insisterer jeg på, at vi kører forbi en sportsbutik på vej tilbage til hotellet.
Lars går modvilligt med, men køber intet.
Jeg sikrer mig en russisk landsholdstrøje til knægten.
Lars er sulten, og det er jeg egentlig også.
Læs også:Over to millioner så Danmarks VM-exit: Mest sete program i fire årKl.
12:30Vi kan snart menukortet på hotellets restaurant ”Steakhouse” udenad, men det er ikke tid til eksperimenter.
Frokosten bliver indtaget uden mange ord.
Vi glæder os til middagsluren, et fast ritual for både fodboldspillere og -kommentatorer forud for kampe med sent kickoff.
Kl.
15:30Strygerummet på Hotel Marins Park ligger helt nede for enden af den gang, hvor Lars residerer.
Vi skal jo i TV om aftenen, og det er tid til nødtørftigt at glatte de skjorter, der er godt krøllede efter tre ugers rejse i Rusland.
Vi begynder så småt at tale fodbold.
Først da går det egentlig op for os, hvad der står på spil: Danmark har ikke spillet godt, men står alligevel med en gylden mulighed for at komme mellem verdens otte bedste fodboldnationer.
Nu skal vi på stadion.
Udsigten fra Hotel Marins Park er ikke værst.
Kl.
16.
30Pressecentret på det store stadion i Nizhny Novgorod er allerede godt fyldt - ikke mindst af danske journalister.
Vi sætter os ved et bord med Tina Müller, Niklas Brandt og alle de øvrige DR-kolleger, som skal være med til at lave kampen.
Vi prøver at se opgøret mellem Spanien og Rusland, men for mit vedkommende kan jeg ikke rigtig koncentrere mig.
Opgaven forude er alt for stor til at rumme andre kampe.
Lars kigger grundigt, men han er jo også eksperten.
Kl.
18.
30Maden i presserummet er ikke noget at skrive hjem om.
Men spises skal der.
Nuggets, pasta og salat.
Mine børn ville elske det.
Kl.
19.
00Op, op, op.
På plads på kommentatorsæderne langt oppe på tribunen to timer før kickoff.
Lars skal i studiet med Tina.
Jeg indsnuser stemningen og tømmer hovedet for alt uvæsentligt.
Spillerne varmer op nede på banen, mens Henrik Liniger indsnuser atmosfæren på stadion.
Kl.
19.
30Rusland er videre!
Spanien taber efter straffespark, og derfor skal vinderen af Danmark-Kroatien møde værtsnationen i kvartfinalen.
En værtsnation, som virker til at være nået længere, end holdets kvaliteter egentlig rækker til.
Det er en foræring til både Danmark og Kroatien.
De første danske fans bliver lukket ind på stadion, og jeg suger atmosfæren til mig.
Kl.
19.
58Vores TV-optakt går i gang med Peter Møller hjemme på havnen i Aarhus.
Flemming Povlsen sidder i sin gamle landsholdstrøje i studiet.
Jeg får den danske startopstilling, som jeg skal gøre rede for på live-TV seks minutter senere.
Jonas Knudsen på venstreback er den store overraskelse.
Kl.
20.
10Vores TV-optakt brager afsted.
Jeg får talt med både tyske og franske kolleger om den danske opstilling, hvor Fifa fejlagtigt har placeret Jonas Knudsen på højre back.
Gauche, pas droite!
De danske landsholdsspillere varmer op inden den vigtige kampe VM-kamp mod Kroatien.
Kl.
20.
45Spillernes opvarmning er slut.
Der har været ro til at få både noterne og hovedet på plads.
Jeg har kun lyttet med et halvt øre på optakten fra Aarhus.
Lars kommer tilbage fra interview på sidelinjen.
Vi er klar.
Kl.
20.
51Peter Møller lægger over til mig fra studiet.
Det er min femte fodboldslutrunde, og jeg har tusindvis af live TV-timer i bagagen.
Jeg er tændt og koncentreret, men ikke nervøs.
Jeg lægger ud med at tale om mavefornemmelsen.
Den er god.
Det er ’Der er et yndigt land’ også, ikke mindst denne aften.
Lars Jacobsen og Henrik Liniger er klar til at kommentere herrelandsholdets vigtigste fodboldkamp i årevis.
Kl.
21.
01DER ER MÅÅÅÅÅÅL!
Mathias Zanka Jørgensen har scoret efter bare ét minut.
Den mest usandsynlige målscorer af dem alle sammen, får jeg kaldt ham.
Det er vel dybest set Kasper Schmeichel, men pyt, Danmark er foran.
Kl.
21.
03Og dér kommer udligningen.
Efter en uheldig aktion i det danske forsvar, lyder min første kommentar.
Og ja, den bold burde have været clearet.
Men også høj kroatisk klasse til 1-1.
Kl.
22.
51Den ordinære spilletid slutter 1-1.
Danmark har domineret anden halvleg, men har ikke fået scoret.
Vi har været klart bedst, siger Lars.
I studiet derhjemme taler de allerede om straffesparkskonkurrence.
Jeg er ikke helt så sikker og har en halvdårlig fornemmelse.
Danskerne må være frustrerede over ikke at have afgjort kampen allerede, og hvad med kræfterne?
Læs også:KAMPEN PÅ 2 MIN Schmeichel lignede helten for Danmark i VM-exitKl.
23.
24Danmark har fortsat spillet godt, også i forlængelsen, men Luka Modric lyner i et kort sekund og spiller Rebic fri.
Zanka laver straffe, men slipper med gult kort.
Han tager en for holdet, siger jeg.
Danmark kan ryge ud, hvis Modric scorer.
Vi står op i kommentatorboksen.
Kl.
23.
26JAAAAAAAAAAAAAA, Kasper Schmeichel redder.
En forløsning større end en scoring.
Far Schmeichel går jubelamok på VIP-tribunen.
Vi bevarer fatningen, så godt vi kan, men er helt klar over, at det her er ved at blive en markant aften i dansk landsholdshistorie.
Kasper Schmeichel redder helt fantastisk Luka Modrics straffespark i den forlængede spilletid og sikrer Danmark en straffesparkskonkurrence.
Kl.
23.
31Dommer Nestor Pitana fløjter af.
Vi er helt gennemblødte af varme og spænding.
De strøgne skjorter er krøllede igen.
En straffesparkskonkurrence venter.
I mit hoved dukker min første straffesparkskonkurrence på TV op.
EM 2004.
I et sammenklip kunne man høre, at jeg sagde præcis de samme ord ved alle spark.
Det skal jeg undgå denne gang.
Kl.
23.
46Ivan Rakitic passerer Kasper Schmeichel, som ellers har reddet to straffespark i konkurrencen.
Men hvad nytter det, når Danmark misser tre.
Først Christian Eriksen, så Lasse Schöne.
Og Nicolai Jørgensen bliver den store synder med sit totalt kiksede spark.
Danmark forlader VM ved hovederne højt løftede, efter en flot indsats, er det første jeg siger, da nederlaget er en realitet.
Jeg har mest lyst til at råbe øv, og det, der er langt værre, men mit professionelle jeg er yderst tilfreds med at bevare fatningen trods mit fodbold-jegs monumentale skuffelse.
Skuffede danske spillere efter kampen.
Nederlaget til Kroatien er en realitet, og Danmark er færdig ved VM.
Kl.
00.
15Vi er gået ned i pressecentret lidt hurtigere end normalt.
Men der er ikke noget at blive på stadion efter.
Klokken har passeret midnat, men vi ænser det ikke.
Hovedet er fyldt med en af de vildeste fodboldaftener i mit liv.
Jeg sætter mig på en stol, Lars ved siden af.
Det er ikke tid til analyse eller diskussion.
Ord har der været nok af.
Vi spiser en sandwich med toastbrød.
Kl.
02.
00Hotel Marins Park er stadig totalt afspærret for biler, så vi tager det sidste stykke til fods.
Baren på Restaurant Steakhouse er stadig åben, men fyldt med glade kroater, glade russere og skuffede danskere.
Vi finder et bord udenfor, lidt væk fra fodboldfansene.
Vi har mest lyst til at sove, men ved godt, at vi ikke kan.
Det er samme følelse som at have spillet kampen selv, siger Lars.
Læs også:VIDEO Schmeichels straffetrick afsløret af mundaflæserKl.
03.
30To store fadøl senere er der kommet ro på.
Vi har talt kampen igennem, nærmest minut for minut, og trætheden indfinder sig.
De fleste af hotellets fodboldfans er gået i seng.
En russer har sat sig til at sove op ad lygtepælen foran os.
Det bliver aldrig rigtig mørkt i Rusland på denne årstid, så det føles som om, mandagen allerede er gået i gang, selv om det stadig er midt om natten.
Trafikken begynder at glide foran hotellet.
Vi går i seng efter et af de vildeste fodbold- og arbejdsdøgn i mit liv.
Landsholdet missede en gylden mulighed for at komme mellem verdens otte bedst, ja måske verdens fire bedste.
Hvem ved, hvor det kunne have været endt?
Og hvornår vi får chancen igen?
Næste eftermiddag er vi tilbage i Danmark.
FacebookTwitterKopier linkEmner:Ivan Rakitić (fodboldspiller)|Kasper Schmeichel (fodboldspiller)|Fodbold|Rusland|Kroatien




https://www.dr.dk/nyheder/regionale/syd/karina-er-international-topdommer-kvindehaandbold-er-lidt-af-en-hoensegaard

Syd- og SønderjyllandKarina er international topdommer:  Kvindehåndbold er lidt af en hønsegårdKarina Christiansen er dommer i håndbold og dømmer både mænd og kvinder.
Lørdag dømmer hun den ene semifinale i kvindernes Final 4, og i januar skal hun dømme VM hos herrerne.
© (c) Dansk Håndbold ForbundAf Louise Mandrup (interview) og Lars Paaske29.
dec.
2018 kl.
08.
56Læs opFor to uger siden stod Karina Christiansen fra Vejen på en håndboldbane med 15.
000 franskmænd og en lille flok russere på tribunerne.
Her dømte hun sammen med sin faste makker, Line Hesseldal Hansen, EM-finalen mellem Frankrig og Rusland.
En kamp, der tager toppen af en lang række store håndboldoplevelser for den internationale topdommer Karina Christiansen.
EM i kvindehåndbold 2018Kvindernes europamesterskab i håndbold blev afholdt i Frankrig i december, hvor følgende tre nationer endte på podiet.
Guld til FrankrigSølv til RuslandBronze til HollandDanmark var med i mellemrunden, men gik ikke videre til slutspillet.
Danmark endte på en 8.
plads.
- Det er kæmpestort at stå på det ene holds hjemmebane, mens 15.
000 franskmænd synger nationalsangen.
Så mærker man presset fra tribunen, siger hun.
Læs også:Danmark bliver repræsenteret i EM-finalenDommer med stor erfaringKarina Christiansen har siden 2003 dømt håndbold og de seneste ti år som dommer på højeste internationalt niveau.
De seneste år har hun foruden EM-finalen dømt slutrunden i VM sidste år, Santander Cup-finalen, en kvartfinale i Champions League og flere DM-medaljekampe.
Karina Christiansen dømmer både kvinde- og herrehåndbold, og det er meget lærerigt, mener hun.
For selvom reglerne er de samme, er der stor forskel på spillet.
- Da mændene er større, er det lettere at se, når der er skridt.
Det er rigtig svært ved kvinderne.
Til gengæld er tempoet hos mændene meget højere, forklarer hun.
En bold fra straffekast-skytten Allison Pineau endte midt i ansigtet på den russiske målmand under EM-finalen mellem Frankrig og Rusland.
Karina Christiansen var ikke i tvivl om, hvilke kort hun skulle have op af lommen.
Mændene spiller mere fysisk og er hurtigere end kvinderne, og derfor bliver der også dømt lidt forskelligt, siger Karina Christiansen, og fortæller, at der også er stor forskel på, hvordan damer og herrer reagerer i spillet.
- Sker der noget i en kamp, kommer en herrespiller med et udbrud her og nu.
Så er det glemt, og han er videre.
Kvinder kan godt huske en hændelse de næste ti kampe.
Det bliver lidt en hønsegård.
I udenlandsk håndbold må kvinder kun dømme kvinder.
Derfor er det kun i Danmark, Karina Christiansen dømmer herrehåndbold.
Kampen kører i hovedet inden startfløjtetFem minutter inde i anden halvleg i EM-finalen mellem Frankrig og Rusland for to uger siden hev Karina Christiansen det røde kort op af lommen.
Her sendte hun den franske håndboldstjerne Allison Pineau ud af banen, efter den russiske målmand modtog playmakerens straffekast midt i ansigtet.
- Der var ingen tvivl, da vi så gengivelsen.
Så er man godt klar over, at 15.
000 franskmænd lige om lidt reagerer på tribunen.
Det kræver mod, fortæller Karina Christiansen.
Siden 2014 har Karina Christiansen (t.
v.
) og kollegaen Line Hesseldal Hansen været en dommerduo.
De har to gange på tre år fået titlen som årets dommerpar i Dansk Håndbold Forbund.
Presset er stort, når Karina Christiansen skal give en så afgørende kendelse foran så mange fans.
Trods mange års erfaring med en fløjte på håndboldbanen kræver det grundig forberedelse både fysisk, fagligt og mentalt, inden man går ind til en kamp som denne.
Udover at terpe kampe og videomateriale fra de to hold, sætter dommerduoen en slags akupunkturnåle i ørerne inden sengetid dagen før.
- Det hjælper os til at sove bedre om natten.
Håndboldkampen kører jo i hovedet, og adrenalinen pumper, fra vi får at vide, at vi skal dømme kampen, så det kan være rigtig svært at sove op til sådan en kamp.
Selvom Karina Christiansen er med helt i toppen af dommerskaren, kan hun ikke gøre det til sin levevej.
Når hun ikke står i sorte shorts og pifter ad folk på en håndboldbane, er hun lærer på en en skole i Vejen, hvor hun underviser seks- til ni-årige flygtningebørn i dansk.
I dag lørdag dømmer hun semifinalen i kvindernes pokalturnering, der hedder Santander Final 4, mellem Team Esbjerg og Odense.
Og i januar venter der - udover nogle damekampe - to landskampe, når håndboldherrerne spiller VM.
FacebookTwitterKopier linkEmner:Håndbold|Rusland|Frankrig|Dansk Håndbold Forbund|Team Esbjerg




https://www.dr.dk/sporten/haandbold/randers-hk-droemmer-om-et-haandboldmirakel-i-final-4

HåndboldRanders HK drømmer om et håndboldmirakel i Final 4Randers HK har haft et skidt efterår i kvindernes håndboldliga, men lørdag står holdet alligevel i pokalturneringens Final 4.
Sabine Pedersen og resten af Randers HK er ikke just favoritter til at tage pokaltitlen over weekenden.
Af Michael Sten Jensen i Lyon og Niels Anton Heilskov29.
dec.
2018 kl.
07.
02Bemærk: artiklen er mere end 30 dage gammelLæs opDet vil kræve lidt af et nytårsbrag.
Sådan kan det siges om Randers HK's muligheder for at stryge helt til tops i Final 4, der spilles i Esbjerg over weekenden.
Randrusianerne har nemlig ikke haft et sprudlende efterår i kvindernes håndboldliga, hvor det er blevet til ti nederlag i 14 kampe - heraf seks på stribe inden EM-pausen.
Randers HK deltager sammen med Nykøbing Falster, Odense Håndbold og Team Esbjerg i kampen om pokaltitlen, og selv om det på papiret ikke ser ud til, at Randers behøver pakke til en overnatning på vestkysten, så tror cheftræner Niels Agesen på, at stemningen omkring pokalturneringen giver noget ekstra til truppen.
Læs også:Helle Thomsen stopper som landstræner for Holland- Alle, der dyrker sport på højeste niveau, vil gerne spille med, hvor det gælder.
Final 4 er en håndboldfest, som alle spillere vil deltage i, så forhåbentlig kan det give noget ekstra gejst.
- Det er en pokalturnering, så alt kan ske.
Det med at spille to kampe inden for 24 timer er en kunstart i sig selv, så det er en chance, som man skal gå 100% efter, siger Niels Agesen.
Nykøbing venter i semifinaleInden en eventuel finale søndag skal Randers HK dog først forbi Nykøbing Falster i semifinalen.
Et hold, der for præcis to måneder siden vandt 32-19 over netop Randers HK, og som indtager tredjepladsen i ligaen.
Siden de to hold senest mødtes har Nykøbing Falster mistet den svenske profil Johanna Westberg, og det kræver en vis omstilling fra falstringernes side, som Randers HK måske kan lukrere på, siger Niels Agesen.
Læs også:Frankrigs håndboldkvinder vinder EM på hjemmebane- Nykøbing skal også finde deres ben at stå på offensivt efter Westberg er stoppet, men skal vi overhovedet have en chance, så skal vi lave nogle kontramål, og før man kan gøre det, så skal vi dække godt op.
- Det er en stor udfordring for os, vi er klare underdogs, men forhåbentlig kan vi komme med et udtryk, der er bedre end det, vi har leveret i efterårssæsonen.
Randers HK og Nykøbing Falster spiller klokken 13.
30, mens Odense Håndbold og Team Esbjerg mødes klokken 16.
FacebookTwitterKopier link




https://www.dr.dk/nyheder/politik/kommuner-vil-holde-udlejning-af-el-lobehjul-i-kort-snor

PolitikKommuner vil holde udlejning af el-løbehjul i kort snorEt flertal står bag forsøgsordning for el-løbehjul.
Kommuner vil regulere udlejningen på offentligt areal.
Det elektriske løbehjul har været rullet ud i flere storbyer i Europa og USA.
Her ses en mand passerer Champs-Elysees i Paris.
(Arkivfoto).
)29.
dec.
2018 kl.
07.
20Bemærk: artiklen er mere end 30 dage gammelLæs opI januar bliver det som forsøg lovligt at trille rundt på cykelstierne på et elektrisk løbehjul eller skateboard.
Den svenske virksomhed Voi meddeler, at den vil sætte 200 løbehjul til udlejning, når de bliver lovlige.
De vil i første omgang blive rullet ud i København på Vesterbro og Nørrebro, oplyser virksomheden.
Københavns Kommune oplyser, at det vil kræve tilladelse, hvis en virksomhed som Voi vil udleje løbehjul fra kommunens areal.
Og det ventes ikke, at kommunen lige med det samme giver tilladelse.
- Ender det alligevel med at være tilfældet, skrider vi naturligvis ind.
I sidste ende kan vi ende med at fjerne løbehjulene og politianmelde den pågældende virksomhed, siger enhedschef Mikkel Halbye Mindegaard i en pressemeddelelse.
Det bliver dog ikke et problem for Voi ifølge landechef Eric André.
For virksomheden vil til en start placere sine løbehjul hos private samarbejdspartnere.
Det kan være virksomheder, organisationer eller private parkeringshuse.
- Vi kommer til at alliere os med lokale samarbejdspartnere og fordele de 200 løbehjul i overensstemmelse med lovgivningen, siger Eric André.
Læs også:Franskmændenes nye transportform er grøn, hurtig - og farligFinder selv parkering til løbehjulI flere europæiske og amerikanske storbyer er el-løbehjulene på gaden til udlejning.
Til forskel for bycykler, der placeres i ladestationer, er det op til føreren selv at finde et passende sted at parkere løbehjulet.
Sådan kan Voi altså ikke køre sit koncept til at begynde med i hovedstaden, men det er heller ikke noget problem, mener landechefen.
- Selvfølgelig er det sådan, at vi tilpasser os situationen i de forskellige byer.
Vi har allieret os med mange samarbejdspartnere, så man også får en god oplevelse i København, siger Eric André.
Også i Aarhus vil man forsøge at regulere markedet.
Her vil kommunen gå i dialog med en række virksomheder, som har interesse i at sætte elektriske løbehjul på gaden til udlejning.
Kommunen vil derefter vælge én virksomhed, som skal stå for udlejningen.
I Odense Kommune oplyses det, at kommunen for nuværende ikke har kommentarer til de elektriske løbehjul.
Allerede i oktober satte den amerikanske virksomhed Lime 200 løbehjul på gaden i København, selv om det dengang ikke var lovligt at køre på dem i trafikken.
Løbehjulene blev dog trukket tilbage få dage efter.
De elektriske løbehjul og skateboards gøres lovlige som forsøg i januar, men der er endnu ikke en præcis dato for, hvornår ordningen træder i kraft.
Ordningen skal evalueres årligt.
/ritzau/FacebookTwitterKopier linkEmner:Fritidsaktiviteter|København|Erhverv|Københavns Kommune|Odense Kommune




https://www.dr.dk/nyheder/viden/teknologi/10-vigtige-opdagelser-videnskaben-stod-bag-i-2018

Teknologi10 vigtige opdagelser videnskaben stod bag i 2018Hvert år bliver vi klogere.
Og videnskaben har i år fundet svar på både skøre, mærkelige og virkelig vigtige dele af vores verden.
DR Videnskab har samlet årets største bedrifter.
En rød Tesla blev sendt i rummet af raketten Falcon Heavy, der med sin enorme kraft, giver liv til drømme om nye rumrejser.
Af Christoffer Heide29.
dec.
2018 kl.
07.
05Bemærk: artiklen er mere end 30 dage gammelLæs opMenneskeheden bliver ved med at undersøge, teste og lede efter svar.
Nogle af årets vildeste opdagelser har de samme temaer som mennesket altid har forsøgt at blive klogere på.
Kan vi leve evigt, er der liv i rummet og hvad skete der før vi var her på jorden?
2018 har budt på mange videnskabelige nybrud på tværs af alle områder.
Herunder kan du læse 10 af årets historiske opdagelser.
Der er linket til DR Videns artikler til hver af listens videnskabelige fund.
1.
Evigt liv eller noget der minder omMennesker lever længere og længere.
Men en række sygdomme indhenter cellerne i løbet af alderdommen.
Det er især demens, slidgigt og diabetes, der sniger sig ind i flere og flere ældres liv.
Læs også:VIDEO Forskere vil dræbe celler, der gør os gamle og sygeMen i år lykkedes det forskere fra Rotterdam at fjerne nedslidte celler fra mus.
Det er såkaldt senescente celler, der ikke slår sig selv ihjel og giver plads til nye, friske celler.
Man mener, at de senescente celler er med til at skabe aldring og flere sygdomme.
Det lykkedes forskerne at dræbe cellerne, så der kunne blive plads til nye.
Musene fik pels igen og nyren blev markant bedre.
Det ser Claus Desler, der er molekylærbiolog og lektor ved Center for Sund Aldring ved Københavns Universitet, perspektiver i.
- Målet er, at vi får et langt liv, hvor vi kan være raske og måske eventuelt arbejde i de år i vores liv, hvor vi normalt vil være for syge.
Den her forskning gør os klogere på, hvordan vi forhindrer aldersrelaterede sygdomme, siger Claus Desler.
2.
Mænd kan komme til at fødeEndnu har ingen offentliggjort planer om at transplantere livmoderen ind i en mand.
Teknologien har allerede muligheden for, at en mand kan få en livmodertransplantation ifølge forsker i fertilitet ved Reproduktionsbiologisk Laboratorium på Rigshospitalet, Stine Gry Kristensen.
I Sverige har de udført en del livmodertransplantationer, men det har været fra en kvinde til en anden kvinde.
- Og kan du gøre det med kvinderne, kan du sandsynligvis også med mænd.
Du tager jo hele livmoderen ud, hvor barnet skal ligge i, siger Stine Gry Kristensen.
Læs også:Snart kan mænd (måske) blive gravide og få børn med sig selvDerfor spår hun, at der ikke går ret længe før det første barn bliver født af en mand.
- Jeg tror, at det er i Østen eller i USA, vi kommer til at se den første gravide mand.
Deres etiske tilgang er til tider knap så konservativ.
Måske sker det indenfor et par år, siger Stine Gry Kristensen.
3.
Neandertalere var hverken dummere eller mere krumryggede end osBilledet er fra en udstilling på the Neanderthal Museum, Kroatien i 2010.
Det er altså den tidligere forestilling om, hvordan neandertalernes brystkasse og rygsøjle så ud.
Nutidens menneske, homo sapiens, bliver ofte omtalt som overlegen i forhold til neandertaleren.
Men i år lykkedes det at samle nok fossiler af neandertalere til at fremstille en 3D-model af en brystkasse.
Og det gav mange svar, der modsagde tidligere opfattelser af neandertaleren.
- Resultaterne giver et velfunderet - og hidtil det bedste - bud på hvordan neandertalernes overkrop og brystkasse var formet, siger Trine Kellberg Nielsen, der er videnskabelig medarbejder ved Neanderthal Museum, Mettmann, og postdoc ved Köln Universitet.
Og det fund viser tydeligt, at neandertalere ikke gik krumryggede rundt ligesom de ofte er blevet portrætteret.
Læs også:Neandertalere så helt anderledes ud end vi hidtil har troet- Vi ved, at neandertalere bestemt ikke var uintelligente, hvilket ellers har været en udbredt fordom.
Derfor er disse resultater vigtige for, at vi kan udrydde idéen om den krumryggede neandertaler, siger Trine Kellberg Nielsen.
4.
Hukommelse kan overføres - hos snegleForskerne har sprøjtet en utrænet snegl af arten Aplysia californica med RNA fra en trænet snegl af samme art.
Den utrænede snegl havde efterfølgende samme ufrivillige refleks, som den trænede snegl.
Det ville være bekvemt at kunne overføre hukommelse til din partner, der står i supermarkedet, så toiletpapiret bliver husket.
Men også ret uhyggeligt, hvis hele hukommelsen kunne vandre frit over i en anden person hjerne.
Men det er sket, dog i et meget begrænset omfang hos nogle snegle.
Forskere fra Californiens Universitet viste maj, at de kunne få overføre hukommelse mellem to snegle.
Det gjorde de ved at indsprøjte såkaldt RNA, der indeholder koder for, hvad kroppen skal gøre, fra en snegl til en anden.
Derved overtog den ene snegle reflekserne fra den anden.
Det betyder bare ikke, at hukommelse fremover vil være at finde i indsprøjtningsform.
Læs også:Forskere overfører hukommelse mellem to snegle- Der er dele af det, der godt kan lade sig gøre rent teoretisk.
Men rent teknisk lyder det ret utroligt, at det kan lade sig gøre, siger Torben Heick Jensen, der er professor på institut for molekylærbiologi og genetik på Aarhus Universitet.
Forskningen kaster en række nye muligheder af sig.
Kan man så også fjerne hukommelse, vil det være muligt at præge handlinger og hvad er hukommelse egentlig for noget?
Men i første omgang er det mest interessante at forstå mere om RNA, der stadig er stor uvished omkring.
- Hvis man her har fundet noget nyt RNA med nogle nye funktioner, så taler det ind i den diskussion, der handler om, hvor funktionelt vores genom i virkeligheden er.
Det er vigtigt og spændende, siger Torben Heick Jensen.
5.
Der blev fundet kæmpe sø på Mars - og måske liv?
Drømmen om mennesker på Mars fik for alvor sprøjtet liv i sig i løbet af 2018.
Men før man sender en bemandet mission mod den røde planet, så er verdens rumforskere godt i gang med at finde ud af så meget som muligt om jordens nærmeste nabo.
Læs også:Forskere har fundet en sø på MarsDer er før fundet spor af vand og is på Mars, men i sommer offentliggjorde en gruppe italienske forskere, at de havde lokaliseret en kæmpe sø med saltvand på den sydlige halvkugle af Mars.
Søen er 20 kilometer i diameter, og dermed det største fund af vand på Mars.
Det kan give håb for de forskere, der mener, at der kan leve mikrobakterier på Mars.
For vand er en af de afgørende forudsætninger for, at der kan være liv til stede.
Og lidt liv på Mars vil give forskerne troen på, at der findes mere derude et sted.
- Finder vi liv et sted som Mars - bare simple organismer, er der virkelig håb for mere avancerede livsformer andre steder, siger Tina Ibsen, der er astrofysiker og tidligere formidlingschef på Tycho Brahe Planetariet.
6.
Grønlandsk kæmpekrater omskriver historienDet har længe været et mysterium, hvordan mammutterne uddøde.
En kontroversiel teori om, hvordan klimaet ændrede sig markant for 12.
000 år siden i afslutningen af den seneste istid, har manglet et krater.
Et krater stort nok til at kunne skabe et koldere klima, som ville være skyld i tidlige folkeslags forsvinden i Nordamerika og mammutten.
Læs også:Grønlandsk kæmpekrater kan (måske) forklare mammuttens forsvindenEn dansk gruppe af forskere fandt i 2015 et kæmpekrater på 31 kilometer i Grønland.
Men først i år afslørede de krateret til offentligheden.
En hovedforskerne bag opdagelsen, Nicolaj Krog Larsen fra Geoscience på Aarhus Universitet, mener, at krateret skyldes en 1,5 kilometer bred jernmeteor.
- Det ser ud til at være ungt, og vi kan i hvert fald ikke afvise, at det kan være det.
Så det er den bedste dag i mange år, hvis man er nedslagsteoretiker.
Men vi må understrege, at vi ikke har nogen sikker alder endnu, siger Nicolaj Krog Larsen.
Uanset om jernmeteoren var skyld i mammuttens bortgang, så påvirkede den datidens klima voldsomt og nedslaget svarede til 47 millioner Hiroshima-bomber.
7.
Vand på fjerne planeterTRAPPIST-1 systemet har fascineret astronomer, siden det blev opdaget i 2016, fordi det har hele syv jordlignende planeter.
Nu har astronomer ved det europæiske ESO-observatorie opdaget, at flere af planeterne sandsynligvis har vand som en del af deres sammensætning.
Her en kunstners bud på, hvordan det ser ud på planeten.
Det er ikke kun på Mars, at verdens astronomer leder efter vand.
40 lysår væk i et helt andet solsystem har man fundet syv planter, der ligner Jorden i størrelse og tre af dem har en afstand til Solen, der kunne gøre dem beboelige.
Derfor er fundet af, hvad der kunne ligne vand i Solsystemet, der har det mundrettet navn TRAPPIST-1, med til at pust liv i drømmen om at bosætte fjerne planter.
Det mener professor ved institut for fysik og astronomi ved Aarhus Universitet Hans Kjeldsen dog er lige en omgang for tidligt at ønske sig.
- Vi mangler stadig mere viden om, hvilke gasser der er i deres atmosfærer, og vi mangler at finde ud af, hvordan temperatur og vejrforhold bliver påvirket af planeternes manglende rotation, siger Hans Kjeldsen.
Læs også:Forskere opdager flydende vand på fjerne planeterMålingerne antyder, at det er vand, men faktisk kan man ikke være helt sikre på.
Det kunne også være klippeplaneter uden vand.
Men fundet af vandlignende forhold giver alligevel drømmen lidt gødning.
- Alt, hvad vi ved, om livets opståen forudsætter flydende vand.
Det peger på, at vi har miljøer ude i universet, som vi ville kunne forveksle med Jorden.
De her planeter er trods alt mere Jordlignende end vores nærmeste nabo Mars, siger Hans Kjeldsen.
8.
Gamle Ole: Verdens ældste ost fundet i EgyptenA sample is sliced off a 400-pound wheel of Crucolo Cheese from Refugio di Crucolo in northern Italy following a parade and ceremony at the Concord Cheese Shop on Crucolo Day in Concord, Massachusetts, U.
S.
, December 6, 2018.
REUTERS/Brian Snyder Så er vi kommet til historien, der fik redaktion til i kor at råbe Gamle Ole!
Ved udgravningen af en gravplads i Egypten fandt arkæologer blandt nogle potteskår en ost, der på alle måder havde overskredet sidste salgsdato.
Med en alder på omkring 3200 år fik osten titlen som verdens ældste ost.
Og det var en fast modnet ost, der mest af alt lignede en forstening.
Læs også:Ældgammel og dødsensfarlig: Verdens ældste ost fundet i Egypten- Mad binder os sammen som mennesker.
Og denne her gamle, faste ost forbinder os til en af de tidligste civilisationer i historien, siger madhistoriker Nina Bauer.
Den gamle ost viste sig i laboratoriet at gemme på andet end historier om, hvad man spiste for mere end 3000 år siden.
Bakterien brucella melitensis, som forårsager den dødelige sygdom brucellosis, gemte der sig tegn på, hvilket gav endnu et præg om fortidens levevilkår.
- Det vidner om en verden, hvor folk har spist de samme ting og lidt af de samme sygdomme.
Ting, vi genkender fra vores egen virkelighed, siger Nina Bauer.
9.
Menneskeskabt CO2-udslip skaber dominoeffekter for klimaetDen arktiske is smelter hurtigere end nogensinde før.
Gang på gang har vi beskrevet nye undersøgelser, der bekræfter klimaforandringernes effekter.
Manglende fødevarer, tørkekriser, klimaflygtninge, temperaturstigninger og meget mere står i udsigterne for fremtiden.
Men der er også de effekter, som får hele CO2-regnskabet til at løbe helt at sporet.
Læs også:Sort sne, boblende gas og varmt vand: Her er tre af klimaets dominoeffekterDet er blandt andet albedoeffekten, der dækker over evnen til at reflektere lys.
Sne og is en høj albedoeffekt, hvilket gør, at de snehvide overflader på jorden sender over halvdelen af det sollys, der rammer den lige tilbage til rummet.
Albedo er et mål for en overflades evne til at reflektere lys.
En hvid overflade tager længere tid at opvarme end en sort.
Men når eksempelvis indlandsisen skrumper, forsvinder også albedoeffekten, hvilket giver en endnu varmere atmosfære.
Det er bekymrende mener Sebastian Mernild, der er klimaforsker og direktør ved Nansen-centeret i Bergen- Vi ved, at der er flere ting i gære, men vi ved endnu ikke, hvor voldsomt det bliver, siger Sebastian Mernild.
10.
Og så var der en Tesla, som blev sendt ud i rummet med en ny type rumraketA cherry red Tesla Roadster automobile floats through space after it was carried there by SpaceX's Falcon Heavy in this image obtained by Reuters on February 9, 2018.
SpaceX/Handout via REUTERS.
ATTENTION EDITORS - THIS IMAGE WAS PROVIDED BY A THIRD PARTY.
NO SALES.
NO ARCHIVE.
Elon Musk giver ikke op på drømmen om at komme til Mars og skabe en koloni.
Derfor var opsendelsen af den kraftigste raket af alle verdens rumpprogrammer, Falcon Heavy, en bedrift, som skabte begejstring hos danske forskere.
- Det var fantastisk.
Både selve opsendelsen og synkronlandingen af de to løfteraketter var ingeniørkunst i kosmisk klasse.
Og så er det meget godt PR-mæssigt at sende sin Tesla Roadster ud i rummet med kameraer, så man kan følge live med i dens rejse, siger Kristian Pedersen, direktør for DTU Space.
Læs også:DTU-direktør om SpaceX-raket: Ingeniørkunst i kosmisk klasseIkke siden måneraketten har mennesket brugt raketter med den løfteevne og størrelse.
Derudover kan Falcon Heavy bruges igen, hvilket gør rumfart meget billigere.
- Det gavner alle, at det bliver billigere at komme ud i rummet.
Det gælder både kommercielle partnere og forskere, der vil udforske solsystemet.
Når man har adgang til god og billig transport ud i rummet, kan flere mennesker få adgang til at sende udstyr ud i rummet, siger Michael Linden-Vørnle fra DTU Space.
Læs også:Tesla-bil svæver alene rundt i rummetNå ja, den røde Tesla ramte forbi Mars, som ellers var planen.
Så den svæver stadig rundt og spiller David Bowies Space Oddity.
FacebookTwitterKopier linkEmner:Videnskab|Historie|Sygdomme og lidelser|Egypten|Grønland




https://www.dr.dk/nyheder/udland/tysk-kvinde-anklages-krigsforbrydelse-under-besaettelse

UdlandTysk kvinde anklages for krigsforbrydelse under IS-besættelseDe tyske anklagere sigter 27-årig kvinde for at lade et slavebarn dø af tørst.
En tysk kvindes anklages for at have begået forbrydelser i Irak som medlem af Islamisk Stat.
Af Sean Coogan29.
dec.
2018 kl.
07.
03 | opdateret 04.
jan.
2019 kl.
13.
09Bemærk: artiklen er mere end 30 dage gammelLæs opI 2015 lod et tysk IS-medlem et femårigt slavebarn dø af tørst i den irakiske by Mosul.
Sådan lyder anklagerne mod en 27-årig tysk kvinde, beretter flere internationale medier.
Ifølge de tyske anklagere var kvinden en aktiv del af IS-bevægelsen, der havde kontrol over Mosul frem til sidste år.
Foruden anklagerne om krigsforbrydelser står kvinden også over for mordanklager og overtrædelser af våbenlovgivningen.
Finder retten i München hende skyldig, risikerer hun fængsel på livstid, skriver BBC.
Levede i ISIS-områdeDe påståede forbrydelser skulle være sket, mens den tyske kvinde boede Mosul i det nordlige Irak.
Ifølge de tyske anklagere købte kvinden og hendes mand en femårig krigsfange som husslave i 2015, da Mosul var under Islamisk Stats herredømme.
Efter at pigen blev syg og kom til at tisse i sengen, valgte manden at straffe barnet ved at lænke hende fast udenfor som straf "og lade barnet dø i smerte fra tørst i den glohede varme", skriver anklagerne i en udtalelse, beretter BBC.
- Den anklagede lod sin mand gøre det og gjorde intet for at redde pigen, står der endvidere.
Ifølge anklagerne rejste kvinden til Irak i 2014, hvor hun blev medlem af organisationens moralpoliti, hvor hun efter sigende patruljerede parker i byerne Mosul og Fallujah bevæbnet med skydevåben og en bombevest.
- Hendes opgave var at sikre, at kvinder fulgte reglerne om opførsel og påklædning, der var sat op af terrororganisationen, fremgår det af anklageskriftet.
Første af sin slagsKvinden blev arresteret i Tyrkiet et par måneder efter pigens død og blev derefter udleveret til Tyskland.
Kvinden fik dog lov til at vende tilbage til sit hjem i den tyske delstat Sachsen på grund af manglende beviser mod hende.
Men i juni blev kvinden arresteret på ny, da hun forsøgte at rejse til Syrien, skriver BBC.
For et år siden vurderede de tyske myndigheder, at knap tusind mennesker havde forladt landet for at kæmpe for IS.
Ifølge det tyske medie Deutsche Welle er den 27-årige den første tyske kvinde, som bliver sigtet for at være medlem af terrororganisationen.
FacebookTwitterKopier linkEmner:Irak|Islamisk Stat|BBC|Kriminalitet|Tyskland




https://www.dr.dk/nyheder/politik/ventetiden-hos-politiet-er-den-laengste-i-over-10-aar

PolitikVentetiden hos politiet er den længste i over 10 år For første gang siden politireformen i 2007 tager det nu over 100 dage i gennemsnit for politiet at færdigbehandle straffesager.
Borgernes tålmodighed med politiet bliver i stigende grad testet.
De seneste tal viser en stigende ventetid fra man afleverer en anmeldelse til politiet rejser sigtelse eller afslutter sagen uden sigtelse.
Af Morten Henriksen29.
dec.
2018 kl.
07.
07Bemærk: artiklen er mere end 30 dage gammelLæs opOfre for kriminalitet må kigge stadig længere efter en hurtig afklaring, efter at de har anmeldt en sag til politiet.
Politiets sagsbehandlingstider i straffesager som blandt andet vold, voldtægt og indbrud er nemlig steget til 108 dage i gennemsnit.
Det viser en aktindsigt over de seneste ventetider for tredje kvartal i år, som DR Nyheder har fået hos Rigspolitiet.
Til sammenligning gik der i 2017 i gennemsnit 99 dage fra politiet modtog en anmeldelse til de enten rejste sigtelse eller lukkede sagen uden sigtelse.
- Det er selvfølgelig utilfredsstillende for borgerne at vente på vores sagsbehandling.
Enhver borger, der møder op med en anmeldelse, har en berettiget forventning om, at vi løser sagen så hurtigt som muligt.
- Men vi har været inde i en periode, hvor vi har været nødt til at prioritere, siger politidirektør i Rigspolitiet, John Vestergaard med henvisning til, at grænsekontrol og bevogtningsopgaver i forbindelse med potentielle terrormål har lagt beslag på mange betjente i de seneste år.
Læs også:Voldsofre venter længere og længere tid på erstatningEfterslæb fra tidligereSidste år besluttede regeringen at lade Forsvaret aflaste politiet.
I alt 160 danske soldater blev i september 2017 sendt en kort tur på skolebænken og efterfølgende ud for at aflaste politiet med grænsekontrol og bevogtningsopgaver.
Det skulle frigøre omkring 128 politibetjente, som dermed kunne tage sig af de normale politiopgaver i kredsene.
Alligevel viser de nyeste tal for sagsbehandlingstiden i straffesager altså fortsat en stigende tendens – så politiet i tredje kvartal i år var oppe og bruge 108 dage i gennemsnit fra anmeldelse til sigtelse.
Så længe er politiet om at behandle straffesager Udviklingen viser, at der de seneste år har været en stigning i sagsbehandlingstiden fra politiet modtager en anmeldelse til der enten rejses sigtelse eller sagen lukkes.
Straffesager generelt - antal dage i gennemsnit:2015: 73 dage2016: 99 dage2017: 99 dage1.
halvår 2018: 104 dage3.
kvartal 2018: 108 dageSpecifikke forbrydelser - antal dage i gennemsnitØkonomisk kriminalitet - 1.
halvår 2018: 171 dage (1.
halvår 2017: 160 dage)Sædelighedsforbrydelser - 1.
halvår 2018: 159 dage (1.
halvår 2017: 66 dage)Røveri - 1.
halvår 2018: 94 dage (1.
halvår 2017: 52 dage)Indbrud - 1.
halvår 2018: 92 dage (1.
halvår 2017: 104 dage)Drab - 1.
halvår 2018: 68 dage (1.
halvår 2017: 56 dage)Tyveri - 1.
halvår 2018: 66 dage (1.
halvår 2017: 58 dage)Vold - 1.
halvår 2018: 45 dage (1.
halvår 2017: 55 dage)Narko og smugling - 1.
halvår 2018: 18 dage (1.
halvår 2017: 15 dage)Færdsel: - 1.
halvår 2018: 7 dage (1.
halvår 2017: 6 dage)Kilde: Oplyste tal fra RigspolitietStigningen kommer efter at en stribe politikere og Politiforbundet i april 2017 slog alarm over, at sagsbehandlingstiden var steget til 99 dage.
Rigspolitiets statistik går tilbage til politireformen i 2007 - og i de godt 10 år siden da har sagsbehandlingstiderne ikke tidligere været så lange som nu.
Om den seneste stigning siger politidirektør John Vestergaard:- Det er jo ikke en udvikling, vi er glade for.
Men udviklingen er også et udtryk for, at vi har taget fat i de sager, som vi ikke har nået i den tid, hvor vi har været optaget af andre sager.
Det er jo sådan, at når en sag har ligget i en tid hos os, og vi så tager den frem og rejser sigtelse eller afslutter den, så er det først på det tidspunkt, at den indgår i statistikerne.
- Når vi så har flere gamle sager, så vil det vise en lang sagsbehandlingstid.
Det er bestemt ikke godt, men det er en udvikling, der er uundgåelig, når man begynder at rydde op i et efterslæb, som vi gør nu, siger John Vestergaard.
Er I for langsomme?
- Vi gør, hvad vi kan, og vi arbejder så hurtigt, vi kan.
Vi har det fokus, der skal til for at få indhentet efterslæbet.
Og vi kan se, at vi rejser flere sigtelser end vi har gjort tidligere, så vi har en tro på, at vi får vendt udviklingen snart, siger John Vestergaard.
Politidirektøren kan dog ikke give noget bud på, hvornår det i givet fald sker.
- Det er svært at spå om.
Stort politisk fokusStigende sagsbehandlingstider hos politiet har de senere år haft stor politisk fokus på Christiansborg.
Alligevel venter borgerne stadig i længere og længere tid.
De stigende ventetider hos politiet var allerede højt på den politiske dagsorden i foråret 2017.
Ventetiden var på det tidspunkt 99 dage - og dengang udtrykte justitsminister Søren Pape Poulsen (K) forhåbninger om, at et fald i sagsbehandlingstiden var lige om hjørnet:- Jeg håber, det bliver i slutningen af i år, sagde Søren Pape Poulsen dengang til DR Nyheder.
I dag er justitsministeren da heller ikke tilfreds med udviklingen.
- Det skulle jo gå den anden vej.
Men det er klart, at når nogle af de sager, der har lægget for længe, bliver løst, så stiger sagsbehandlingstiden.
Det er en pukkel, vi skal over, siger Søren Pape Poulsen, der dog nu ikke vil give noget nyt bud på, hvornår ventetiderne begynder at falde.
Går man lidt længere tilbage i tiden er sagsbehandlingstiden hos politiet næsten fordoblet siden 2012.
Det år tog det politiet 56 dage i gennemsnit at færdiggøre en straffesag.
- Der skal vi selvfølgelig gerne ned igen.
Jeg skal ikke stå her og sige, hvad målet præcist skal være, men selvfølgelig skal vi have vendt udviklingen meget hurtigt.
Det er det, vi er optagede af lige nu, siger John Vestergaard.
Politidirektøren glæder sig dog over, at det specifikt i forhold til voldssager er lykkes at nedbringe sagsbehandlingstiden.
I 2017 tog det fra 52 dage, mens den nye opgørelse viser at voldsofrene i gennemsnit kun ventede i 38 dage i tredje kvartal af i år.
Netop hurtigere behandling af voldssager af hensyn til at ofrene kan komme videre med deres liv har der været ekstraordinært stor politisk fokus på.
John Vestergaard fastslår, at voldssagerne har ”helt særlig høj prioritet” hos politiet.
FacebookTwitterKopier linkEmner:Det Konservative Folkeparti|Søren Pape Poulsen (politiker)|Politi|Rigspolitiet|Offentlig forvaltning




https://www.dr.dk/nyheder/udland/kina-frigiver-en-af-flere-tilbageholdte-canadiere

HuaweiSe temaUdlandKina frigiver en af flere tilbageholdte canadiereSiden Canada anholdt Huawei-direktør har Kina tilbageholdt i tre canadiske statsborgere.
Nu er en frigivet.
Den canadiske lærer Sarah McIver, som i december har været tilbageholdt, siden den kinesiske finansdirektør for Huawei, Meng Wanzhou, blev anholdt i Canada 1.
december.
29.
dec.
2018 kl.
04.
05Bemærk: artiklen er mere end 30 dage gammelLæs opKina har frigivet en af flere tilbageholdte canadiske statsborgere.
Det oplyser kinesiske myndigheder fredag ifølge nyhedsbureauet AP.
Der er tale om den canadiske lærer Sarah McIver, som i december har været tilbageholdt og beskyldt for at arbejde illegalt i Kina.
McIver er den tredje canadiske statsborger, der er blevet tilbageholdt i Canada, siden den kinesiske finansdirektør for Huawei, Meng Wanzhou, blev anholdt i Canada 1.
december.
Kina har i løbet af december anholdt Michael Kovrig, tidligere diplomat og rådgiver fra tænketanken ICG, samt erhvervsmanden Michael Spavor.
De beskyldes begge for at have bragt Kinas sikkerhed i fare.
Har tidligere afvistKina har tidligere "beslutsomt" afvist Canadas anmodning om at frigive de tilbageholdte.
Ligeledes har Kina nægtet, at anholdelserne hænger sammen med Meng Wanzhou-sagen.
Canadas udenrigsminister, Chrystia Freeland, har dog lavet en direkte sammenkobling mellem anholdelsen af Meng Wanzhou og de canadiske statsborgere.
Hun har kaldt Kinas tilbageholdelser for vilkårlige og dybt bekymrende, skriver nyhedsbureauet dpa.
Anholdelsen af Meng Wanzhou er sket på anmodning fra USA, der ønsker Meng Wanzhou udleveret til mulig retsforfølgelse.
Kina truede efterfølgende med, at det ville føre til alvorlige konsekvenser, hvis Canada ikke omgående løslod finansdirektøren.
En dommer i Vancouver besluttede i sidste uge at løslade Wanzhou mod kaution, men hun må ikke forlade Canada, før de canadiske myndigheder har taget stilling til udleveringskravet fra USA.
/ritzau/FacebookTwitterKopier linkEmner:Kina|Canada|Huawei|USA|Kriminalitet




https://www.dr.dk/nyheder/indland/dansk-oscarvinder-er-dod

IndlandDansk oscarvinder er dødBørge Ring var den første dansker, der nogensinde modtog den berømte oscarstatuette.
Fredag er han død, 97 år.
29.
dec.
2018 kl.
02.
29Bemærk: artiklen er mere end 30 dage gammelLæs opDen oscarvindende danske animator Børge Ring er død, 97 år gammel.
Det skriver hans datter Anne-Mieke Bovelett på Facebook.
- Kære alle.
Børge har forladt bygningen, skriver hun blandt andet i sit opslag.
- Vi vil savne hans uendelige sans for humor.
Børge Ring, der både var animator, komponist og instruktør, sov ind klokken 15 fredag eftermiddag.
Det skriver BT.
Han er blandt andet kendt for at have instrueret to oscarnominerede kortfilm.
Han vandt som den første dansker nogensinde en Oscar i 1985 for den animerede kortfilm "Anna og Bella".
Det skriver Filmmagasinet Ekko.
Derudover havde han været nomineret i 1979 for kortfilmen "Oh My Darling".
Børge Ring var desuden kendt for at være skaberen bag en berømt fløjtescene i den danske tegnefilm Valhalla fra 1986.
Her har Ring selv komponeret den fløjtesang, som børnene Tjalfe, Røskva og Quark synger i en træhytte.
Den prisbelønnede animator har medvirket i en lang række store, internationale produktioner.
Blandt andet flere Asterix-film.
I løbet af sin lange karriere har han også arbejdet for bandet Pink Floyd og instruktøren Steven Spielberg.
Derudover har han lavet reklamer for blandt andet Phillips og Esso.
Det skriver Ekko.
Børge Ring blev født i 1921.
Ifølge DR blev hans interesse for tegnefilm vakt, da han så Mickey Mouse-filmen "Pioneer Days".
Som ung mand var han i København i lære hos tegnefilmmanden Jørgen Müller.
Børge Ring flyttede senere til Holland, hvor han blandt andet fik ansættelse i tegneserie- og animationsstudiet Toonder.
Han boede i Holland med sin hollandske kone Joanika Ring frem til sin død.
Sammen fik parret to børn.
/ritzau/FacebookTwitterKopier linkEmner:Steven Spielberg (filminstruktør)|Holland|Ekko|København|Walt Disney Company




https://www.dr.dk/nyheder/udland/aegtepar-anklager-laege-i-usa-inseminere-med-egen-saed

UdlandÆgtepar anklager læge i USA for at inseminere med egen sædI stedet for at bruge sæd fra en udvalgt donor har en læge angiveligt insemineret en kvinde med sin egen sæd.
29.
dec.
2018 kl.
04.
04Bemærk: artiklen er mere end 30 dage gammelLæs opEt amerikansk ægtepar anklager en nu pensioneret fertilitetslæge for at have insemineret kvinden med sin egen sæd i stedet for sæd fra en donor.
Det skriver nyhedsbureauet AP.
Insemineringen fandt angiveligt sted i 1970'erne.
Da manden i forholdet tidligere var blevet steriliseret, valgte parret at blive insemineret med sæd fra en nøje udvalgt donor.
Donoren, en medicinstuderende, lignede manden af udseende og havde flere af de ønskede karaktertræk.
Men ifølge ægteparret blev den medicinstuderendes sæd aldrig brugt.
I stedet inseminerede lægen, John Coates, kvinden med sin egen sæd.
Uvidende herom fødte kvinden ni måneder senere en datter.
Først i oktober, da datteren, der i dag er i 40'erne, søgte informationer om sin biologiske far, fandt familien ud af, hvad der var sket.
Ægteparret kalder lægens handlinger for "skadelig, krænkende og et angreb på datteren", fremgår det af retsdokumenter.
Familien kræver 75.
000 dollar i erstatning.
Det svarer til cirka 488.
000 kroner.
John Coates nægter at være far til ægteparrets datter.
Han ønsker ikke at kommentere sagen.
Familiens advokat, Jerome O'Neil, siger, at han ikke ved, om andre kvinder også kan være blevet insemineret med lægens sæd.
Tidligere i år blev den pensionerede fertilitetslæge Donald Cline fra Indianapolis idømt et års betinget fængsel for i 1970'erne og 1980'erne at have gjort adskillige kvinder gravide med sin egen sæd frem for donorsæd.
Cline blev afsløret, da en kvinde fandt otte halvsøskende med samme donorfar på en amerikansk hjemmeside for donorbørn og blev mistænksom.
Det skriver avisen The New York Times.
/ritzau/FacebookTwitterKopier link




https://www.dr.dk/nyheder/kultur/film/dansk-oscarvinder-er-doed-han-skrev-sangen-fra-valhalla-alle-kan-floejte-med-paa

Film og serierDansk oscarvinder er død: Han skrev sangen fra Valhalla alle kan fløjte med påDen danske animator Børge Ring er død i en alder af 97 år.
Børge Ring lavede sin første tegnefilm som 14-årig.
Torsdag døde han som 97-årig efter en lang og flot karriere.
(© dr)Af Jens Andersen28.
dec.
2018 kl.
22.
44Bemærk: artiklen er mere end 30 dage gammelLæs opDanmarks store animator Børge Ring er død.
Det skriver hans datter Anne-Mieke Bovelett på Facebook.
- Kære alle.
Børge har forladt bygningen.
Vi vil savne hans uendelige sans for humor, skriver hun blandt andet opslaget.
Børge Ring blev 97 år og sov ind klokken 15 i går eftermiddag.
Hvis navnet Børge Ring ikke lige siger en så meget, så har man til gengæld næsten med statsgaranti set en af de mange film, som den verdensberømte animator har været med til at lave.
Børge Ring skabte eksempelvis den berømte ’fløjtescene’ fra tegnefilmen Valhalla fra 1986, hvor Tjalfe, Røskva og Quark nyder livet væk fra de sure pligter i hjemmet hos Thor.
Læs også:Sanne Salomonsen tilbage i dansk film efter 35 år: Skal spille jættemor i ny vikingefilmI deres hjemmelavede træhytte fløjter de tre en melodi, som en stor del af danskerne nok vil kunne fløjte med på den dag i dag.
Den melodi skrev Børge Ring.
Han har været nomineret til en Oscar to gange.
Og vundet en enkelt gang med filmen ’Anna og Bella’ (1984).
Børge Ring var også manden bag introsekvensen til ’Den lyserøde panters forbandelse’ (1983), mens han også kunne prale af at have lavet tegnefilm til Pink Floyds koncerter.
- Jeg ville gerne vise, at man kunne lave tegnefilm for voksne.
Om voksne emner.
Uden at forlade det sprog, som er tegnefilmens stærke sider, forklarede Børge Ring i DR-programmet Lørdagskanalen i 1985 om motivationen for at lave den prisbelønnede 'Anna og Bella'.
MultitalentBørge Ring blev født onsdag den 17.
februar 1921 i Ribe som søn af komponisten Oluf Ring og Marie Ring, men tilbragte en god del af sin barndom i Skårup på Sydfyn.
Her blev interessen for tegnefilm vakt, da han så Mickey Mouse-filmen ’Pioneer Days’.
Som ung mand flyttede Børge Ring til hovedstaden, hvor han kom i lære hos tegnefilmmanden Jørgen Müller.
Den senere så berømte animator markerede sig også som en ferm jazzmusiker, men det blev altså som animator, at han for alvor blev kendt.
Børge Ring flyttede i 1952 til Holland, hvor han fik ansættelse i tegneserie- og animationsstudiet Toonder.
Her arbejdede Børge Ring i 21 år, inden han blev freelancer.
Den danske animator var gift med den hollandske billedhugger, kunstlærer og manuskriptforfatter Joanika Ring.
Parret havde sammen to børn.
FacebookTwitterKopier linkEmner:Holland|Walt Disney Company|Facebook|Pink Floyd|Fyn




https://www.dr.dk/nyheder/indland/frygter-haervaerk-nytaarsaften-dsb-lukker-billetautomater-fra-paa-soendag

IndlandFrygter hærværk nytårsaften: DSB lukker billetautomater fra på søndagFor at undgå hærværk i forbindelse med nytårsaften, lukker DSB de billetautomater, der står ude i det fri.
Billetautomaterne vil være lukket fra på søndag.
(© DSB)Af Magnus Dam Nielsen28.
dec.
2018 kl.
22.
49Bemærk: artiklen er mere end 30 dage gammelLæs opFor elleve år siden oplevede DSB, at hele 47 billetautomater blev ødelagt på grund af fyrværkeri, der blev lagt ind i automaterne.
Og til en pris på 250.
000 kroner stykket er det ikke en helt uvæsentlig udgift for virksomheden.
Derfor har DSB siden dengang valgt at lukke automaterne omkring nytår, fortæller informationschef Tony Bispeskov.
- Udover, at de er dyre at erstatte, så har det også medført, at kunderne i dagene efter ikke har kunnet benytte automaterne.
Så det er den bedste måde at sikre, at automaterne er klar til det nye år.
Flere muligheder for at købe billetDet vil ikke være alle automater, der er lukket, men de fleste udendørsautomater kan altså ikke benyttes fra søndag den 30 december.
Men selvom det ikke vil være muligt at trække en billet i de fleste af automaterne, så er der masser af andre muligheder for at købe en billet, understreger Tony Bispeskov.
- Det er selvfølgelig stadig muligt at benytte de indendørs automater, rejsekort, DSB’s app og vores hjemmeside.
Så der er mange muligheder for at få en billet.
Automaterne er klar til brug igen fra om morgenen tirsdag den 1.
januar.
FacebookTwitterKopier linkEmner:DSB|Rejsekort A/S|Kollektiv trafik|Togselskaber




https://www.dr.dk/sporten/haandbold/vm-herrer/dansk-forsvarsgeneral-melder-sig-vm-klar-efter-lyskeproblem

VM herrerDansk forsvarsgeneral melder sig VM-klar efter lyskeproblemEn lyskeskade har drillet René Toft gennem efteråret, men nu er han helt klar til VM-slutrunden.
34-årige René Toft skiftede før sæsonen til ungarske Veszprém.
Han har vundet både OL og EM med Danmark.
(Arkivfoto) 28.
dec.
2018 kl.
22.
30Bemærk: artiklen er mere end 30 dage gammelLæs opHåndboldspilleren René Toft Hansen var ikke med, da landsholdet var samlet i oktober.
Men når VM skydes i gang i januar, er han helt klar til kamp oven på den lyskeskade, der har plaget ham gennem efteråret.
Det siger stregspilleren i et interview med TV2 Sport.
- Jeg har ikke nogen bekymringer omkring VM.
Jeg glæder mig bare rigtigt meget til at komme i gang, siger René Toft Hansen.
Læs også:Danske profilers VM-form glæder landstræner- Jeg er fuldt ud klar til at give den gas her til træning, så det er jeg megaspændt på, og jeg har en god følelse her frem mod VM, lyder det fra stregspilleren.
34-årige René Toft skiftede før sæsonen til ungarske Veszprém.
Han og de øvrige danske landsholdsspillere er i disse dage samlet i Herning frem mod den kommende slutrunde, som afholdes i Danmark og Tyskland fra 10.
til 27.
januar.
Læs også:Mikkel Hansen bliver snart far: ’Landstrænerens opbakning betyder meget'Danmark er i gruppe med Norge, Østrig, Tunesien, Chile og Saudi-Arabien.
Første kamp spilles mod Chile 10.
januar i Royal Arena i København.
Med René Toft på holdet har det danske landshold vundet guld ved både OL og EM.
Ved VM er sølv den bedste gevinst.
/ritzau/FacebookTwitterKopier linkEmner:Chile|Saudi-Arabien|Royal Arena|TV 2 Sport|Håndbold




