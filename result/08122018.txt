https://www.dr.dk/sporten/fodbold/england/chelsea-tog-fusen-paa-manchester-city

EnglandChelsea tog fusen på Manchester CityManchester City dominerede store dele af kampen, men tabte alligevel 0-2 ude til Chelsea i Premier League.
Chelsea besejrede Manchester City, og det betyder, at Liverpool fører Premier League.
08.
dec.
2018 kl.
21.
23Bemærk: artiklen er mere end 30 dage gammelLæs opFor første gang siden starten af april måtte Manchester City lørdag gå fra banen efter en Premier League-kamp uden point.
Det skete, da Chelsea slog Josep Guardiolas tropper med 2-0 efter mål scoret af N'Golo Kanté og David Luiz.
Med sejren hopper hovedstadsklubben op på tredjepladsen i Premier League med 34 point, hvilket er samme antal som Arsenal på fjerdepladsen.
Manchester City missede muligheden for at overtage tabellens førsteplads, der indtages af Liverpool, som med 42 point har ét mere end de forsvarende mestre.
Andreas Christensen så hele lørdagens kamp fra Chelsea-bænken.
Læs også:Fulham fyrer træneren og ansætter tidligere mirakelmagerEfter en afventende start begyndte Manchester City langsomt at spille sig til større og større chancer.
Efter cirka ti minutter havde Raheem Sterling en stor chance tæt på mål.
Lidt efter var det Leroy Sane.
Men selv om Chelsea var presset i bund i det meste af kampens første halvdel, var det London-klubben, der kom først på tavlen.
Med få minutter tilbage af halvlegen sendte Eden Hazard med en flad aflevering bolden tilbage til den bageste del af City-feltet.
Her dukkede den franske midtbaneslider N'Golo Kanté op, og med en hård afslutning sendte han bolden op i nettaget og hjemmeholdet foran til pausestillingen 1-0.
Scoringen gav Chelsea medvind, og holdet startede anden halvleg med fornyet kreativitet og mod.
Læs også:Medie: FA vil sænke antallet af udlændinge i Premier LeagueMen efter at have jagtet en 2-0-scoring i starten, faldt Chelsea langsomt længere tilbage på banen.
Det betød, at Manchester City tog teten.
Alligevel var det Chelsea, der scorede kampens andet mål, da David Luiz med et kvarter tilbage headede et hjørnespark fra Eden Hazard i kassen og for alvor sendte sit hold på vinderkurs.
Den afveg Chelsea ikke fra, og manager Maurizio Sarri tog sin indtil videre største skalp med en sejr over holdet, der i lange perioder har virket uovervindeligt i Premier League.
/ritzau/FacebookTwitterKopier link




https://www.dr.dk/nyheder/udland/stabschef-john-kelly-stopper-i-det-hvide-hus

UdlandStabschef John Kelly stopper i Det Hvide HusDonald Trumps stabschef, John Kelly, stopper i slutningen af i år, oplyser præsidenten.
Det vides endnu ikke, hvem der overtager posten efter John Kelly.
08.
dec.
2018 kl.
19.
35 | opdateret 08.
dec.
2018 kl.
20.
28Bemærk: artiklen er mere end 30 dage gammelLæs opJohn Kelly er ikke stabschef i Det Hvide Hus, når kalenderen skifter til 2019.
Det siger USA's præsident, Donald Trump, lørdag ifølge nyhedsbureauet AP.
John Kelly blev stabschef i juli 2017.
Her erstattede han Reince Priebus, der blev skiftet ud under stor dramatik.
Modsat Priebus har John Kelly ikke gjort karriere i politik, men derimod i militæret.
Her opnåede han rangen af general i marinekorpset.
Da Donald Trump blev præsident i januar 2017, var John Kelly med på ministerholdet som minister for indenrigssikkerhed.
Dermed skal præsidenten ansætte sin tredje stabschef, når John Kelly stopper.
Læs også:Trump bekræfter valg af hærchef som militær rådgiverTrump: Afløser er på trapperneDet er set før, at der sker en vis rotation på den post i Det Hvide Hus.
Barack Obama havde fire stabschefer i sine første fire år som præsident.
Det vides ikke, hvem der overtager posten efter John Kelly.
AP citerer Donald Trump for, at han vil løfte sløret for Kellys afløser inden for de næste to dage.
Et anonymt medlem af Det Hvide Hus siger til nyhedsbureauet Reuters, at præsidenten forsøger at overtale vicepræsidentens stabschef, Nick Ayers, til at overtage positionen.
Angiveligt vil Trump have et løfte om, at han bliver på posten indtil næste præsidentvalg i 2020, hvilket Ayers ifølge Reuters ikke er villig til at love.
Nyheden om John Kellys exit faldt, da Donald Trump forlod en ceremoniel amerikansk fodboldkamp mellem hæren og flåden.
- Han har været med mig i næsten to år nu - i to forskellige positioner.
Jeg har sat meget stor pris på hans arbejde, fortalte Trump til de fremmødte journalister.
En stabschef i Det Hvide Hus er en af de øverste poster i det amerikanske embedsværk.
/ritzau/FacebookTwitterKopier linkEmner:Barack Obama (politiker)|Donald Trump (politiker)|Reince Priebus (politiker)|USA




https://www.dr.dk/sporten/fodbold/england/tottenham-besejrer-schmeichels-leicester

EnglandTottenham besejrer Schmeichels LeicesterBåde Christian Eriksen og Harry Kane indledte kampen på bænken, men begge kom ind og forsvarede en 2-0-føring.
Kasper Schmeichel og Leicester kunne ikke hamle op med Tottenham, der vandt 2-0.
08.
dec.
2018 kl.
22.
49Bemærk: artiklen er mere end 30 dage gammelLæs opDet var en noget nær perfekt Premier League-kamp for Tottenham lørdag aften ude mod Leicester.
Tottenham sparede nogle af holdets største stjerner og hentede alligevel en sikker sejr på 2-0 ude over Leicester.
Hverken Christian Eriksen eller Harry Kane var at finde i startopstillingen hos Tottenham, som prioriterer tirsdagens Champions League-kamp ude mod Barcelona højere.
Trods fraværet af de to bærende kræfter var Tottenham i kontrol i stort set hele fodboldkampen.
Læs også:Chelsea tog fusen på Manchester CitySydkoreaneren Son Heung-min gjorde det til 1-0 kort før pausen på et fremragende langskud, som Leicester-keeper Kasper Schmeichel ikke kunne nå ud til.
Efter 58 minutter lagde Son Heung-min et skruet indlæg i panden på Dele Alli, som fordoblede føringen til slutresultatet 2-0.
Eriksen blev skiftet ind efter 67 minutter, mens Kane kom ind syv minutter senere.
Ingen af de to nåede dog at gøre det store væsen af sig.
Læs også:Hareide glad for at Eriksen bliver sparetTottenham må til gengæld ærgre sig over, at backen Serge Aurier udgik med en skade efter 78 minutter.
Det lignede en muskelskade, og dermed er det usikkert, om Aurier bliver klar til kampen mod Barcelona.
Med sejren har Tottenham 36 point efter 16 kampe på tredjepladsen i ligaen.
Liverpool topper rækken med 42 point, mens City har 41 point på andenpladsen.
/ritzau/FacebookTwitterKopier linkEmner:Dele Alli (fodboldspiller)|England|Harry Kane (fodboldspiller)|Tottenham Hotspur FC|Fodbold




https://www.dr.dk/nyheder/udland/helt-central-figur-forlader-det-hvide-hus-udgjorde-et-bolvaerk-mod-trumps-spontanitet

UdlandHelt central figur forlader Det Hvide Hus: Udgjorde et bolværk mod Trumps spontanitetPræsidentens nu afgående stabschef tilhørte 'aksen af voksne', siger USA-kender.
John Kelly forlader sin post ved årets udgang.
Af Anton Lind08.
dec.
2018 kl.
22.
28Bemærk: artiklen er mere end 30 dage gammelLæs opSvingdøren har endnu engang været i gang i Det Hvide Hus, hvor præsident Donald Trumps stabschef, John Kelly, nu snart er fortid.
Og det har længe ligget i kortene, fordi forholdet mellem de to efter sigende er blevet værre og værre, fortæller USA-kender Anders Agner, der er chefredaktør på Kongressen.
com.
- Så det er ikke så overraskende, men det er en meget stor nyhed, fordi det er den mest centrale medarbejder i præsidentens stab, siger han.
Læs også:Stabschef John Kelly stopper i Det Hvide HusDerfor er det også afgørende, at stabschefen fungerer godt sammen med Trump, og det gør han altså ikke længere i den nuværende konstellation.
- Forlydenderne er, at forholdet er blevet så tilpas forværret, og at de to herrer går så dårligt i spænd, at det til sidst ikke længere var muligt at få samarbejdet tilbage på rette spor, siger Anders Agner.
Udgjorde et bolværk mod Trumps spontanitetLørdag aften afslørede Donald Trump så ifølge AP, at John Kelly ville forlade sin post ved udgangen af året.
En stilling, som Kelly har haft siden 2017.
Dengang erstattede han Reince Priebus, der blev fyret efter en dramatisk tid, hvor han var kommet på kant med den daværende pressechef, den kontroversielle og åbenmundede Anthony Scaramucci.
Dermed skal præsidenten nu have fundet sin tredje stabschef på mindre end to år.
Posten som stabschef har da heller aldrig været et ønske for John Kelly, der dog i sin tid sagde ja til Donald Trump ud fra en tankegang om at tjene sit land.
Hans afgang kan nu ses som endnu et søm i kisten for det, der populært er blevet kaldt "the axis of adults" omkring Trump, altså en akse af voksne, forklarer Anders Agner.
Udover John Kelly har den bestået af tidligere national sikkerhedsrådgiver H.
R.
McMaster, tidligere udenrigsminister Rex Tillerson og den nuværende forsvarsminister James Mattis.
- Det er folk, som man i høj grad har haft som et slags bolværk mod det, som Trump nogle gange spontant har haft lyst til at gøre, siger Anders Agner.
Manglede politisk erfaringNu skal Donald Trump på jagt efter en ny stabschef, og det passer sådan set fint ind i den nye politiske virkelighed, han træder ind i til næste år.
Her mister præsidentens parti, Republikanerne, flertallet i Repræsentanternes Hus, mens valgkampen frem mod præsidentvalget i 2020 så småt begynder.
Og selvom John Kelly har løst opgaven med at skabe ro på de indre linjer, så har han ingen erfaring med at sidde i politiske stillinger.
- Han har været sat i et job, hvor hans kvaliteter måske ikke var det rigtige match.
Derfor var der måske også brug for en udskiftning, siger Anders Agner.
Uanset hvad bliver der nu føjet endnu et navn til listen over medarbejdere, der har forladt præsident Trumps stab.
- Det bekræfter endnu engang Det Hvide Hus som en arbejdsplads med en svingdør, der er hastigt snurrende, siger Anders Agner.
Donald Trump ventes at løfte sløret for Kellys afløser i løbet af et par dage, og der spekuleres i, om det bliver unge Nick Ayers, som lige nu er stabschef for vicepræsident Mike Pence.
FacebookTwitterKopier linkEmner:Anthony Scaramucci (erhvervsleder)|Donald Trump (politiker)|USA|Valg og folkeafstemninger|Repræsentanternes Hus




https://www.dr.dk/nyheder/politik/foraeldre-som-soger-skilsmisse-skal-igennem-obligatorisk-kursus-blive-skilt

PolitikForældre, som søger skilsmisse, skal igennem obligatorisk kursus for at blive skiltForløbet hedder Samarbejde Efter Skilsmisse og bliver et krav fra 1.
april 2019, skriver Politiken.
Det digitale forløb er en del af den skilsmisseaftale et enigt Folketing indgik i marts.
08.
dec.
2018 kl.
22.
00Bemærk: artiklen er mere end 30 dage gammelLæs opEt obligatorisk digitalt forløb på en halv time skal tvinge skilsmisseforældre til at tænke over, hvordan en skilsmisse ser ud fra barnets perspektiv, og hvordan man kommunikerer med sin tidligere partner.
Det skriver Politiken.
Forløbet hedder Samarbejde Efter Skilsmisse (SES) og bliver et krav til forældre, som søger om skilsmisse fra 1.
april 2019.
Er forløbet ikke gennemført, vil man ikke kunne blive skilt.
Forløbet bygger på en allerede testet digital platform, som er udviklet af forskere fra Københavns Universitet.
- Indholdet er det forskningsmæssige bedste bud på, hvad skilsmisseforældre har brug for, forklarer psykolog og afdelingsleder på Institut for Folkesundhedsvidenskab, Gert Martin Hald til Politiken.
Den digitale platform er testet i et randomiseret kontrolleret forsøg i samarbejde med Statsforvaltningen.
Psykolog: Skilsmisseforældre får det bedreDe 2.
600 deltagere blev målt på en række parametre før og efter de brugte modulerne, blandt andet stress, depression og fravær fra arbejdet.
Forskningsresultaterne er ikke tjekket på den måde, en offentliggørelse i et videnskabeligt tidsskrift fører til.
Men Gert Martin Hald forklarer, at skilsmisseforældre, som har brugt SES, får det bedre på 12 ud af 14 parametre.
De rapporterer blandt andet færre angst- og depressionssymptomer.
På de fleste parametre er der tale om "stor signifikant effekt".
Desuden har kontrolgruppen knap ti syge- og fraværsdage fra arbejde, mens interventionsgruppen har godt fem dage.
Læs også:Tre gode råd til skilsmisseforældre i konflikt med hinandenSlut med at blive skilt med det sammeDet digitale forløb er del af den skilsmisseaftale et enigt Folketing indgik i marts.
Den indebærer blandt andet, at forældre fremover ikke længere kan blive skilt med det samme, men skal gennem en ’refleksionsperiode’ på tre måneder.
Det er i denne periode, de skal gennemgå det digitale forløb.
Børne- og socialminister Mai Mercado (K) glæder sig over, at indholdet i refleksionsperioden kommer fra et forskningsprojekt, der er gode erfaringer med.
- Næsten alle kender en skilsmisse, som er kørt af sporet.
Hvor forældrene ikke taler sammen eller taler dårligt sammen, og det går ud over barnets trivsel og er en risikofaktor i forhold til, om et barn klarer sig godt, siger hun til Politiken.
Ministeren vil "gerne omfavne, hvis nogle tænker sig om i refleksionsperioden og ikke bliver skilt", men hun fremhæver, at programmet ikke er "formynderisk", men giver anledning til refleksion.
/ritzau/FacebookTwitterKopier linkEmner:Det Konservative Folkeparti|Mai Mercado (politiker)|Skilsmisse|Københavns Universitet|Forældre og børn




https://www.dr.dk/nyheder/indland/harry-har-et-usaedvanligt-job-rykker-ud-til-lotto-millionaerer

IndlandHarry har et usædvanligt job: Rykker ud til Lotto-millionærerSom millionærrådgiver har 74-årige Harry Aamann besøgt omkring 400 Lotto-vindere.
I går vandt en dansker over 210 millioner i Eurojackpot.
Som millionær-rådgiver hos Danske Spil har Harry Aamann besøgt omkring 400 vindere i løbet af de seneste 12 år.
Af Lars Lindevall08.
dec.
2018 kl.
21.
53Bemærk: artiklen er mere end 30 dage gammelLæs opEn mand fra Kalundborg Kommune fik sig fredag aften noget af en jule-overraskelse.
Med fem rigtige vindertal og to stjernetal vandt han hele 210.
688.
619 skattefri kroner i Eurojackpot.
- Vi har været i kontakt med vinderen, som er meget overvældet over at have vundet.
Men han ønsker at være anonym, siger Camilla Riis Cornelius, der er presse- og kommunikationsrådgiver hos Danske Spil.
Når det første chok har lagt sig, melder spørgsmålet sig: Hvad skal man dog stille op med så mange penge?
Og dér kommer den 74-årige revisor Harry Aamann fra Aalborg ind i billedet.
I 12 år har det været hans job at køre land og rige rundt for at tage på besøg hos Lotto-millionærer.
Som den ene af to millionær-rådgivere hos Danske Spil har han besøgt omkring 400 vindere, fortæller han.
- Det er et hyggeligt job.
Jeg kommer rundt til rigtig mange forskellige mennesker, og fælles for dem alle er, at de er glade vindere.
Man kan ikke være sur, hvis man lige har vundet et større millionbeløb, siger Harry Aamann, der primært tager sig af vindere vest for Storebælt.
Trænger til en snakVed en præmiesum på 1,5 millioner kroner eller derover tilbyder Danske Spil millionær-rådgivning, og de fleste siger ja tak til tilbuddet, fortæller Harry Aamann.
- Man må sige, at vinderne trænger til at tale med nogen.
Selv om de måske har spillet i mange år og har håbet på en stor gevinst, kommer det bag på dem, at det pludselig kunne ske en dag, siger revisoren, der tilføjer:- Det er en stærk oplevelse for de fleste.
Typisk giver det søvnløse nætter, hvor de ligger og spekulerer på, hvad de nu skal gøre.
Normalt får vinderne et forskud på 200.
000 kroner kort tid efter, at det har vundet, og så kan der gå op til fire uger, før det fulde beløb er overført.
De bliver meget optaget af, hvordan de kan passe bedst på pengene, og hvordan de kan få de bedste afkast.
Harry Aamann, millionær-rådgiver, Danske SpilGiver dem overblikMillionær-rådgiveren fortæller, at de fleste møder med vinderne starter med “lidt smalltalk”.
- Jeg prøver at skyde mig ind på, hvad det er for nogle mennesker, hvordan deres familiemæssige situation er, og hvordan deres økonomi er.
Og så snakker vi lidt om de muligheder, de har.
Det afhænger selvfølgelig af, hvordan deres økonomi var i forvejen, og om de har vundet 10 eller 210 millioner kroner, siger Harry Aamann.
- Vi taler blandt andet om gaver, så de er orienteret om, hvordan reglerne er på det område.
Men det kan også handle arv og testamente.
Eksempelvis kan det være et godt råd for nogle par at blive gift, hvis den ene part pludselig får en stor formue.
Og så anbefaler jeg ofte, at man kommer af med gælden, hvis man har det.
Som neutral rådgiver må han ikke rådgive om specifikke investeringer - men han kan forklare vinderne om, hvilke muligheder, de har.
- Det er neutral rådgivning, så jeg kommer ikke og anbefaler dem at købe aktier i det ene eller det andet.
Jeg orienterer dem om de muligheder, de har for at investere, skatteregler og risici.
Typisk bruger vinderne nogle af pengene nu og her på øjeblikkelige behov eller ønsker, forklarer Harry Aamann.
Det kan for eksempel være en ny bil eller nogle boligforbedringer.
- De fleste bruger en vis del på gaver, og så vælger mange også at investere en del af pengene, så de har en god rygstøtte resten af livet.
Kan blive nærigeMen der sker også det, at “folk næsten bliver nærige af det”, som millionær-rådgiveren udtrykker det:- De bliver meget optaget af, hvordan de kan passe bedst på pengene, og hvordan de kan få de bedste afkast.
Derfor siger jeg nogle gange til dem, at de skal huske at gøre noget dejligt for dem selv eller deres nærmeste - f.
eks.
at tage på en ferie.
Nogle gange sker det dog, at vinderne bruger pengene på alternativ vis.
Harry Aamann giver et konkret eksempel på en mand, der vandt 12 millioner kroner:- Han havde været gennem en hård skilsmisse og boede på en campingplads i nogle år.
Her lovede han vennerne, at hvis han vandt i Lotto, ville han købe campingpladsen.
Og det gjorde han.
FacebookTwitterKopier linkEmner:Danske Spil|Økonomi|Kalundborg Kommune|Aalborg|Fyn




https://www.dr.dk/nyheder/udland/mere-end-1700-er-anholdt-efter-demonstrationer-i-paris

Demonstrationer i FrankrigSe temaUdlandMere end 1700 er anholdt efter demonstrationer i ParisPlyndringer, ildspåsættelse og slagsmål med politiet har fået næsten hver tiende demonstrant anholdt i Paris.
Over 1700 demonstranter er anholdt efter uroligheder i Frankrig.
08.
dec.
2018 kl.
20.
36 | opdateret 09.
dec.
2018 kl.
09.
18Bemærk: artiklen er mere end 30 dage gammelLæs opArtiklen er opdateret med nye tal den 9.
december kl.
07.
33.
1.
726 personer er blevet anholdt lørdag under uro i Paris' gader, og mere end 1.
220 er blevet varetægtsfængslet.
Det oplyser skriver det franske medie bfmtv.
De franske myndigheder anslår, at omkring 10.
000 har været på gaden for at protestere i landets hovedstad.
Byen har dagen igennem været præget af plyndringer, ildspåsættelse og slagsmål mellem betjente og demonstranter.
Ifølge Frankrigs indenrigsminister, Christophe Castaner, er 135 kommet til skade lørdag.
Han siger, at 17 af de sårede er betjente.
125.
000 på gaden i protestJournalister i Paris har fortalt, at demonstranter har råbt, at "vejret er noget skidt, og det er regeringen også" i takt med, at en let regn indfandt sig over Paris.
I alt har 125.
000 ifølge bfmtv været på gaden i protest i Frankrig.
Ved en grænseovergang til Italien har demonstranter i gule veste blokeret overgangen, oplyser italiensk politi.
I havnebyen Marseille beskriver en journalist fra nyhedsbureauet AP, at betjente og demonstranter i gule veste begyndte at slås nær havnen omkring middagstid.
Havnen i Marseille er en af byens mest besøgte steder af turister.
Selv om der lørdag aften stadig er protester i gaderne, har politiet ifølge ministeren genvundet kontrollen.
Læs også:Demonstrant i Paris: “Tingene vil eksplodere i aften”Demonstrationer i nabolandeBevægelsen "De Gule Veste" startede som en protest over en forhøjelse af afgifter på blandt andet fossile brændstoffer.
Protesterne er dog blevet udvidet til at inkludere en general utilfredshed med regeringen og en voksende ulighed.
I flere andre europæiske lande har man også set "De Gule Veste"-demonstrationer.
I Belgien har politiet også brugt tåregas mod demonstranter i gule veste.
Også i Holland har der været demonstrationer lørdag.
De er dog forløbet fredeligt.
/ritzau/APFacebookTwitterKopier linkEmner:Paris|Frankrig|Kriminalitet|Marseille|Demonstrationer




https://www.dr.dk/nyheder/indland/syrere-vil-gerne-hjem-20-30-om-ugen-spoerger-dansk-flygtningehjaelp-til-raads

IndlandSyrere vil gerne hjem: 20-30 om ugen spørger Dansk Flygtningehjælp til rådsNy finanslov gør det muligt at få økonomisk støtte til at rejse hjem til Syrien.
Flere af de syriske flygtninge, der er flygtet fra borgerkrigen i deres hjemland, ønsker at vende tilbage, blandt andet fordi tilværelsen i Danmark er svær.
Af Anton Lind08.
dec.
2018 kl.
18.
25Bemærk: artiklen er mere end 30 dage gammelLæs opSelvom Syrien stadig er plaget af den årelange borgerkrig i landet, så er der jævn interesse blandt syriske flygtninge i Danmark for at vende hjem.
Hos Dansk Flygtningehjælp bliver man løbende kontaktet af syrere, der vil forhøre sig om mulighederne for at få økonomisk støtte til hjemrejsen.
Og selvom det ikke bliver registreret, og det varierer meget, er billedet klart, siger asylchef Eva Singer.
- I løbet af en uge kan det være en 20-30 stykker, der ringer for at høre, om der er noget nyt, og om der er opstået andre muligheder, men nogle kan også være gengangere, siger hun.
Læs også:Finanslov: Folk fra Syrien skal kunne rejse hjem med økonomisk støtteIndtil nu har det nemlig ikke været muligt for syrere at få hjælp via den såkaldte repatrieringsordning, der giver penge til blandt andet flybilletter og etablering i hjemlandet.
RepatrieringsstøtteRepatriering betyder "frivillig tilbagevenden til hjemlandet eller det tidligere opholdsland".
Man kan modtage økonomisk støtte, hvis man har opholdstilladselse som:- Flygtning- Familiesammenført til flygtning- Familiesammenført udlænding, der har haft opholdstilladelse i Danmark i fem år- Udlænding med opholdstilladelse før 1983 eller er efterkommer af disseKommunen kan udbetale økonomisk støtte til repatriering af flygtninge.
Støttebeløbet refunderes af staten.
Nogle af de udgifter, man kan få støtte til, er:- Hjælp til etablering i hjemlandet: 133.
866 kroner per voksen over 18 år- Rejseudgifter fra Danmark til hjemlandetKilder:Dansk FlygtningehjælpUdlændinge- og IntegrationsministerietMen det kommer til at ændre sig, efter regeringen og Dansk Folkeparti i den nye finanslov er blevet enige om, at ordningen fremover også skal gælde for statsborgere fra lande, der af FN betragtes som usikkert at opholde sig i.
Svær tilværelse og familie får folk til at rejseI sommer fik kommunerne en særlig pligt til at fortælle om repatrieringsmulighederne, og det har ifølge Eva Singer givet en smule mere interesse blandt syrerne, som dog indtil nu har fået at vide, at det ikke var muligt.
Alligevel er der løbende syrere, der har forladt Danmark og rejst til andre lande som eksempelvis Tyrkiet, fordi de har familie der, som de ikke har kunnet blive familiesammenført med, forklarer Eva Singer.
Det er også en af de tre hyppigste årsager, Dansk Flygtningehjælp hører fra de syrere, der ringer for at forhøre sig om repatriering.
Det handler nemlig ofte om, at de har børn eller andre familiemedlemmer i Syrien, som de ikke kan få til Danmark.
De to andre årsager handler om, at tilværelsen i Danmark ikke altid er let for de syriske flygtninge.
- Mange synes, at det er rigtig svært at komme ind på arbejdsmarkedet eller få et job, der passer til deres kvalifikationer.
- Og for andre er det et spørgsmål om økonomien ved at være i Danmark.
De synes, det er rigtig svært at få tingene til at løbe rundt, siger Eva Singer.
Derfor synes hun også, at det er en svær balancegang at give penge til folk for at vende hjem til et land, der er plaget af krig.
- Problemstillingen opstår, når Syrien ser ud, som det gør, men også når vi ser på, om årsagen til, at de gerne vil tilbage, kan være den asylpolitik, vi fører.
Så kan man spørge, hvor frivillig deres hjemrejse egentlig er, siger hun.
Bomber er ikke den eneste fare i SyrienHun ser nemlig alt for mange usikkerheder ved at rejse hjem til Syrien, der stadig er plaget af kampe i flere områder.
- Det er ikke kun et spørgsmål om, hvorvidt der falder bomber, men også hvorvidt der er risiko for, at myndighederne vil forfølge de mennesker, der er flygtet under den lange borgerkrig, siger hun.
Der er nemlig ingen garantier for, hvordan det syriske regime vil behandle folk, der har undgået militærpligten, eller om folk vil blive mistænkt for at have hjulpet oprørsstyrkerne.
- Så der er mange usikkerheder og mangel på garantier fra myndighedernes side, siger Eva Singer.
FN’s flygtningeorganisation, UNHCR, der står for at registrere syriske flygtninge, har registreret, at cirka 40.
000 er vendt hjem til Syrien fra nabolandene.
FacebookTwitterKopier linkEmner:Syrien|Dansk Flygtningehjælp|Forenede Nationer|Flygtninge og asylansøgere|Krige og væbnede konflikter




https://www.dr.dk/nyheder/indland/tonstung-hval-bjaerges-og-sejles-til-hobro

IndlandTonstung hval bjærges og sejles til HobroDen døde hval i Mariager Fjord bliver søndag bugseret til havnen i Hobro, hvor den senere skal obduceres.
Sejhvalen, der skønnes at veje otte tons, ventes til havnen i Hobro søndag over middag.
08.
dec.
2018 kl.
18.
07Bemærk: artiklen er mere end 30 dage gammelLæs opDen ti meter lange hval, der fredag blev fundet død i Mariager Fjord, vil søndag blive trukket fri og slæbt til havnen i Hobro.
Her skal den senere obduceres, så eksperter kan finde ud af, om den var syg eller skadet.
Det oplyser vildtkonsulent Ivar Høst, Naturstyrelsen Kronjylland.
- Planen er, at vi skal have den bjærget væk fra Ørnedalsbugten og ind til havnen i Hobro, forklarer han.
- Hobro Værft har været så venlig at stille et skib til rådighed, der har en størrelse og en tyngde, så den kan magte at trække hvalen fri, siger Ivar Høst.
Læs også:Lystfisker fandt død hval: 'Godt, vi ikke fik den på krogen'Kan måske komme helt tæt påSejhvalen, der skønnes at veje otte tons, ventes til havnen i Hobro søndag over middag.
Det er endnu ikke afgjort, om folk får lov at komme helt tæt på, eller om der bliver lavet en afspærring.
- Vi synes jo, at folk skal have den oplevelse, det er at se den.
Vi ville egentlig gerne have folk helt tæt på, hvis bare vi kunne være sikker på, at de ville behandle hvalen med respekt.
- Men det kan godt være, vi vælger at lave en afspærring lidt derfra, så ingen fristes til at klatre op på hvalen eller noget i den retning, siger Ivar Høst.
Hvalen har i ti dage svømmet rundt i Mariager Fjord.
Fredag blev den fundet død i Ørnedalsbugten, der ligger cirka fire kilometer fra havnen i Hobro.
Obduktion mandag eller tirsdagDet er fortsat uvist, hvorfor hvalen har forvildet sig ind i fjorden.
Normalt holder sejhvalen til i Atlanterhavet.
Selve obduktionen ventes foretaget mandag eller tirsdag.
Det bliver en speciel opgave at bjærge hvalen og bugsere den til Hobro, medgiver vildtkonsulenten.
- Vi har haft små tandhvaler, der er strandet.
Men dem har vi to mand kunnet løfte op på en trailer.
Det her er jo noget helt andet, og derfor har vi heller ikke den store rutine i det, siger han.
Planen er, at hvalskelettet vil blive overdraget til Statens Naturhistoriske Museum.
Ivar Høst håber dog på, at det i perioder kan udlånes og udstilles i Hobro.
/ritzau/FacebookTwitterKopier linkEmner:Hobro|Dyr|Mariager|Naturstyrelsen|Statens Naturhistoriske Museum




https://www.dr.dk/nyheder/viden/teknologi/video-falsk-lars-loekke-lover-kaempe-bonus-til-alle-danskere

TeknologiVIDEO Falsk Lars Løkke lover kæmpe bonus til alle danskereKunstig intelligens har sat gang i et våbenkapløb indenfor fake news - nu spiller statsministeren en ufrivillig hovedrolle.
Hvem ser du på dette billede?
Det ligner Lars Løkke Rasmussen, men er det nu også det?
Af Nicolai Franck08.
dec.
2018 kl.
18.
30Bemærk: artiklen er mere end 30 dage gammelLæs op“Man tror ikke sine egne øjne”.
Sådan lyder en fast vending, hvis man har set noget, der næsten er for godt til at være sandt.
Men i fremtiden er spørgsmålet nærmere, om man overhovedet kan tro på noget som helst, ens øjne ser.
So ein Ding: Forpremiere på DR TVDet tredje af sæsonens fire So ein Ding-programmer handler om 'fake news' - og i særdeleshed om hvordan kunstig intelligens bruges til at lave falske videoer.
Programmet kan allerede nu ses som forpremiere på DRTV.
Alternativt kan udsendelsen ses i dit TV på DR2 tirsdag d.
11 december kl.
22.
00.
Se nu videoen øverst i artiklen.
Der sidder Lars Løkke sørme og lover lønstigninger på 50 procent til offentligt ansatte og gratis slik til alle børn.
Næppe noget statsministeren i virkeligheden har tænkt sig at gå til valg på til næste år.
Men ikke desto mindre, er det det han gør - altså den falske Lars Løkke, som har fået sit ansigt “stjålet” af So ein Ding-vært Nikolaj Sonne.
Læs også:VIDEO TV-vært stjæler fra supermarked - men bliver opdaget af kunstig intelligensMed teknisk hjælp fra Mathias Kristian Kyndlo Löwe, som er phd-studerende på IT Universitetet, og forslag fra almindelige danskere til nye valgløfter, har Nikolaj Sonne optaget sin egen nytårstale - men altså lånt Lars Løkkes ansigt.
Kunstig intelligens udvikler grænserne mellem sandt og falskDen falske video benytter en såkaldt face swap-teknologi, som det seneste års tid er skyllet ind over internettet.
Helt lavpraktisk kan man med en kraftig computer og et stykke gratis kunstig intelligens-software ‘tage’ ansigtet fra en person, som optræder i en video, og ‘erstatte‘ ansigtet på en anden persons ansigt, som optræder i en anden video.
De falske videoer kaldes også for Deep Fakes.
Læs også:Kendis-porno og propaganda: Kunstig intelligens udvisker grænsen mellem sandt og falskDet er i særdeleshed gået ud over kendte kvindelige skuespillere, der har fået deres ansigter “stjålet” og splejset ind i pornofilm.
Alle kan blive taget til indtægt for hvad som helstSelvom pornoindustrien ofte er en legeplads for nye teknologier, og selvom det kan være nok så ubehageligt for en skuespiller at blive falsk ansigt i en sexfilm, så har deep fake-teknologien potentielt langt mere problematiske konsekvenser.
For kan man i fremtiden overhovedet stole på, hvad nogen som helt siger?
Fx kan politikeres ord manipuleres så groft, at mange mennesker næppe vil kunne spotte, at en video, der dukker op på Facebook, er falsk.
Du kan heller ikke stole på det du hørerMen ansigtet er blot én del af problemet.
Udover face-swap teknologien er der også flere firmaer, som er nået langt med stemmemanipulering - bl.
a.
Adobe som står bag fotoredigerings-programmet Photoshop.
Adobe er ved at udvikle programmet VoCo, der gør det muligt at fremstille falske lydbidder via analyse af blot 20 minutters stemmeoptagelser.
Læs også:Ny teknologi kan gøre fremtidens radio til fup og fidusNår analysen af stemmen er komplet, er alt, man skal gøre, for at ændre hvad personen siger, at redigere en tekst på computeren.
Herefter kan programmet så få fx en politiker eller en kendt person til at sige hvad som helst, hvor det er så godt som umuligt at høre på stemmen eller udtalen, at der er tale om en falskt fabrikeret sætning.
Våbenkapløb skal skelne sandt fra falskMen hvad er løsningen så, hvis kunstig intelligens kan bruges til at lave falsk video og lyd, som kan være mere end svær at gennemskue?
Spørger man Dipayan Ghosh, som er forsker på Harvard University og tidligere teknologirådgiver for Barack Obama, så er svaret.
.
.
mere kunstig intelligens.
- Hvis aktører i ond tro benytter ekstremt sofistikeret kunstig intelligens til at kommunikere had og usandheder, så er den eneste løsning for at mordvirke dette kunstig intelligens.
Der er ikke andre værktøjer, der er sofistikerede og skalerbare nok til at afhjælpe problemet, siger han.
Med andre ord kan vi ifølge Dipayan Ghosh se frem til et kunstig intelligens-våbenkapløb, for i fremtiden at kunne afkode, om det vi ser og hører, er sandt eller falsk.
Læs også:VIDEO TV-vært sætter (igen) livet på spil i selvkørende bil-testHvis du vil blive klogere på de teknologiske muligheder for at lave falske videoer, og hvorfor det er så hulens problematisk, så kan du allerede nu se forpremiere på det tredje af efterårets fire sidste So ein Ding-programmer på DRTV.
Programmet sendes også på DR2 tirsdag d.
11 december kl.
22.
00FacebookTwitterKopier linkEmner:Barack Obama (politiker)|Lars Løkke Rasmussen (politiker)|Teknologi|IT-Universitetet|USA




https://www.dr.dk/nyheder/udland/klima-protester-i-150-byer-vi-kan-naa-goere-noget-hvis-der-bliver-handlet-nu

Klimatopmødet COP24Se temaUdlandKlima-protester i 150 byer: "Vi kan nå at gøre noget, hvis der bliver handlet nu" Over hele verden har demonstranter i dag slået 'klimaalarm' i forbindelse med topmødet COP24.
I Danmark har der været demonstrationer i København, Aarhus, Aalborg og Odense.
 Klima-aktivister i Lyon, Frankrig.
 I Tysklands hovedstad Berlin har demonstranter blandt andet protesteret mod brug af kulkraft.
 En demonstrant i Lyon, Frankrig.
 I den polske by, Katowice, hvor COP24 afholdes, afholdes der i løbet af weekenden store demonstrationer.
 Demonstranter i Katowice, Polen.
 Klima-demonstranter, Paris, Frankrig.
 Også i Genève, Schweiz, har der været afholdt klimademonstration i dag.
 Demonstranter på Israels Plads i København.
1 / 9I Danmark har der været demonstrationer i København, Aarhus, Aalborg og Odense.
1 / 9Klima-aktivister i Lyon, Frankrig.
2 / 9I Tysklands hovedstad Berlin har demonstranter blandt andet protesteret mod brug af kulkraft.
3 / 9En demonstrant i Lyon, Frankrig.
4 / 9I den polske by, Katowice, hvor COP24 afholdes, afholdes der i løbet af weekenden store demonstrationer.
5 / 9Demonstranter i Katowice, Polen.
6 / 9Klima-demonstranter, Paris, Frankrig.
7 / 9Også i Genève, Schweiz, har der været afholdt klimademonstration i dag.
8 / 9Demonstranter på Israels Plads i København.
9 / 9Af Lars Lindevall og Signe Mai Vilsbøll08.
dec.
2018 kl.
18.
58Bemærk: artiklen er mere end 30 dage gammelLæs opI op mod 150 byer verden over er demonstranter i dag gået på gaden som et opråb til de politikere, der lige nu forhandler klimastrategier til topmødet COP24 i Polen.
Også i København, Aarhus, Aalborg og Odense har klimaaktivister været ude for at demonstrere som led i den globale aktion kaldet 'Klimaalarm'.
I København har demonstranterne blandt andet brugt ringeklokkerne på deres cykler til at ringe med 'alarmen'.
- Vi håber, at vi kan vise, at det faktisk er et stort ønske i befolkningen, at der bliver taget hånd om klimaforandringerne.
Vi kan nemlig godt nå at gøre noget, hvis der bliver handlet nu, tilføjer Maja Holmegaard, der er arrangør af dagens demonstration i København, der startede på Israels Plads i eftermiddag.
Demonstrationen er arrangeret af Folkets Klimamarch, Den Grønne Studenterbevægelse, Bedsteforældrenes Klimaaktion og KlimaForældrene.
Der har især været store demonstrationer i Katowice i Polen, hvor COP24 afholdes, men rigtig mange andre steder i verden har der også været klima-forkæmpere på gaden - heriblandt i Tyskland, Frankrig, Schweiz, USA og Japan.
Læs også:FN's klimachef advarer COP24: Truslen har aldrig været størreStigende CO2-udledningI en omfattende analyse, Global Carbon Budget 2018, der blev offentliggjort onsdag aften, konkluderer 76 forskere fra 15 lande, at den fornyede globale vækst driver CO2-udledningerne til faretruende højder.
Fra 2014 til 2016 så det ud som om, verden omsider havde knækket CO2-kurven med årlige vækstrater for udledningen omkring nul, men så begyndte stigningen i global CO2-vækst igen i 2017 med en vækstrate på 1,6 procent.
I den nye analyse spår forskerne en global CO2-vækst for 2018 på hele 2,7 procent fra den fossile energisektor og industrien, hvilket kommer som et alvorligt tilbageslag for den internationale klimaindsats.
Det er nemlig den største udledning i målingernes historie.
Det haster med at gøre noget for klimaet, lød det fra forskere, da COP24-mødet åbnede i den forgangne uge.
FacebookTwitterKopier linkEmner:København|Polen|Demonstrationer|Videnskab|Aalborg




https://www.dr.dk/nyheder/kultur/film/oliver-bjerrehuus-soen-efter-tv-debut-mange-skriver-til-mig-troeste-mig-men-jeg

Film og serierOliver Bjerrehuus’ søn efter tv-debut: Mange skriver til mig for at trøste mig.
Men jeg har ikke brug for at blive trøstetDR3-serien ’Mere voksen end Bjerrehuus’ har udløst masser af beskeder til Oscar Bjerrehuus på Instagram.
Oscar Bjerrehuus er siden sommermånederne blevet fulgt af et kamerahold fra DR3.
Af Silas Bay Nielsen08.
dec.
2018 kl.
18.
00Bemærk: artiklen er mere end 30 dage gammelLæs opKlokken er lidt i 8, telefonen ringer.
Oscar sidder og venter på mig og er klar til at blive interviewet.
Jeg er forsinket.
Et par minutter senere møder jeg ham tilbagelænet i nogle sofaer i DR’s reception.
Han ser ud til at tage det helt roligt, selvom undervisningen i gymnasiet er begyndt, og fraværstyranniet truer.
Oscar Bjerrehuus har været tidligt oppe for at blive interviewet til 'God Morgen P3' om DR3-programmet 'Mere voksen end Bjerrehuus'.
Også der var han ankommet i god tid.
Det gør han altid, selvom både gener og opvækst taler imod det.
Det er fedt at komme velforberedt og til tiden- Jeg er mere ansvarlig end min far.
Når jeg skal mødes med andre – og særligt når jeg skal i radioen – så kommer jeg til tiden og er forberedt.
Det, synes jeg, er fedt.
Min far ville komme mindst syv minutter for sent, også selvom han skulle i radioen, siger Oscar Bjerrehuus.
Mine forældre har lært mig, hvordan man skal behandle andre mennesker og være så sød og ærlig som muligt.
I 'Mere voksen end Bjerrehuus' har et kamerahold fulgt Oscar og hans far, som Oscar bor hos, siden sommermånederne og frem til november.
Her får man indtrykket af et hjem, hvor rollerne er byttet fuldstændig om.
Den 17-årige Oscar er den ansvarlige, mens Oliver Bjerrehuus er drengerøven, der holder morgenfester i hverdagen, og giver Oscar skylden, når naboerne klager.
Jeg behøver ikke at blive trøstetSiden programmet blev vist for første gang, har Oscar Bjerrehuus fået masser af beskeder på Instagram.
Både fra venner og familie, men også fra nogle, han aldrig har mødt før.
- Der er nogle, som jeg ikke kender, der har skrevet.
De siger, det er et fedt program, og så har jeg fået lange beskeder om, at det er sejt, at jeg er en mønsterbryder i forhold til mine forældre.
- Og så er der nogle, der skriver for at trøste og fortæller, at de selv er vokset op i en familie med alkoholikere.
Men min far er ikke alkoholiker, og jeg behøver ikke at blive trøstet.
Jeg har det slet ikke dårligt, siger Oscar Bjerrehuus.
Du virker til at tage det meget afslappet, i forhold til at du og din far er så forskellige.
- Jeg ved godt, at min far er sådan.
Og sådan er det.
Men jeg er anderledes.
Det er ikke fordi, jeg er ked af, at han er på den måde.
Vi har altid accepteret hinanden, og det betyder meget for mig.
Selvom min farmor og Mogens (ven til Susanne Bjerrehuus, red.
) har været gode rollemodeller for mig, så har jeg også lært en masse fra mine forældre.
Mere voksen end Bjerrehuus'Mere voksen end Bjerrehuus' er en DR3-dokumentarserie i fire afsnit.
Du kan se alle afsnit på DR TV.
- Mine forældre har lært mig, hvordan man skal behandle andre mennesker og være så sød og ærlig som muligt.
Så de har været gode til at lære mig de mere menneskelige ting.
Du har kontrakt med Unique Models, men hvordan er det gået siden?
- Jeg har ikke fået noget kæmpejob endnu.
Men jeg er kommet ind på et bureau i London, så det er superfedt.
Men jeg vil gerne vente, til jeg er færdig i gymnasiet.
Hvis jeg fik megamange job nu og en masse penge, så ville jeg måske også have svært ved at vælge mellem gymnasiet og modelkarrieren.
FacebookTwitterKopier linkEmner:Oliver Bjerrehuus (kendis)|DR3|Instagram|Gymnasiale uddannelser|London




https://www.dr.dk/sporten/haandbold/em-kvinder/sygdom-i-em-lejren-danske-spillere-maa-blive-i-sengen

EM KvinderSygdom i EM-lejren: Danske spillere må blive i sengenHverken Lærke Nolsøe eller Mathilde Hylleberg var i stand til at deltage i lørdagens træning i Nantes.
Lærke Nolsøe (billedet) og Mathilde Hylleberg er begge blevet syge.
08.
dec.
2018 kl.
17.
09Bemærk: artiklen er mere end 30 dage gammelLæs opDet var en lidt amputeret dansk EM-trup, der lørdag eftermiddag var tilbage i træningshallen i Nantes efter en håndboldfri fredag.
De to fløjspillere Mathilde Hylleberg og Lærke Nolsøe har sygdom i kroppen og måtte blive hjemme på hotellet, mens de øvrige 16 EM-spillere begyndte forberedelserne til mandagens kamp mod Rusland.
- Hylleberg har været lidt skidt, og nu har Lærke også lidt knas.
Vi må afvente og se, hvor slemt det er med hende, siger landstræner Klavs Bruun Jørgensen.
Læs også:Ærlig Sandra Toft: Jeg mindes ikke noget lignendeDet er ikke det første tilfælde af sygdom, der rammer truppen før og under slutrunden.
Først var det landstræneren selv, der var sløj, og før premierekampen mod Sverige måtte Anne Cecilie la Cour springe over træningen.
La Cour deler under EM værelse med Hylleberg.
- Hun (la Cour, red.
) er højst sandsynlig resistent nu, så det bør ikke bliver det store problem.
Men ellers passer vi selvfølgelig ekstra på.
Læs også:Dansk landstræner efter fransk lærestreg: 'Vi var ikke aggressive nok'- Tilfældene er kommet lidt med mellemrum.
Det er ikke noget, vi kan gøre så meget ved, og vi ved ikke helt, hvor det kommer fra.
- Men vi tager vores forholdsregler, og lægen er hjemme på hotellet ved de to spillere, siger Klavs Bruun Jørgensen.
Danmark skal i aktion igen på mandag, hvor modstanderen er Rusland.
/ritzau/FacebookTwitterKopier link




https://www.dr.dk/nyheder/politik/lokke-live-pa-facebook-fn-pagt-aendrer-ikke-udlaendingepolitik

FN's migrationspagtSe temaPolitikLøkke live på Facebook: FN-pagt ændrer ikke udlændingepolitikDen omstridte FN-erklæring om migration kommer ikke til at rykke ved dansk udlændingepolitik, siger Løkke.
Statsminister Lars Løkke Rasmussen understreger i videoen, at aftalen ikke kommer til at ændre på udlændingepolitikken.
08.
dec.
2018 kl.
19.
14Bemærk: artiklen er mere end 30 dage gammelLæs opDanmark står stærkere ved mandag at tilslutte sig FN-pagten om migration, end hvis vi ikke gør.
Det mener statsminister Lars Løkke Rasmussen (V), som kort efter klokken 17 lørdag gik live på Facebook i en 15 minutter lang video, som blev sendt fra Marienborg.
I den forklarer han, hvorfor han mandag i Marrakesh i Marokko vil tilslutte sig pagten.
- Når jeg har valgt at gå på live, er det, fordi jeg kan se på mine Facebook- og Twitter-opslag, at der er mange, som er bekymrede over den her erklæring, siger han.
- Der er mange spørgsmål, og der er mange, som ikke forstår, hvorfor jeg tager afsted.
Læs også:OVERBLIK Forstå FN's migrationspagt og hvorfor den er blevet kontroversielKommer ikke til at ændre på udlændingepolitikDansk Folkeparti frygter, at Danmark politisk forpligter sig til at sikre mere lovlig migration fra Afrika, og at erklæringen dermed får indflydelse på dansk udlændingepolitik.
I videoen understreger Løkke, at aftalen ikke kommer til at ændre på udlændingepolitikken.
- Vi har friheden til at føre den politik, vi gør, på samme måde efter på mandag, som vi gør i dag, siger han.
Aftalen er ikke juridiske forpligtende, tilføjer han.
Men derfor vil den alligevel være et stærkt kort, når danske ministre skal overbevise andre lande om at tage imod borgere, som er rejst til Danmark "uden invitation", mener statsministeren.
Danmark ønsker præciseringDanmark vil medbringe en stemmeforklaring, når pagten formelt vedtages i FN i New York 18.
december.
Den skal gøre opmærksom på, at Danmark ønsker én præcisering:- Det er vigtigt, at der skal skelnes mellem lovlige migranter – folk, der er blevet inviteret til et land – og ulovlige migranter – folk, der ikke har noget at gøre, siger Lars Løkke Rasmussen.
- Den sondring er der i erklæringen, men den kunne godt være udtrykt klarere.
Derudover mener Løkke generelt, at det er vigtigt, at Danmark støtter internationalt samarbejde, fordi migration er et globalt problem.
- Bundlinjen på det her er for mig: Skal vi bare vende ryggen til resten af verden, når vi ikke kan få det 100 procent præcist, som vi vil have det, siger han.
- Eller skal vi engagere os?
Løkke slutter videoen af med at love, at han vil gå flere af kommentarerne igennem i løbet af aftenen.
/ritzau/FacebookTwitterKopier linkEmner:Lars Løkke Rasmussen (politiker)|Venstre|Forenede Nationer|Udlændingepolitik|Afrika




https://www.dr.dk/sporten/oevrig/video-astralis-stryger-i-finalen-i-odense

Øvrig sportVIDEO Astralis stryger i finalen i OdenseDet danske Counter-Strike-hold Astralis spillede sig lørdag eftermiddag i finalen ved ESL Pro League i Odense.
Astralis var suveræne i semifinale, da de vandt over mousesports 2-0.
Af Rasmus Askman08.
dec.
2018 kl.
18.
15Bemærk: artiklen er mere end 30 dage gammelLæs opI en propfyldt arena i Odense spillede Astralis sig lørdag i finalen ved ESL Pro League-sæsonfinalen.
De danske hjemmebanefavoritter cementerede deres status som verdens bedste Counter-Strike-hold og gjorde kort proces i sejren på 2-0 over mousesports.
Holdene dystede på banerne Mirage og Inferno, som danskerne vandt henholdsvis 16-12 og 16-5.
Astralis kan med en sejr i finalen fuldende den første Intel Grand Slam nogensinde.
Som gevinst får holdet en bonus på én million dollar udover førstepræmien på 250.
000 dollar.
Læs også:Astralis kan skrive historie i Odense: Har muligheden for at tjene godt otte millionerI finalen venter enten brasilianske MIBR eller nordamerikanske Liquid, der spiller semifinale lørdag aften.
Du kan se Astralis i finalen på søndag fra kl.
15:45 på DR3.
FacebookTwitterKopier linkEmner:Astralis Esport|DR3|Odense|eSport|Mousesports




https://www.dr.dk/nyheder/udland/trump-bekraefter-valg-af-haerchef-som-militaer-radgiver

UdlandTrump bekræfter valg af hærchef som militær rådgiverUSA's hærchef forfremmes til stabschef for alle væbnede styrker, hvis Senatet godkender ham.
Mark Milley, der her ses ved et pressemøde i juli, er blevet nomineret af Donald Trump til den næste stabschef for USA's væbnede styrker.
08.
dec.
2018 kl.
16.
37Bemærk: artiklen er mere end 30 dage gammelLæs opStabschefen for USA's hær, Mark Milley, skal ifølge præsident Donald Trump forfremmes til stabschef for alle USA's væbnede styrker.
Det skriver præsidenten på Twitter.
Fredag erfarede nyhedsbureauet AP, at det bliver Mark Milley, der skal tage over, når den nuværende stabschef for hele det amerikanske militær, Joseph Dunford, træder tilbage.
Det bekræfter Trump lørdag.
- Jeg er glad for at annoncere, at den firestjernede general Mark Milley bliver stabschef for de væbnede styrker, skriver Trump på Twitter.
Den øverste ledelse af USA's væbnede styrker består af en stabschef fra hver af landets seks værn.
De seks stabschefer ledes af en fælles stabschef for hele landets væbnede styrker.
Det er den post, som Milley forfremmes til.
Det kræver dog, at han godkendes af et flertal i Senatet.
AP beskriver Milley som en karismatisk og udadvendt leder.
Han er også kendt for at tale lige ud af posen, når han er til høringer i Kongressen.
Sidste år kaldte han det "pligtforsømmelse" fra Kongressens side, da den havde problemer med at få vedtaget en finansiering af de væbnede styrker.
Han har også erklæret, at han mener, at kvinder bør indtræde i værnepligt på lige fod med mænd.
/ritzau/FacebookTwitterKopier linkEmner:Donald Trump (politiker)|Twitter|USA|Militær|Hære




https://www.dr.dk/sporten/fodbold/superliga/hobro-og-soenderjyske-deler-i-vaadt-opgoer

SuperligaHobro og Sønderjyske deler i vådt opgørFlere store friløbere og chancer var ikke nok til at få mål på tavlen, da Hobro tog imod Sønderjyske lørdag.
08.
dec.
2018 kl.
18.
06 | opdateret 08.
dec.
2018 kl.
18.
46Bemærk: artiklen er mere end 30 dage gammelLæs opLørdag spillede Hobro en målløs kamp mod gæsterne fra Sønderjyske i Superligaen.
Det betyder, at det nordjyske bundhold indtil videre lukker hullet til de øvrige bundhold, men stadig ligger sidst med 16 point, mens Sønderjyske på ottendepladsen har 22 point.
Opgøret bar bræg af en våd grønsvær med svære forhold, hvor begge hold alligevel formåede at tilsnige sig store chancer.
Især hurtige omstillinger igennem to forholdsvis højtstående forsvarskæder skabte de mest spændingsfyldte momenter i kampen.
Læs også:VIDEO Randers tager stort spring i tabellen med sejr i lokalopgørFra første fløjt tog gæsterne fra Sønderjyske grebet om kampen.
Hobro-målmand Jesper Rask kom i aktion få sekunder inde i opgøret, hvor han slog Marcel Rømers forsøg ud til hjørnespark.
Få minutter senere fik superligadebutanten Peter Buch Christiansen så en stor chance på en friløber for Sønderjyske.
Men angriberen lykkedes ikke med forsøget.
Peter Buch Christiansen fik igen en friløber efter 23 minutters spil, men Hobro-forsvaret kæmpede sig tilbage og afværgede.
Kort efter fik Hobros Emmanuel Sabbi så en friløber, som den amerikanske offensivspiller skød direkte på målmand Sebastian Mielitz.
I anden halvleg kom Hobro bedre ind i kampen og tilkæmpede sig flere store chancer.
Læs også:VIDEO FCN vinder ude for første gang i 9 månederDen hidtil største faldt efter en times spil, hvor Vito Hammershøy-Mistrati stod for et frispark.
Herfra fandt han Emmanuel Sabbi i feltet, men igen skød han direkte på Sønderjyske-målmanden.
Med otte minutter tilbage af kampen blafrede netmaskerne så i Hobros ende.
Jesper Rask fik ikke kontrol over Søren Frederiksens skudforsøg fra kanten, og Mart Lieder kunne nemt putte bolden i mål.
Men der blev prompte fløjtet for korrekt offside på den hollandske angriber.
/ritzau/FacebookTwitterKopier linkEmner:Emmanuel Sabbi (fodboldspiller)|Hobro|SønderjyskE|Fodbold|Jylland




https://www.dr.dk/sporten/fodbold/tyskland/delaney-paa-tavlen-i-dortmunds-derbysejr

TysklandDelaney på tavlen i Dortmunds derbysejrDanske Thomas Delaney scorede til 1-0, da Dortmund lørdag vandt med 2-1 over Schalke 04 i Bundesligaen.
Thomas Delaney scorede kampen første mål, da Dortmund slog Schalke med 2-1.
08.
dec.
2018 kl.
17.
32 | opdateret 08.
dec.
2018 kl.
17.
46Bemærk: artiklen er mere end 30 dage gammelLæs opThomas Delaney scorede sit første mål for Dortmund, da holdet lørdag vandt 2-1 på udebane over lokalrivalerne fra Schalke 04.
Sejren var Dortmunds femte i træk i den tyske liga, og Delaney, Jacob Bruun Larsen og co.
vedligeholder dermed den solide føring i toppen af tabellen, der efter lørdagens resultater er på hele ni point.
Med sejren er Dortmund stadig ubesejret efter 14 kampe i den bedste tyske række.
Læs også:Thomas Delaney topper Bundesligaen: 'Det havde jeg ikke regnet med'Begge Dortmund-danskere startede på banen i lørdagens kamp.
Jacob Bruun Larsen blev skiftet ud efter 64 minutter, mens Thomas Delaney spillede alle 90 minutter.
Der var kun gået syv minutter, da Delaney efter et godt timet løb satte hovedet på et frispark fra Marco Reus og sendte bolden i mål, i hvad der endte med at blive første halvlegs eneste scoring.
Anden halvleg startede med et øget pres fra hjemmeholdet.
Efter et lille kvarter var der afkast, da dommer Daniel Siebert efter at have kigget en nedlæggelse af Amine Harit i feltet igennem med VAR-systemet tildelte Schalke et straffespark.
Det sendte Daniel Caliguri sikkert i kassen, og så stod der 1-1.
Nederlag til YussufMen ligheden på måltavlen holdt kun et lille kvarter.
Så modtog Dortmunds unge, engelske komet Jadon Sancho bolden på kanten af feltet.
To træk senere lå den i nettet bag Schalke-målmand Ralf Fahrmann efter en flad afslutning fra den kun 18 år gamle kantspiller.
I kampens afslutning var det tættere på at blive 3-1 end 2-2, men Sanchos mål forblev kampens sidste.
Læs også:Danske Delaney nyder livet i Dortmund: 'Stor oplevelse at spille foran 80.
000'Udeholdet kunne derfor gå fra banen som vinder og tage den kun lidt over 30 kilometer lange tur hjem til Dortmund med tre point i bagagen.
Bayern München vandt også lørdag, da sydtyskerne slog Nürnberg 3-0.
Robert Lewandowski gjorde det til både 1-0 og 2-0 i første halvleg, inden Franck Ribery kort inde i anden halvleg scorede kampens sidste mål.
RB Leipzig - med Yussuf Poulsen i startopstillingen - led sæsonens tredje nederlag i Bundesligaen, da holdet lørdag tabte med 0-3 til Freiburg.
/ritzau/FacebookTwitterKopier linkEmner:Jacob Bruun Larsen (fodboldspiller)|Marco Reus (fodboldspiller)|Tyskland|FC Schalke 04|Fodbold




https://www.dr.dk/sporten/oevrig/video-suveraene-makarainen-viser-klassen-i-slovenien

Øvrig sportVIDEO Suveræne Makarainen viser klassen i SlovenienSelvom kampen om de sekundære placeringer var meget tæt, så var Kaisa Makarainen meget suveræn på førstepladsen.
Af Frederik Palle08.
dec.
2018 kl.
16.
05Bemærk: artiklen er mere end 30 dage gammelLæs opKvindernes skiskydning er ofte markant mere lige end herrernes, men det sker bare nogle gange, at finske Kaisa Makarainen viser, hvor god hun egentlig kan være.
Det gjorde hun lørdag eftermiddag i Slovenien.
Finnen skød ikke blot fejlfrit, men hun var også virkelig hurtig i sporet på den 7,5 kilometer lange sprintdistance, og det var kun en flyvende Dorothea Wierer, der var i nærheden af Makarainen.
Læs også:Overlegen nordmand vinder World Cup-sprint - fransk favorit fejler fæltItalienske Wierer havde nemlig en eminent skydning på virkelig kort tid, så hun var kun godt 14 sekunder efter Makarainen i mål.
Franske Justine Briasaz kom ind på en tredjeplads 42 sekunder efter den finske vinder.
Læs også:Skiskydning: Norsk leder stopper efter bestikkelsesanklagerSøndag kan du se både kvindernes og mændenes jagtstart direkte på DR1.
Mændenes bliver sendt klokken 11.
40, mens kvindernes er klokken 14.
40.
FacebookTwitterKopier link




https://www.dr.dk/nyheder/udland/de-gule-veste-spreder-sig-til-belgien-og-holland

Demonstrationer i FrankrigSe temaUdlandDe Gule Veste spreder sig til Belgien og HollandI flere andre lande lader demonstranter sig inspirere af den franske protestbevægelsen 'De Gule Veste'.
En kvinde løber forbi de demonstranter, der lørdag gik på gaden i Rotterdam iført gule veste.
08.
dec.
2018 kl.
17.
28 | opdateret 08.
dec.
2018 kl.
18.
30Bemærk: artiklen er mere end 30 dage gammelLæs opFlere hundrede demonstranter er ifølge en talskvinde for politiet i Bruxelles blevet anholdt i protester inspireret af 'De Gule Veste' i Frankrig.
Det oplyser talskvinden Ilse van de Keere til nyhedsbureauet AFP.
Protestbevægelsen 'De Gule Veste' har sit udspring i Frankrig.
Her er der uro i Paris, hvor optagelser fra AFP viser butikker, der bliver plyndret, og politi, som bruger vandkanoner og tåregas.
I Bruxelles brugte betjente lørdag peberspray og kom i klammeri med demonstranter, da en gruppe forsøgte at bryde gennem en barrikade rundt om EU's institutioner i byen.
Protesterne lørdag startede et andet sted i byen og bevægede sig mod den del af byen, hvor EU's institutioner ligger.
Det forstyrrede tog- og biltrafik i byen på en stor dag for julehandel på sin vej.
Politiet i Bruxelles har mobiliseret hundredvis af betjente, efter demonstranter fra "De Gule Veste" i landet har været involveret i sammenstød med politiet og sat ild til to politibiler i de seneste uger.
Også i Holland har "De Gule Veste" inspireret folk til at gå på gaden lørdag.
Utilfredshed overafstand mellem politikere og vælgereI Rotterdam gik et par hundrede demonstranter lørdag gennem byen i de synlige veste.
Her foregik demonstrationerne fredeligt med sang og uddeling af blomster.
En af dem, der gik med, var 67-årige Ieneke Lambermont.
- Vores børn arbejder hårdt, men de skal betale skat alle mulige steder.
Man kan ikke betale for boliger mere.
Det går ikke godt i Holland, siger hun.
- Det sikkerhedsnetværk af velfærd, der var, da vi voksede, er væk.
- Regeringen sidder ikke på sine poster for folkets skyld.
De er der for at beskytte deres egne interesser.
Hverken i Belgien eller Holland har der været forslag om en stigning i afgifter på blandt andet brændstof.
Det var ellers katalysatoren for bevægelsen "De Gule Veste" i Frankrig, hvor bevægelsen udspringer.
I stedet er bevægelsen i de to lande tilsyneladende utilfreds med en voksende afstand mellem politikere og vælgere.
/ritzau/APFacebookTwitterKopier linkEmner:EU|Holland|Frankrig|Kriminalitet|Politi




https://www.dr.dk/nyheder/vejret/soendag-giver-faerre-byger-og-lidt-mere-sol

VejretSøndag giver færre byger og lidt mere solOg så bliver det en smule køligere.
Solopgang ved Aalbæk havn lørdag morgen , inden bygerne for alvor satte ind.
I de næste to uger vil solopgangen fortsat bliver lidt senere hver dag.
Af Mikael Jarnvig08.
dec.
2018 kl.
14.
21 | opdateret 08.
dec.
2018 kl.
15.
02Bemærk: artiklen er mere end 30 dage gammelLæs opFor mange har fredag og lørdag været et par mørke, våde og og blæsende dage.
Ikke meget julestemning og bjældeklang over den slags vejr.
Men nu lysner det lidt, dog stadig uden bjældeklang.
SolDer bliver betydelig større huller til solen at kigge igennem søndag i forhold til lørdag.
Ikke at det bliver skyfrit, men mere ligelig fordeling af sol og skyer.
Det man i årevis har kaldt vekslende skydække.
Meteorologer siger det stadig.
BygerDer kommer også regnbyger søndag, men de falder betydelig mere spredt og der kommer ikke nær så mange som lørdag.
I løbet af eftermiddags- og aftentimerne vil en opklaring brede sig ned over landet fra nordvest.
Vind og temperaturerVinden bliver fortsat markant, det vil sige frisk til hård fra vestlige retninger, men ved Jyllands vestkyst bliver det kuling, op til 20 m/s fra nordvest.
Den kraftige vind vil mindske temperaturudsvingene, så vi kommer til at ligge mellem 3 og 7 grader hele døgnet.
Søndag aften kan vi nogle steder komme lidt længere ned og det kan betyde risiko for glatte veje.
FacebookTwitterKopier linkEmner:Vejret|Jylland




https://www.dr.dk/mitliv/kan-du-nemt-sige-farvel-eller-er-du-afhaengig-hvilke-sociale-medier-ville-du-droppe-foerst

FacebookTwitterKopier link




https://www.dr.dk/nyheder/indland/gronlandsk-erhvervsmand-er-omkommet-i-havnen-i-aalborg

IndlandGrønlandsk erhvervsmand er omkommet i havnen i AalborgAnders Jonas Brøns, der er stifter og medejer af Polar Seafood, blev fredag fundet livløs i havnen i Aalborg.
08.
dec.
2018 kl.
16.
25Bemærk: artiklen er mere end 30 dage gammelLæs opGrønlands største privatejede koncern, Polar Seafood A/S, er ramt af en tragedie, skriver det grønlandske medie Sermitsiaq.
Det er Anders Jonas Brøns, stifter og medejer af virksomheden, der fredag omkom ved det, der formodes at være en ulykke.
68-årige Anders Jonas Brøns blev fredag fundet livløs i havnen i Aalborg ud for et restaurantskib på Vestre Havnepromenade.
Selv om der blev ydet førstehjælp, stod hans liv ikke til at redde, skriver avisen.
Der er intet, der tyder på, at en forbrydelse har fundet sted.
På listen over Danmarks rigesteI september 2016 kom Anders Jonas Brøns ind som nummer 79 på Berlingskes opgørelse over Danmarks rigeste.
- Vi har været både dygtige - men også heldige - og fået ansat nogle gode folk på vores kontorer i Grønland og Danmark.
Og så har vi koncentreret os om forretning i fisk, sagde Anders Jonas Brøns dengang til business.
dk.
Anders Jonas Brøns stammer fra bygden Arsuk i Sydgrønland, hvor forældrene drev en købmandsbutik.
Sammen med Hans Pavia Egede skabte han i 1984 Polar Seafood.
Hans Pavia Egede trådte senere ud af virksomheden og parløbet har siden været delt med Jens Salling, der købte sig ind i selskabet.
Polar Seafood ejer adskillige fiskefabrikker, fabrikstrawlere og fiskeskibe og har en milliardstor omsætning og eksport.
/ritzau/FacebookTwitterKopier linkEmner:Aalborg|Grønland|Erhverv|Fiskeindustri




https://www.dr.dk/nyheder/regionale/syd/ny-mand-ny-opholdstilladelse-efter-ni-aar-i-danmark-maatte-ana-tilbage-soege

Syd- og SønderjyllandNy mand, ny opholdstilladelse: Efter ni år i Danmark måtte Ana tilbage for at søge igenEfter ni år i Danmark måtte dansktalende og selvforsørgende 35-årige Ana Siason forlade sin danske kæreste og læreplads for at få ny opholdstilladelse.
© (c) DRAf Louise Mandrup (interview) og Susanne Kristine Terman Pedersen08.
dec.
2018 kl.
15.
30Læs opDe seneste to år har filippinske Ana Siason og kæresten Stefan Kirkegaards liv i Esbjerg været sat på pause.
I mere end et år har Ana Siason boet i sit hjemland Filippinerne, mens hun har ventet på en ny opholdstilladelse i Danmark.
OpholdtilladelseFor at få opholdstilladelse via familiesammenføring skal den ægtefælle, man vil sammenføres med, kunne tale dansk på et vis niveau.
Derudover skal ansøgeren opfylde mindst tre af følgende krav:Den herboende ægtefælle har arbejdet i Danmark i mindst 5 årDen herboende ægtefælle har en uddannelse på mindst 6 år – ud af disse 6 år skal mindst 1 år være udover folkeskolenAnsøger har enten danskkundskaber eller engelskkundskaber på et vist niveauAnsøger har arbejdet i mindst 3 af de seneste 5 årAnsøger har en uddannelse af mindst 1 års varighedDet koster 6.
700 kr.
at aflevere en ansøgning om familiesammenføring.
Kilde: UdlændingestyrelsenEfter ni år i Danmark ville myndighederne i 2016 ikke forlænge hendes opholdstilladelse på grund af en fejl i hendes ansøgning.
Ana Siason var i lære som konditor, inden hun måtte forlade Danmark.
Hun mangler stadig den sidste del af sin uddannelse, men nu kommer drømmen om sin egen forretning i første række.
 DR)Det betød, at hun sidste år måtte droppe ud af sin uddannelse som konditor og glemme drømmen om sin egen forretning for at rejse til sit hjemland Filippinerne, hvor hun påny skulle søge om familiesammenføring.
- Selvfølgelig er jeg trist.
Jeg ved godt, at regler er regler, og det skal man respektere.
Jeg forstår bare ikke, hvorfor man ikke lader mig blive.
Jeg er ikke kriminel, og jeg forsørger mig selv, sagde hun lige inden hun forlod Danmark sidste år.
Uddanner sig til konditorAna Siason kom til Danmark i 2009 som au-pair.
Hun er ved at uddanne sig til konditor, taler flydende dansk, er gift med en dansker og har aldrig modtaget offentlig forsørgelse.
Men en skilsmisse fra sin første danske mand i 2015 gjorde, at hun i 2017 ikke kunne forlænge den opholdstilladelse, hun havde.
Afslag blev fulgt af klage, og klage blev fulgt af afslag.
Udlændingenævnet holdt fast i deres afgørelse og ville ikke forholde sig til, at Ana Siason opfyldte andre adgangsgivende krav.
Fra 23.
marts 2017 opholdt Ana Siason sig illegalt i Danmark.
Eneste mulighed var på ny at søge om familiesammenføring med sin nye mand – og det skulle foregå fra hendes hjemland.
Kampen var lang og sejEfter mere end et år på Filippinerne er hendes ansøgning nu behandlet, og hun har nu fået en ny toårig opholdstilladelse i Danmark og er vendt hjem til Esbjerg.
- Det føles som om, jeg har vundet i Lotto.
Det, jeg ønsker allermest, er at være i Danmark uden problemer.
Det har været en stor kamp at få lov til, siger Anna Siason.
- Jeg er en person, der ikke giver op.
Hvis der er noget jeg vil, så kæmper jeg for det, så længe jeg kan.
Ana Siason håber, at hendes nye forretning bliver så stor en succes, at hun med tiden kan få en ansat i sin kagebutik.
 DR)Men kampen har været svær, og det kræver vilje og stædighed at få lov at være i Danmark, fortæller hun.
- Det er hårdt at kæmpe for at blive i Danmark.
Regler er ikke nemme.
Hvis man vil være i Danmark, skal man bevise, at man er villig til at gøre noget.
Man skal lære dansk, bruge sproget og arbejde.
Det har jeg gjort.
Åbner nu egen forretningHun mangler stadig den sidste del af sin uddannelse som konditor.
Men planen har, siden hun gik i lære, været at åbne sin egen butik med kager.
Men efter mere næsten to år blev revet ud af hendes kalender, vil hun ikke vente længere og forbereder sig nu på at blive selvstændig.
- Det er en stor drøm at have mit eget, og jeg har brugt så mange penge på ansøgningsgebyr, bankgaranti og rejser frem og tilbage mellem Filippinerne og Danmark.
Nu skal jeg bare tjene penge, siger hun.
Ana Siason skal om to år søge om at forlænge sin opholdstilladelse i Danmark, men hun håber, at hun med tiden kan få permanent opholdstilladelse.
FacebookTwitterKopier linkEmner:Filippinerne|Udlændingepolitik|Uddannelse|Esbjerg|Parforhold




https://www.dr.dk/nyheder/udland/demonstrant-i-paris-tingene-vil-eksplodere-i-aften

Demonstrationer i FrankrigSe temaUdlandDemonstrant i Paris: “Tingene vil eksplodere i aften”Tusindvis af aktivister kæmper mod politiet i Paris.
Mindst 30 personer er blevet såret, og over 500 anholdt.
De voldelige demonstrationer fortsætter i Paris på trods af, at politiet er massivt tilstede.
Af Lars Lindevall08.
dec.
2018 kl.
16.
39Bemærk: artiklen er mere end 30 dage gammelLæs opUdstyret med baseball-bat, brosten og gasmasker kæmper tusindvis af demonstranter lige nu mod politiet i Frankrigs hovedstad.
På trods af et talstærkt politi, der forsøger at holde situationen under kontrol - blandt andet ved at affyre tåregas og vandkanoner - er der fortsat hårde sammenstød i det centrale Paris.
Flere steder er biler, affalds-containere og vindues-skodder sat i brand.
- Vi har været i knæ, og de skød tåregas på os.
Tingene vil eksplodere i aften, kan jeg godt fortælle dig, siger en af demonstranterne, 21-årige Yanis Areg, ifølge Reuters.
Mindst 500 personer er indtil videre blevet anholdt, og flere end 30 personer er blevet såret under urolighederne.
I alt har over 30.
000 demonstranter været på gaden i Frankrig i løbet af dagen.
Protesterne, der er startet af ‘De Gule Vestes Bevægelse’, opstod som følge af forhøjede afgifter på benzin og diesel, som præsident Emmanuel Macron indførte.
Den franske regering har siden afblæst de nye afgifter, men det har bestemt ikke stoppet aktivisternes kamp, der har udviklet sig til at handle om den generelle økonomiske situation i Frankrig.
Demonstranterne mener, at politiske reformer, som Macron står bag, er skyld i reallønsnedgang, faldende købekraft og økonomisk ulighed.
Ifølge DR’s korrespondent Stéphanie Surruge vil franskmændene have flere indrømmelser, og derfor fortsætter demonstrationerne nu.
- Folkene bag 'De Gule Veste' har aldrig kun haft et enkelt krav.
For dem handler det om købekraft.
De vil simpelthen have flere penge mellem hænderne, siger hun.
Mindst 500 personer er blevet anholdt under lørdagens demonstrationer i Paris.
Læs også:Forsker om 'De Gule Veste': Et sammenrend af ekstremerFrankrigs premierminister, Edouard Philippe, har forsøgt at opfordre demonstranterne til at stoppe volden.
- Vi vil gøre alt, hvad vi kan, så det kan blive en dag uden vold.
Så den dialog, vi startede i denne uge, kan fortsætte under de bedst mulige omstændigheder, sagde han på fransk TV.
Et anarkistisk fænomenDR.
dk har tidligere talt med Jørn Boisen, der er forsker i fransk samfund og historie på Københavns Universitet.
Han forklarer, at De Gule Veste er “et forholdsvist anarkistisk og nyt fænomen, der er vokset udenom de gængse kanaler”.
- Det er nok mest folk fra det ekstreme højre, der forsøger at tage kontrol over bevægelsen, og de er der sammen med folk fra det ekstreme venstre, så det er et sammenrend af ekstremer, med en fælles interesse i at angribe centrum.
Men der er ingen af dem, der rigtig har nogen legitimitet, så der er ikke nogen til at indgå aftaler, og selv hvis der bliver indgået aftaler med dem, er det ikke sikkert, at alle vil føle sig forpligtet til at overholde dem, forklarer Jørn Boisen.
14 særligt bevogtede zoner i Paris har lukket ned hele weekenden.
Derudover er også Eiffeltårnet lukket for offentligheden, og Paris føles i øjeblikket som en spøgelseshovedstad, fortæller Stéphanie Surrugue.
- 30 metrostationer er lukket, stormagasinerne er lukket her midt i julesalget, Louvre-museet er lukket, og julemarkederne er lukket.
Det hele handler om at forsøge at beskytte byen mod den voldsbølge, som vi så her i sidste weekend, siger hun.
De voldelige demonstrationer har særligt foregået i gaderne omkring Triumfbuen i det centrale Paris.
FacebookTwitterKopier linkEmner:Emmanuel Macron (politiker)|Paris|Stéphanie Surrugue (journalist)|Louvre|Demonstrationer




https://www.dr.dk/sporten/fodbold/superliga/minut-minut-vaad-nullert-i-hobro






https://www.dr.dk/nyheder/kultur/film/foer-kanye-og-drake-netflix-hylder-genierne-der-startede-det-hele

BingeSe temaFilm og serierFør Kanye og Drake: Netflix hylder genierne, der startede det heleDRs serieekspert anbefaler de 3 største wow-oplevelser fra Netflix-serien 'Hip-Hop Evolution'.
Wu?
Tang Clan performs during the Rock The Bells music fest at the Hyundai Pavilion in Devore, Saturday, August 11, 2007.
(Photo by Gina Ferazzi/Los Angeles Times via Getty Images) Af Frederik Dirks Gottlieb08.
dec.
2018 kl.
16.
29Bemærk: artiklen er mere end 30 dage gammelLæs opHiphop har haft alting imod sig, men alligevel er den gået hen og blevet den mest dominerende genre i verden.
For en hiphopnørd som mig, er der meget guld at finde på Netflix.
Man glemmer næsten, at de brugte svimlende mængder af penge på en af alle tiders dyreste serier, 'The Get Down', hvor Baz Luhrmann på kluntet manér fortalte amerikansk hiphops historie på alt andet end troværdig vis.
Det har Netflix nu mere end rådet bod på med adskillige tilbundsgående hiphop-dokumentarserier.
Det bedste sted at starte er uden tvivl 'Hip-Hop Evolution', der er tilbage med fire spritnye afsnit, og som med udgangspunkt i hiphoppens startsted Bronx i New York tager dig med på en oplysende rejse gennem hiphoppens fascinerende historie.
Længe før nutidens største stjerner som Kanye West og Drake satte dagsordenen.
Har du ikke tid til at se begge sæsoner af 'Hip-Hop Evolution', så anbefaler jeg her de tre vigtigste afsnit, der på underholdende vis minder os om, at hiphop er mere end bare en musikgenre, det er en af de vigtigste ungdomskulturer de seneste 40 år.
1Sæson 1, episode 1: The Foundation – om hiphoppens fødsel(© Netflix)Hvis du ligesom mig elsker hiphop, så ved du muligvis, at hiphoppen blev født i 1970’ernes Bronx i New York, hvor DJ’s begyndte at holde fester og spille ukendte funk- og soul-plader med et twist.
Det var DJ Kool Herc som stod bag, hvad der i dag er enighed om, var den første ’hiphop-fest’ nogensinde.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Her isolerede han, via to pladeafspillere, visse dele af vinylpladernes bas- og trommerytmer så de blev forlænget, og skabte fundamentet for hiphop-musikken: The break.
Et tungt, dansevenligt og komplet nyskabende trommemønster, der gav dem, der dansede til det, titlen ’breakdancers’.
Senere kom den ikoniske DJ Grandmaster Flash til, og som den første vovede han at røre ved selve vinylpladen for at få den absolutte kontrol over skivens lyde.
Grandmaster Flash frygtede først, at folk ville hade ham, da det at røre ved midten af vinylpladerne, var så godt som forbudt.
Folk kom dog hurtigt til at sætte pris på denne nye måde at afspille plader på, hvor man med uhyggelig præcision kan mixe og genskabe musikken på en helt ny måde.
Det kan lyde en smule tørt, specielt hvis man mest er til nutidens kunstnere som Drake og Migos, men det er slående, hvor nyskabende og friske de pulserende beats fra 1970’ernes DJ-scene stadig lyder den dag i dag.
Så på med Adidas-sættet, skru op for højtalerne og pas på, at du ikke brækker noget, for det her afsnit af 'Hip-Hop Evolution' får dig ikke bare til at værdsætte hiphop-historie, det giver dig en falsk tro på, at det aldrig er for sent at lære breakdance.
2Sæson 2, episode 4: New York State of Mind – om østkystens storhedstid(© Netflix)I slutningen af 80’erne og i starten af 90’erne var hiphoppens fødeby New York for længst blevet overhalet indenom af vestkystens kæmpesucces med gangsterrappere som NWA.
Men det skulle vise sig, at New York stadig havde noget at bevise, og på ingen måde var klar til at give staffetten videre til vestkysten.
Hvis man ligesom mig er vokset op i halvfemserne, så er det her afsnit nogle af bedste tv-minutter, man kan ønske sig.
Vi starter i Queens i New York, hvor en ung rapper kaldet Nasty Nas får hele musikbranchen til at ryste i bukserne, da han i 1994 udgiver den ubestridte hiphop-klassiker, albummet 'Illmatic', og på ny sætter baren for hvor lyrisk og autentisk, rapmusikken kan lyde.
På den oversete New York-bydel Staten Island sidder ikke mindre end ni rappere, sideløbende med Nas, klar til at komme med et komplet anderledes bud på hvordan, New York-rap kunne lyde.
Der var kungfu-film-samples, hårde beats der lyder ligeså rustne, som det udstyr de er lavet på, og lyrisk indhold mindst lige så råt som det den amerikanske vestkyst, ellers var kendt for.
Det er selvfølgelig hiphop-kollektivet Wu-Tang Clan, og de var ikke nogen man skulle fucke med i 1993.
Sidst men ikke mindst er det afsnittet, der fortæller historien om en af de absolut mest populære rappere nogensinde, The Notorious B.
I.
G.
, fra bydelen Brooklyn.
En gigantisk, charmerende gadepusher, der med en dyb stemme og et voldsomt rytmisk flow definerede New York-rap i midten af halvfemserne.
Han hypnotiserede ikke kun fans af rapmusikken, han tog rappens kommercielle potentiale til hidtil usete højder.
3Sæson 1, episode 4: The Birth of Gangsta Rap(© hiphopevolution.
com)Den livsglade og farverige hiphop-kultur tog i slutfirserne en mørk drejning, da gangsterrappen blev introduceret.
Dog var det en uundgåelig drejning og en subgenre af rapmusikken, som rummer mere end, hvad øjet ser, og ikke mindst en fantastisk fængende lyd, som stadig finder resonans i nutidens rapmusik.
Los Angeles var kendt for at huse kendisser, der gjorde sig til i Hollywood.
Men byen havde en brutal side, der var styret af hustlere, gangstere og alfonser.
I hvert fald ifølge Ice-T, en af de første gangsterrappere der i midten af 80’erne, der var med til at fortælle om gadens kriminelle underverden.
Modsat New York-rappen var Ice-T’s stil tilbagelænet, overlegen og på det her tidspunkt komplet over stregen, når det kom til indholdet af teksterne.
Stilarten blev dog taget skridtet videre da den legendariske rapgruppe NWA bestående af blandt andet Dr.
Dre og Ice Cube bragede ind på scenen og kommercialiserede den provokerende stilart kendt som gangsterrap.
Specielt Ice Cubes aggressive, aktivistiske tekster på hitsinglerne 'Straight Outta Compton' og 'Fuck tha Police' viste, at gangsterrappens budskaber handlede om mere end kriminalitet, det var et regulært oprør mod et diskriminerende, hvidt USA.
Ice Cubes tekster var så potente, at politiet prøvede at lukke munden på NWA, - det lykkedes dog ikke og følgende tekster er stadig ufatteligt stærke:Fuck the police comin' straight from the underground / A young nigga got it bad 'cause I'm brown / And not the other color so police think /They have the authority to kill a minority /Fuck that shit, 'cause I ain't the one / For a punk motherfucker with a badge and a gun / To be beatin' on, and thrown in jail / We can go toe to toe in the middle of a cell /(Ice Cube på hitsinglen 'Fuck tha Police' fra 1988)For at lære om nutiden må man forstå fortiden.
'Hip-Hop Evolution' er en uhyre velfortalt og relevant gennemgang af hiphoppens udvikling, og man risikerer endda at blive klogere på både musikscenen og det politiske klima i USA anno 2018.
Både første og anden sæson af 'Hip-Hop Evolution' er tilgængelige på Netflix.
FacebookTwitterKopier linkEmner:Baz Luhrmann (filminstruktør)|Dr.
Dre (musiker)|New York|Pop og rock|Netflix




https://www.dr.dk/sporten/oevrig/ol-medaljehaab-saetter-studiet-paa-pause-fuldtid-paa-bmx-cyklen-goer-mig-meget-bedre

Øvrig sportOL-medaljehåb sætter studiet på pause: Fuldtid på BMX-cyklen gør mig meget bedreSimone Tetsche Christensen har taget et stort skridt i sin BMX-karriere ved nu at udøve sporten på fuldtid.
© ScanpixAf Frederik Palle08.
dec.
2018 kl.
14.
32 | opdateret 08.
dec.
2018 kl.
14.
32Læs opTrods en 2018-sæson, der måske ikke er gået helt efter planen, så fik Simone Tetsche Christensen for et par måneder siden bekræftet, at hun stadig hører til blandt verdenseliten i BMX.
Hun fik nemlig et lille telefonopkald, der skulle åbne en verden af muligheder for danskeren.
- Jeg blev kontaktet i sommer af træneren hernede i Aigle i Schweiz, forklarer Simone Tetsche Christensen.
Træneren er den tidligere BMX-verdensmester Liam Phillips.
Der ville høre danskeren, om hun havde lyst til at flytte derned for at træne fuldtid.
Efter en test på et par måneder var Simone Tetsche Christensen ikke i tvivl – muligheden var for god til at misse.
- Jeg kan mærke på min træning og udvikling, at det hele går nemmere, når man har 100 procent tid til træning og forberedelse.
Simone Tetsche Christensen-Det er første gang, at jeg prøver at være fuldtidsudøver.
Så det er også rigtig spændende.
Det føles rigtig godt.
Jeg er ved at være vant til at være mere doven, og at man har tid til en hel masse ting.
Førhen skulle man lidt stresse sit liv, fordi man både skulle læse og træne, forklarer Simone Tetsche Christensen.
Læs også:Blandede følelser hos dansk EM-sølvvinder: 'Både glad og skuffet'Det har langt fra været dårligt fra danskeren i 2018, hvor det både blev til EM-sølv og en femteplads ved VM, men skader var med til at gøre sæsonen turbulent.
Derfor var muligheden for at dyrke sporten på fuldtid også meget fristende.
Midlertidigt farvel til studietDet betyder dog, at den danske topatlet har været nødsaget til at nedprioritere andre ting i sit liv.
- Først og fremmest savner jeg mine venner og familie rigtig meget, men derudover har jeg også valgt at sætte mit studie på pause.
Jeg skulle have startet på min kandidat i medicin, men jeg kunne ikke få det til at hænge sammen, fordi der er en masse klinik-timer.
Vi må vente og se, hvad der kommer til at ske med det, forklarer Simone Tetsche Christensen.
Bøgerne fra medicinstudiet er savnet en lille smule, men hun kan mærke, at der er en mærkbar fremgang på BMX-cyklen.
Læs også:VIDEO Tetsche tramper sølvet hjem i BMX-finale- Mit liv er meget nemmere nu, selvom jeg savner at læse.
Men jeg kan mærke på min træning og udvikling, at det hele går nemmere, når man har 100 procent tid til træning og forberedelse, forklarer Simone Tetsche Christensen.
- Jeg synes, at jeg er meget bedre kørende.
Jeg arbejder med en masse små detaljer, men det er også lige netop de detaljer, som skal være med til at lave nogle bedre resultater i den kommende sæson og frem mod OL.
Så jeg synes helt klart, at min kørsel bærer præg af den beslutning, jeg har taget, lyder det fra danskeren.
Som for så mange andre udøvere, så er tankerne rettet mod OL i Tokyo i 2020 for Simone Tetsche Christensen.
Hendes fremtid i træningscenteret i Aigle har først og fremmest en udløbsdato der.
Læge på fuldtidDet kan muligvis være hendes sidste skud i BMX-sporten, så det handler om at nyde det, så længe det varer.
- Når jeg engang skal være læge på et tidspunkt, så skal jeg også være det resten af livet.
BMX er der ikke resten af livet, så jeg tænker, at det er et godt tidspunkt til at give sporten alt, hvad jeg har, og så må vi se, hvad jeg kan komme hjem med fra Tokyo i 2020, forklarer Simone Tetsche Christensen.
- Det er ikke fordi, mine mål har ændret sig, efter jeg er flyttet herned, men jeg tror bare, at det er lidt mere realistisk at nå dem nu.
Simone Tetsche Christensen- Det kan også være, at jeg fortsætter efter OL, men lige nu vil jeg rigtig gerne nyde min karriere i BMX, lyder det fra hende.
Simone Tetsche Christensen føler, at noget af det, som virkelig hjælper meget i hendes udvikling, er, at hun nu træner sammen med nogle af verdens bedste BMX-ryttere til dagligt.
Det er med til at presse hende hver eneste dag i træningen, og det styrker derfor hendes tro på, at hun kan opnå de mål, som danskeren har sat for sig selv de kommende år.
Simone Tetsche Christensen vandt EM-sølv i august-måned i år.
- Jeg har en masse mål, som jeg gerne vil opnå i 2019 og i 2020.
Det er ikke fordi, mine mål har ændret sig, efter jeg er flyttet herned, men jeg tror bare, at det er lidt mere realistisk at nå dem nu, fordi der er nogle detaljer, som jeg tidligere ikke har haft fokus på, som jeg nu kan se, vil hjælpe mig rigtig meget.
Det giver lidt mere blod på tanden, siger Simone Tetsche Christensen.
- Jeg vil gerne lave medaljer til Danmark ved både EM og VM.
Generelt til World Cups vil jeg gerne lave podiepladser, men jeg kunne også godt tænke mig at stå øverst.
Efter en masse anden- og tredjepladser synes jeg, at det er ved at være tid til at prøve at vinde et stort løb.
Jeg skal selvfølgelig først lige kvalificere mig til OL, men jeg håber rigtig meget, at jeg kan hente en medalje i Tokyo 2020, lyder det fra den danske EM-sølvvinder.
Simone Tetsche Christensens store gennembrud kom i 2015, hvor hun også fik den eftertragtede pris ”Årets Fund”.
FacebookTwitterKopier linkEmner:Simone Tetsche Christensen (cykelrytter)|Facebook|Tokyo|De Olympiske Lege|Schweiz




https://www.dr.dk/nyheder/udland/kina-truer-canada-loeslad-huawei-chef-eller-maerk-konsekvenserne

HuaweiSe temaUdlandKina truer Canada: Løslad Huawei-chef eller mærk konsekvenserneKinas udenrigsministerium har indkaldt Canadas ambassadør for at protestere over anholdelsen.
Huaweis finansdirektør er anklaget for bedrageri i forbindelse med de amerikanske sanktioner mod Iran, og derfor tilbageholdes hun i Canada.
Af Simon Vincensen08.
dec.
2018 kl.
15.
09Bemærk: artiklen er mere end 30 dage gammelLæs opDet vil få konsekvenser for Canada, hvis ikke den anholdte Huawei-chef, Wanzhou Meng, løslades omgående.
Sådan lyder det nu fra Kinas udenrigsministerium ifølge nyhedsbureauet Reuters.
- Kina anmoder Canada om at løslade den tilbageholdte person omgående, ellers må Canada acceptere ansvaret for de seriøse konsekvenser som vil følge.
Huaweis finansdirektør, Wanzhou Meng, er anklaget for bedrageri i forbindelse med de amerikanske sanktioner mod Iran, og derfor tilbageholdes hun i Canada.
Hun blev anholdt 1.
december i Canada med henblik på udlevering til USA.
Læs også:Canada holder Huawei-chef i fængsel over weekendenAmbassadør indkaldtUdenrigsministeriet oplyser, at advarslen kommer fra Kinas viceudenrigsminister, Yucheng Le, der samtidig har indkaldt Canadas ambassadør i Beijing for at nedlægge protest over anholdelsen.
Kina mener ikke, at Meng har overtrådt love i Canada eller USA, og derfor kræver landet hende løsladt.
USA har undersøgt, hvorvidt Huawei Technologies Ltd.
har krænket USA's sanktioner mod Iran siden 2016.
Retssag i gårSvaret blev nej, da myndighederne i Canada i går skulle tage stilling til, om Meng kunne løslades mod kaution.
Læs også:Retsmøde indledt: Huaweis finansdirektør mistænkt for at omgå sanktioner mod IranIfølge anklagerne ville der nemlig være stor chance for, at Meng ville flygte, hvis hun blev løsladt.
Ifølge anklagerne har Meng bevidst holdt sig væk fra USA, siden hun blev klar over efterforskningen.
Anklagerne mener, at Meng har løjet over for amerikanske banker om et hemmeligt datterselskab, så selskabet kunne sælge udstyr til Iran - i strid med sanktionerne mod landet.
USA anklager hende således for at have deltaget i et komplot mod en række finansinstitutioner.
Sanktionsbruddene skal være sket mellem 2009 og 2014.
FacebookTwitterKopier linkEmner:Canada|Huawei|Kina|Udenrigspolitik|Udenrigsministeriet




https://www.dr.dk/nyheder/viden/teknologi/fra-e-cigaretter-til-rumdragter-batteriet-der-aendrede-verden






https://www.dr.dk/musik/dansk-metalband-synger-om-doed-og-had-det-er-bare-ord-men-vreden-er-aegte-nok

MusikdokSe temaMusikDansk metalband synger om død og had: Det er bare ord, men vreden er ægte nokDet danske metalband Baest får vrede og aggressioner ud gennem deres musik.
Vi har fulgt dem i 24 timer.
Af Christian Ellegaard08.
dec.
2018 kl.
13.
15Bemærk: artiklen er mere end 30 dage gammelLæs opDødsmetal.
.
.
Handler det ikke bare om had, død og ødelæggelse?
Svaret er oftest: Jo, det gør det.
Eller som forsanger Simon Olsen i det danske metalband Baest forklarer det:- Alle de der forbudte ting, som vi ikke vil kendes ved i vores hverdag, men som jo er en del af vores hverdag.
Bare fordi man synger om livets mørke sider, betyder det dog ikke, at man mener alt, hvad man synger.
Men følelserne, de er gode nok, forklarer han.
- Jeg kan skrive tekster, som jo i sidste ende bare er ord, men den energi og aggression, der ligger bag, den er meget oprigtig.
Vi brugte 24 timer i selskab med det danske metalband, der både bød på headbanging og fødselsdagssang.
Kom helt tæt på de danske metalhoveder i videoen øverst.
Herunder kan du høre nummeret 'Crosswhore' med Beast:BaestCrosswhoreFacebookTwitterKopier link




https://www.dr.dk/sporten/fodbold/skandalefinalen-bliver-afgjort-paa-banen-cas-afviser-boca-juniors-appel

FodboldSkandalefinalen bliver afgjort på banen: CAS afviser Boca Juniors' appelSøndag skal Copa Libertadores-finalen afgøres på banen.
CAS har afvist Bocas sag om at tildele klubben titlen.
Boca Juniors er ikke tilfredse med afgørelsen og appellerer derfor til CAS.
08.
dec.
2018 kl.
12.
25 | opdateret 08.
dec.
2018 kl.
14.
40Bemærk: artiklen er mere end 30 dage gammelLæs opDen skandaleramte Copa Libertadores-finale skal afgøres på banen og ikke på skrivebordet.
Den Internationale Sportsdomstol (CAS) bekræfter, at Boca Juniors fredag har åbnet en hastesag for at få River Plate diskvalificeret fra Copa Libertadores-finalen, så Boca Juniors ville vinde turneringen.
CAS har lørdag afvist Bocas hasteappel, og kampen skal derfor spilles som planlagt i Madrid søndag.
CAS oplyser dog også, at sportsdomstolen fortsat vil undersøge sagen.
Læs også:'Millionærerne' mod 'hestelortsamlerne': Hadet i verdens største rivalopgør stammer fra én bydelLørdag formiddag udtalte Bocas vicepræsident, at man ville rejse en sag hos CAS, men sportsdomstolen havde ikke på det tidspunkt bekræftet, at det allerede var sket.
Tidligere har Boca Juniors fået afvist en lignende appel hos Det Sydamerikanske Fodboldforbund (Conmebol).
Læs også:Argentinas præsident vil slå hårdt ned på hooligans efter udsat finaleConmebol valgte ikke at tildelte Boca Juniors sejren, men bestemte i stedet at flytte kampen til Madrid for at undgå yderligere fanuroligheder.
Efter at have spillet 2-2 på Boca Juniors' hjemmebane i den første finalekamp om det sydamerikanske klubmesterskab i fodbold, blev returkampen på River Plates hjemmebane 24.
november aflyst, da River-fans angreb Boca Juniors' bus og sårede flere spillere.
Læs også:Spillerbus angrebet inden Copa Libertadores-finale - flere spillere indlagtBoca Juniors har tidligere påpeget, at der bør være præcedens for en dom i Bocas favør med henvisning til klubbernes møde i samme turnerings ottendedelsfinale i 2015, som udviklede sig til en skandale.
Da River Plate-spillerne stod klar i spillertunnelen før anden halvleg, så en Boca Juniors-fan sit snit til at overdænge dem med en slags peberspray fremstillet efter egen opskrift.
Anden halvleg blev aldrig sat i gang, og Boca Juniors blev idømt et skrivebordsnederlag.
/ritzau/AFPFacebookTwitterKopier linkEmner:Boca Juniors|Den Internationale Sportsdomstol|Madrid|Fodbold|Argentina




https://www.dr.dk/nyheder/indland/overalt-i-verden-gaar-bekymrede-borgere-paa-gaden-politikerne-skal-have-en-serioes

IndlandOveralt i verden går bekymrede borgere på gaden: 'Politikerne skal have en seriøs klimaaftale i hus'Vores stemmer skal resonere i genklang som et wake-up call til mennesker og regeringer i alle lande, siger arrangør.
I sidste weekend markerede borgere i Bruxelles også deres bekymring for verdensklimaet.
Af Signe Mai Vilsbøll08.
dec.
2018 kl.
10.
04Bemærk: artiklen er mere end 30 dage gammelLæs opMens repræsentanter for alverdens regeringer forhandler om klimastrategier ved COP24-mødet i Katowice i Polen, samles bekymrede borgere i dag på gaden i mere end 150 byer for at råbe politikerne op.
De vil se handling.
- Det er ikke nok, at vi hver især handler.
Vi har brug for, at politikerne får en ambitiøs og seriøs klimaaftale i hus, siger Maja Holmegaard.
Hun er arrangør af dagens demonstration i København, der starter på Israels Plads i eftermiddag og foregår som del af den fælles internationale aktion 'Climate Alarm'.
I Aarhus, Odense og Aalborg er der også arrangeret demonstrationer.
Opråb med lys og klokkeMaja Holmegaard forklarer, at demonstranterne i København vil bruge ringeklokker og røde lygter på deres cykler til at få politikernes opmærksomhed.
- Vores stemmer skal resonere i genklang som et wake-up call til mennesker og regeringer i alle lande, siger hun, og fortæller, at demonstranterne i Sverige også har fået kirkeklokkerne til at ringe med.
- Vi håber, at vi kan vise, at det faktisk er et stort ønske i befolkningen, at der bliver taget hånd om klimaforandringerne.
Vi kan nemlig godt nå at gøre noget, hvis der bliver handlet nu, tilføjer Maja Holmegaard.
Højere udledning end nogensindeI en omfattende analyse, Global Carbon Budget 2018, der blev offentliggjort onsdag aften, konkluderer 76 forskere fra 15 lande, at den fornyede globale vækst driver CO2-udledningerne til faretruende højder.
Fra 2014 til 2016 så det ud som om, verden omsider havde knækket CO2-kurven med årlige vækstrater for udledningen omkring nul, men så begyndte stigningen i global CO2-vækst igen i 2017 med en vækstrate på 1,6 procent.
I den nye analyse spår forskerne en global CO2-vækst for 2018 på hele 2,7 procent fra den fossile energisektor og industrien, hvilket kommer som et alvorligt tilbageslag for den internationale klimaindsats.
Det er nemlig den største udledning i målingernes historie.
FacebookTwitterKopier linkEmner:København|Polen|Demonstrationer|Klimaændringer|Miljøpolitik




https://www.dr.dk/mitliv/kan-du-nemt-sige-farvel-eller-er-du-afhaengig-hvilke-sociale-medier-ville-du-droppe-foerst-0

FacebookTwitterKopier link




https://www.dr.dk/nyheder/udland/tusindvis-paa-gaderne-i-frankrig-politiet-affyrer-taaregas-mod-demonstranter

Demonstrationer i FrankrigSe temaUdlandTusindvis på gaderne i Frankrig: Politiet affyrer tåregas mod demonstranterPolitiet har fundet skimasker, hammere og petanquekugler under bilransagninger, fortæller DR's korrespondent i Frankrig.
De franske demonstranter føler sig overset af regeringen, lyder vurderingen fra DR's internationale korrespondent, Stephanie Surrugue.
Af Simon Vincensen og Kasper Duncan Gram (video)08.
dec.
2018 kl.
10.
53 | opdateret 08.
dec.
2018 kl.
14.
05Bemærk: artiklen er mere end 30 dage gammelLæs opDet franske politi har taget utraditionelle metoder i brug forud for weekendens planlagte demonstrationer.
Således har politiet ifølge franske BFM foretaget flere end 481 primært præventive anholdelser og 211 varetægtsfængslinger af personer, som menes at være en del af grupperinger, der mistænkes for at ville begå hærværk eller personvold.
Derudover har politiet fundet skimasker, hammere og petanquekugler under bilransagninger, fortæller DR's internationale korrespondent fra Paris, Stéphanie Surrugue.
- Mange demonstranter bliver kropsvisiteret.
Bærer man kasteskyts, bliver man tilbageholdt, og demonstranterne skal aflevere bl.
a.
masker og hjelme, for at kunne passere politiets kontroller.
- Frankrigs indenrigsminister opholder sig sammen med politiet hele dagen, for at kunne give afgørende ordrer.
Samtidig har man sørget for at spærre hovedstaden mere af, området omkring præsidentpalæet Elysée er nærmest lukket helt ned, siger hun.
Læs også:Frankrig skruer op for sikkerhed før demonstrationer: Pansrede køretøjer og 89.
000 sikkerhedsstyrkerDe Gule VesteDe Gule Veste har fået navn efter de veste, som aktivisterne bærer.
Det er den slags refleksveste, som alle trafikanter skal have i bilen, så de kan blive set i tilfælde af en ulykke.
Bevægelsen opstod på sociale medier i november.
Her blev der opfordret til masseblokader på grund af udbredt vrede over nye afgifter på benzin.
SpøgelseshovedstadIfølge Stéphanie Surrugue er 14 særligt bevogtede zoner i Paris lukket ned hele weekenden.
Læs også:Fransk politi lukker Eiffeltårnet af frygt for ny voldsbølgeDerudover er også Eiffeltårnet lukket for offentligheden, og Paris føles i øjeblikket som en spøgelseshovedstad, fortæller Stéphanie Surrugue.
- 30 metrostationer er lukket, stormagasinerne er lukket her midt i julesalget, Louvre-museet er lukket, og julemarkederne er lukket.
Det hele handler om at forsøge at beskytte byen mod den voldsbølge, som vi så her i sidste weekend, siger hun.
Ifølge Stéphanie Surrugue er Frankrigs hovedstad allerede her til morgen fyldt med demonstranter.
- Flere end 1.
000 har fundet frem til området omkring Triumfbuen, men der er hundredvis, hvis ikke tusindvis af demonstranter i gaderne rundt omkring.
Stemningen er overvejende rolig, men der har allerede været et par få sammenstød, hvor politiet har brugt tåregas, siger hun.
Fransk politi har lørdag formiddag anholdt flere end 340 personer ifølge franske medier.
 Demonstranterne er vrede over stigende afgifter og den førte politik, fortæller DR's internationale korrespondent, Stéphanie Surrugue.
 Flere demonstranter appellerer til, at den franske præsident, Emmanuel Macron, skal forlade sit job.
1 / 3Fransk politi har lørdag formiddag anholdt flere end 340 personer ifølge franske medier.
1 / 3Demonstranterne er vrede over stigende afgifter og den førte politik, fortæller DR's internationale korrespondent, Stéphanie Surrugue.
2 / 3Flere demonstranter appellerer til, at den franske præsident, Emmanuel Macron, skal forlade sit job.
3 / 3Hvorfor fortsætter demonstrationerne?
"Eliten bekymrer sig om verdens undergang - vi bekymrer os om månedens udgang".
Sådan lyder mottoet for de franske demonstranter, der ifølge Stéphanie Surrugue føler sig glemt og overset af den franske præsident, Emmanuel Macron.
Læs også:DR's internationale korrespondent på gaden i Paris: Her er fyldt med udbrændte bilvrag og smadrede butikkerDe omfattende demonstrationer, som begyndte i midten af november som en reaktion på en varslet stigning i brændstof-afgifterne, har fået den franske regering til nu helt at afblæse de nye afgifter, som skulle være trådt i kraft til nytår.
Men ifølge Stéphanie Surruge vil franskmændene have flere indrømmelser, og derfor fortsætter demonstrationerne nu.
- Folkene bag 'De Gule Veste' har aldrig kun haft et enkelt krav.
For dem handler det om købekraft.
De vil simpelthen have flere penge mellem hænderne, siger hun.
- De Gule Veste et forholdsvist anarkistisk fænomenDR.
dk har tidligere talt med Jørn Boisen, der er forsker i fransk samfund og historie på Københavns Universitet.
Han forklarer, at De Gule Veste er “et forholdsvist anarkistisk og nyt fænomen, der er vokset udenom de gængse kanaler”.
Læs også:Forsker om 'De Gule Veste': Et sammenrend af ekstremer- Det er opstået uden for fagforeningerne og politiske partier.
Det er båret af de sociale medier, og det har gjort det helt uforudsigeligt, siger Jørn Boisen, der er institutleder ved Institut for engelsk, germansk og romansk på Københavns Universitet.
Ifølge Jørn Boisen er det en blandet flok med et hav af forskellige krav og ting, de er vrede over, og derfor er det svært at at få overblik over, hvad de egentlig står for.
- Det begyndte med diesel-skatten, som faldt sammen med nogle prisstigninger, og det fik franskmændene på landet til at blive sure.
- Det er nok mest folk fra det ekstreme højre, der forsøger at tage kontrol over bevægelsen, og de er der sammen med folk fra det ekstreme venstre, så det er et sammenrend af ekstremer, med en fælles interesse i at angribe centrum.
FacebookTwitterKopier linkEmner:Emmanuel Macron (politiker)|Frankrig|Stéphanie Surrugue (journalist)|Københavns Universitet|Politi




https://www.dr.dk/nyheder/indland/video-danskere-opfordrer-til-ekstrem-vold-paa-nettet-draeb-en-joede-paa-vej-til

IndlandVIDEO Danskere opfordrer til ekstrem vold på nettet: ”Dræb en jøde på vej til arbejde"Danskere deler hadefulde ytringer og opfordringer til vold på det sociale medie 4chan.
Af Victor Schrøder Friis (VIDEO)08.
dec.
2018 kl.
10.
00Bemærk: artiklen er mere end 30 dage gammelLæs opPå det sociale undergrundsmedie 4chan kan du skrive alt det, du ville blive blokeret for på andre medier som Facebook og Twitter.
Ifølge firmaet Alexa, der overvåger den globale internettrafik, besøger omkring 170.
000 personer med danske IP-adresser 4chan hver måned.
Siden er så godt som ikke-modereret, og P1 Orientering har indsamlet over 8.
500 danske indlæg.
Mange af de indlæg er af ekstrem racistisk karakter.
Læs også:”Udryd jøder, muslimer og homoer” - her dyrker danske unge vold og had på nettetMen hvad er konsekvensen af de hadefulde ytringer?
Det undersøger vi i videoen.
FacebookTwitterKopier linkEmner:Facebook|Twitter|Vold|DR P1




https://www.dr.dk/nyheder/regionale/nordjylland/enhedslisten-kraever-handling-aalborg-maa-ikke-blive-de-riges

NordjyllandEnhedslisten kræver handling: Aalborg må ikke blive de riges byDer skal bygges almene boliger, så alle samfundsgrupper kan bo i Aalborg.
Der bliver bygget og bygget i Aalborg, men der er for få almene boliger til folk med små lønninger, mener Enhedslisten.
Af Frederik Holst og Mads Mostrup Jensen08.
dec.
2018 kl.
09.
55Bemærk: artiklen er mere end 30 dage gammelLæs opBoligpriserne stiger i Aalborg, og hvis vi ikke gør noget, så risikerer vi, at folk med lave indkomster bliver presset ud af byen.
Sådan lyder det fra Enhedslisten i byrådet, der vil have lagt en plan for at sikre, at alle grupper i samfundet også fremover har råd til at bo i Aalborg.
- Vi skal tage fat i boligselskaberne og lave en plan for, hvordan der over de næste fem år kan blive bygget flere almene boliger, siger byrådsmedlem Per Clausen (EL).
Læs også:Byggeri af almene boliger sat på pauseEnhedslisten har ret i, at stigende boligpriser er med til at tvinge folk ud af de større byer, siger direktøren for Boligøkonomisk Videncenter, Curt Liliegren.
- Der bliver ikke så meget plads til lavindkomsterne.
Nogle af singlerne med små indkomster bliver presset ud, og middelklassen vil overtage de steder, hvor folk med lavere indkomster tidligere boede, siger han.
Kan stadig handlePer Clausen understreger, at boligpriserne Aalborg endnu ikke har nået et niveau, der svarer til de andre danske storbyer.
Derfor har vi stadig mulighed for at handle.
- I Aalborg kan vi få gjort noget, så vi ikke havner i samme problemer som København og til dels Aarhus.
Men det er nu, vi skal i gang, siger han.
FacebookTwitterKopier linkEmner:Enhedslisten|Per Clausen (politiker)|Aalborg|København|Privatøkonomi




https://www.dr.dk/nyheder/udland/hundredvis-anholdt-fra-morgenstunden-borgerservice-advarer-mod-optoejer-i-paris

Demonstrationer i FrankrigSe temaUdlandHundredvis anholdt fra morgenstunden: Borgerservice advarer mod optøjer i Paris"Hold dig på afstand af demonstrationerne, da de kan udvikle sig voldeligt", skriver Udenrigsministeriet på sin hjemmeside.
Hundredvis er allerede anholdt i Paris, fordi politiet har stoppet dem med brosten og slagvåben.
Af Mark Lindved Norup og Kasper Duncan Gram (video)08.
dec.
2018 kl.
09.
32 | opdateret 08.
dec.
2018 kl.
10.
32Bemærk: artiklen er mere end 30 dage gammelLæs opDer er optræk til en voldsom dag i den franske hovedstad, Paris, og Udenrigsministeriets Borgerservice advarer derfor danske rejsende mod at bevæge sig rundt i centrale dele af byen.
Protestbevægelsen, der har fået navnet ’De gule veste’, har annonceret demonstrationer, og det er dem, som myndighederne frygter vil eskalere til gadeuroligheder, som det skete i sidste weekend.
- Hold dig på afstand af demonstrationerne, da de kan udvikle sig voldeligt, skriver Borgerservice blandt andet på Facebook.
Fra morgenstunden har der samlet sig en større gruppe ved byens vartegn Triumfbuen, og 317 skal allerede være blevet anholdt præventivt.
Blandt andet fordi politiet har fundet brosten, masker og slagvåben på dem, skriver det franske medie BFMTV.
I sidste weekend udviklede det sig til optøjer og voldelige sammenstød mellem demonstranter og politi.
Der blev sat ild til køretøjer, og butikker og restauranter blev vandaliseret.
89.
000 betjente udkommanderetI går opfordrede indenrigsminister Christophe Castaner ’De gule veste’ til at blive væk fra demonstrationerne for at vise deres afstandtagen fra vold og hærværk.
De gule veste samledes fra morgenstunden ved Triumfbuen i Paris.
I Paris er der udkommanderet 8000 sikkerhedsstyrker for at sikre ro og orden, og over hele Frankrig er i alt 89.
000 betjente på gaden.
Ifølge de franske myndigheder forventes tilslutningen til weekendens demonstrationer dog at være mindre end i sidste uge.
Læs også:Frankrig skruer op for sikkerhed før demonstrationer: Pansrede køretøjer og 89.
000 sikkerhedsstyrkerFlere af Paris’ museer og store turistattraktioner, heriblandt Eiffeltårnet og Louvre, holder lukket over weekenden som resultat af de forventede demonstrationer.
Demonstrationerne er arrangeret via de sociale medier, og de tog fart i midten af november i protest mod en stigning på brændstofafgifter, der ville gøre benzin dyrere.
Regeringen har siden afblæst den planlagte stigning, men utilfredsheden med præsident Emmanuel Macron og hans ledelse er ikke tilsyneladende ikke formindsket.
FacebookTwitterKopier linkEmner:Emmanuel Macron (politiker)|Borgerservice|Paris|Frankrig|Demonstrationer




https://www.dr.dk/nyheder/udland/flyselskab-opfordrer-personale-til-arbejde-frivilligt-i-julen

UdlandFlyselskab opfordrer personale til at arbejde frivilligt i julenPersonalets fagforening kalder australske Qantas' udmelding for "løntyveri".
Af Signe Mai Vilsbøll08.
dec.
2018 kl.
13.
06Bemærk: artiklen er mere end 30 dage gammelLæs opAustralske Qantas er havnet i strid modvind, fordi luftfartsselskabet har bedt sit personale om at melde sig frivilligt på julevagter uden ekstra løn.
Det skriver avisen The Guardian.
I en e-mail fra luftfartsselskabet til personalet, der blev lækket af personalets fagforening, Australian Services Union, på Twitter i går dansk tid, skriver Qantas:- For at støtte vores hold i Sydney gennem en travl jul, afprøver vi et nyt frivilligprogram for ansatte, der gerne vil give en ekstra hånd med i december og januar på check-in, i ankomsthallen og informationsområdet.
Fagforening: Det er løntyveriOg fagforeningen svarer med vrede.
Australian Services Union kalder frivilligprogrammet for "løntyveri midt i juletiden", og opfordrer Qantas til at trække det tilbage.
- Det er vanvittigt, at Qantas, der har overskud på milliarder af dollars og giver julebonus til passagerer, drister sig til at bede lavtbetalte medarbejdere om at arbejde i julen, lyder det fra Natalie Lang, der udtaler sig på vegne af Australian Services Union, og tilføjer:- Det er ikke frivilligt arbejde.
Det er løntyveri.
Qantas vil sprede juleglædeQantas, der er Australiens største luftfartsselskab, afviser kritikken og insisterer på, at der er tale om frivilligt arbejde.
Ikke ulønnet arbejde.
Fra selskabet lyder det ifølge The Guardian i et skriftligt svar, at ledelsen også ofte har arbejdet frivilligt i i juletiden for "at sprede juleglæde i en travl tid, bruge mere tid sammen med kunderne og hjælpe lufthavnens faste hold".
- Når vi taler frivillige opgaver, er det sådan noget som at uddele flasker vand og julechokolade til passagererne i lufthavne og hjælpe folk med at finde vej rundt i terminalen (.
.
.
) Vi skal have alle mand på dæk denne tid af året, og vi er meget taknemmelige for, at dele af personalet faktisk er villige til at give en hånd med, skriver Qantas.
FacebookTwitterKopier linkEmner:Qantas|Australien|The Guardian|Jul|Flyselskaber




https://www.dr.dk/nyheder/regionale/syd/voldsomt-vejr-paa-vestkysten-kraftige-vindstoed-i-vente

Syd- og SønderjyllandVoldsomt vejr på Vestkysten: Kraftige vindstød i venteLørdagen kan godt blive ret blæsende med risiko for kraftige vindstød og oversvømmelser i Vadehavet.
DMI melder om kuling og kraftige vindstød i eftermiddag.
I Vadehavsområdet ventes der forhøjet vandstand.
Af Ulrik Bang-Mørch08.
dec.
2018 kl.
10.
26Bemærk: artiklen er mere end 30 dage gammelLæs opLørdagen bliver flere steder med både byger og blæst.
DMI varsler lige nu om risiko for kraftige vindstød og forhøjet vandstand i hele Vadehavs-regionen.
- Vinden tiltager, og der vil kunne komme kuling og kraftige vindstød ud på eftermiddagen.
Det er især ved Vadehavet og Vestkysten, hvor vinden vil være kraftigst.
I Vadehavet er der varsel om forhøjet vandstand, siger vagtchef hos DMI Dan Nilsvall til DR.
Forhøjet vandstand på mellem 2,4 og 2,6 meterDMI skriver, at den højeste vandstand i Vadehavet ventes at være mellem 2,4 og 2,6 meter over daglig vande i Vadehavs-regionen.
I Esbjerg ventes vandstanden at stige med 2,4 meter over daglig vande, mens Havneby på Rømø ventes at få en forhøjet vandstand på 2.
45 meter.
Det skyldes alt sammen den kraftige vind.
- Der kan komme vindstød på op til 20-22 meter i sekundet, siger Dan Nilsvall.
Spærrer havneområdet afNår vandstanden ventes at blive forhøjet, så kan det medføre oversvømmelser flere steder, siger beredskabschef i Sydvestjysk Brandvæsen Jens Møllgaard.
- Vi holder øje med de kraftige vindstød.
Og så beder vi Fanø Kommune om at spærre havneområdet af på grund af de oversvømmelser, der vil komme på havnen, siger Jens Mølgaard til DR.
Vagtchef hos DMI Dan Nilsvall siger, at trafikken over de store broer kan blive berørt.
- Ud på eftermiddagen kan der godt komme nogle restriktioner for vindfølsomme køretøjer, hvis man skal passere Øresundbroen og Storebæltsbroen, siger Dan Nilsvall.
- Vinden kommer fra syd og fra sydvestlige retning og kommer sådan lidt på tværs af Storebæltsbroen og Øresundsbroen.
Derfor kan der godt blive tale om begrænset kørsel for de vindfølsomme køretøjer, siger vagtchefen hos DMI, Dan Nilsvall.
Presseansvarlig ved Øresundsbroen Jens Genders siger, at man nøje holder øje med vinden og vejrudsigten i løbet af dagen.
- Vi følger det tæt.
Når vinden rammer 15 meter i sekundet, sender vi et varsel ud.
Det vil sige, at eksempelvis lette køretøjer såsom campingvogne og tomme lastbiler skal være ekstra opmærksomme, hvis de passerer broen, siger Jens Genders til DR.
FacebookTwitterKopier linkEmner:Danmarks Meteorologiske Institut|Vejret|A/S Storebælt|Korsør|Nyborg




https://www.dr.dk/nyheder/viden/klima/batterikrise-under-opsejling-kan-blive-svaert-skaffe-mineral-til-batterier-i

2 % tilbageSe temaKlimaBatterikrise under opsejling: Kan blive svært at skaffe mineral til batterier i elbiler og smartphonesFor få miner og politisk ustabilitet kan spænde ben for den grønne omstilling til elbiler.
Over 60 procent af verdens udbud af mineralet kobolt, som er i langt de fleste batterier i elbiler og smartphones, kommer fra DR Congo.
Politisk uro, livsfarlige arbejdsforhold og for lille en produktion kan føre til en regulær batterikrise i de kommende år.
Af Jeppe Kyhne Knudsen08.
dec.
2018 kl.
11.
00Bemærk: artiklen er mere end 30 dage gammelLæs opTro det eller lad være, i din smartphone sidder der faktisk et virkelig godt batteri.
Det hedder et litium-ion-batteri, og det er ekstremt effektivt på grund af særligt ét mineral - grundstoffet kobolt.
Men over 60 procent af Jordens kobolt kommer fra det uroplagede land DR Congo, hvor børnearbejde, politisk røre og uorganiseret minedrift gør, at forsyningen af kobolt er ustabil.
2% tilbageVi kan sende folk til månen, men vi har endnu ikke opfundet et smartphone-batteri, der holder til en tur i Netto i frostvejr.
Smag lidt på det.
Det er ikke bare surt.
Det er absurd.
I 2% tilbage jagter Joachim Brandt Møller svaret på, hvorfor batterilevetiden på vores smartphones er så dårlig - og hvad det gør ved os.
Lyt til podcasten og lær mere her.
Og selvom kobolt også findes i Australien, Filippinerne og USA, kan man ikke bare starte en ny produktion op fra den ene dag til den anden, forklarer Per Kalvig, der er centerleder på Videncenter for Mineralske Råstoffer og Materialer.
- Man er gået i gang med at lede efter koboltforekomster mange steder - blandt andet i Canada og USA.
Og der er da også fundet forekomster, men de fleste steder er man slet ikke så langt endnu.
Det tager ti år fra starten på en efterforskning, til man har en mine, siger han.
Indtil videre er virksomheder som Apple, Tesla og Samsung altså afhængige af, at de kan købe kobolt fra minerne i DR Congo.
Forventet stigning i forbruget af kobolt til litium-ion-batterierFlere kilo i en TeslaDer skal meget kobolt til de batterier, der sidder i en elbil.
Ifølge avisen The Washington Post sidder der omkring 10 kilo kobolt i en gennemsnitlig elbil.
I en gennemsnitlig smartphone sidder der kun et par gram.
Og ifølge en Mckinsey-rapport udgivet i september i år, vil stigende efterspørgsel på kobolt særligt til elbiler give en global mangel på mineralet allerede i 2022.
Men hvorfor sætter mineselskaberne i DR Congo så ikke produktionen af kobolt op, når nu efterspørgslen ventes at stige så voldsomt?
Ifølge Per Kalvig er det højst sandsynligt at nye afgifter i DR Congo på eksporteret kobolt gør, at minevirksomhederne ikke umiddelbart reagerer på den globale efterspørgsel.
- Prisen på kobolt faldt drastisk i løbet af sommeren - og det er jo mærkeligt, når efterspørgslen bare stiger.
Glencore, som er en af de største spillere, fandt uranindhold i deres malm og har valgt at bremse produktionen, indtil de har bygget et nyt anlæg, der kan sortere den fra.
Men det lyder som en undskyldning for at holde igen på produktionen, til priserne igen er oppe, siger han.
Regering vil have større bid af kagenI DR Congo er regeringen godt trætte af, at udenlandske mineselskaber hiver mineraler op ad jorden og sælger dem, uden at landet får en særlig stor bid af kagen.
Præsident Joseph Kabila fremlagde derfor i foråret en ny lov, der vil hæve de “royalties” de udenlandske firmaer betaler for at grave mineraler op ad den congolesiske jord - fra 2 til 10 procent.
Og det er den store virksomhed Glencore ikke tilfreds med, fortæller Per Kalvig.
- Der foregår et i øjeblikket et tovtrækkeri mellem Glencore og regeringen i DR Congo, for virksomheden er ikke interesseret i at betale så store royalties.
At de skruer produktionen ned kan derfor også være for at presse regeringen, siger han.
Fem af mineselskaberne er gået sammen for at presse regeringen til at indføre en gradvis indfasning af de højere royalties, men det har regeringen afvist.
Så mens tovtrækkeriet står på, må verden vente på kobolt.
Det er prisen på kobber og nikkel, der er med til at bestemme, hvor meget kobolt der kommer på markedet.
For kan det ikke betale sig at sætte kobberproduktionen op, så bliver der heller gravet mere kobolt op,Per Kalvig, Centerleder på Videncenter for Mineralske Råstoffer og MaterialerGår hånd i hånd med kobberNår man udvinder kobolt, sker det som regel som en del af anden proces - nemlig udvindingen af kobber.
Kobolt findes kun i meget små koncentrationer, så det kan ikke betale sig at bygge miner, hvor man kun graver efter det ene mineral.
Det meste kobolt kommer derfor fra kobberminerne i DR Congo, som alligevel graver det op, når de udvinder kobber.
Og netop fordi kobolt er et biprodukt, er det meget sværere at sætte produktionen op og ned, forklarer Per Kalvig.
- Det er prisen på kobber og nikkel, der er med til at bestemme, hvor meget kobolt der kommer på markedet.
For kan det ikke betale sig at sætte kobberproduktionen op, så bliver der heller gravet mere kobolt op, siger han.
Intet batteri, uden koboltMen når det er så usikkert, hvor meget kobolt der kommer på markedet, hvorfor udvikler tech-giganterne så ikke et batteri helt uden kobolt?
Faktisk arbejder de på højtryk for at nedbringe mængden af kobolt i deres litiumbatterier, men det er sværere end som så.
Ifølge Dorthe Bomholdt Ravnsbæk, der er lektor SDU og forsker i batterier, så er batterier med kobolt bedre end batterier, hvor kobolt er blevet erstattet med aluminium eller mangan.
- Kobolt påvirker både den elektriske ledningsevne, batteriets stabilitet og hvordan ionerne migrerer.
Man har svært ved at lave et batteri, der er lige så godt, som hvis man ikke putter kobolt i, siger hun.
Mysteriet om koboltSelvom forskerne kan måle, at kobolt forbedrer en række ting ved litium-batterierne, ved man ikke helt hvorfor, forklarer Dorthe Bomholdt Ravnsbæk.
- Hvis man vidste, hvorfor kobolt stabiliserer batterierne, så havde man allerede fundet løsningen.
De forskellige metaller har nogle synergistiske effekter med hinanden, som vi ikke kan forklare, siger hun.
I de første litiumbatterier, der kom i starten i 90’erne, bestod den positive elektrode udelukkende af litium, kobolt og oxygen, men siden har man erstattet en del af kobolten med andre metaller.
- Nu har man lavet nogle batterier, hvor man har erstattet mere end en tredjedel af kobolten med andre metaller som aluminium og, nikkel og mangan.
Det er sådan nogle batterier, der sidder i Teslaen, men man er endnu ikke kommet ned på nul procent kobolt, siger hun.
Panasonic, til undsætning!
I maj måned offentliggjorde Panasonic - der blandt andet leverer batterier til Tesla - at de arbejder på et batteri helt uden kobolt.
Men der er ikke sat nogen dato på, hvornår batteriet kommer.
Det eneste, Panasonic udtalte, var, at det kommer “i den nære fremtid”.
Udmeldingen har dog, ifølge Per Kalvig, skabt usikkerhed på kobolt-markedet.
- Når Panasonic melder ud, at de er på vej med et koboltfrit batteri, skaber det yderligere usikkerhed.
Skal man investere i at udvinde mere kobolt, hvis det alligevel er på vej ud af batterierne, siger han.
Omkring 20 procent af kobolteksporten fra Congo kommer fra små, ulovlige operationer, der ikke betaler licens.
Det betyder basalt set, at de tyvstjæler malmen fra statenPer Kalvig, centerleder på Videncenter for Mineralske Råstoffer og MaterialerBatteriets bloddiamantDet er ikke kun usikkerheden om udbuddet af kobolt, der får de store tech-firmaer til at lede efter koboltfrie alternativer.
En stor del af minedriften i DR Congo er nemlig ureguleret - og egentlig også ulovlig, forklarer Per Kalvig.
- Omkring 20 procent af kobolteksporten fra DR Congo kommer fra små, ulovlige operationer, der ikke betaler licens.
Det betyder basalt set, at de tyvstjæler malmen fra staten, siger han.
I de små miner er der ikke styr på sikkerheden - og ifølge Amnesty International - døde mindst 80 arbejdere i minerne mellem 2014 og 2015.
Og det er da nødhjælpsorganisationen sidst lavede en opgørelse, tallene er sikkert højere i dag, hvor efterspørgslen er større.
Amnesty understreger desuden, at det kun er de dødsfald, de kender til.
Der er sikkert langt flere, som aldrig bliver oplyst.
Børnearbejde og lungesygdommeDe afrikanske arbejdere i de ulovlige miner arbejder uden hjelme, masker eller ordentligt værktøj - og så er mange af dem børn.
Amnesty anslår, at der i 2014 arbejdede 40.
000 børn i minerne i DR Congo.
Risiko for sammenstyrtninger i de hjemmelavede minegange, metalstøv der går i lungerne og lange, hårde arbejdsdage, gør minearbejder-tilværelsen livsfarlig.
Flere børn som Amnesty har snakket med i minebyen Kolwezi fortæller, at de arbejder 12 timer i døgnet og nogle gange overnatter nede i minerne.
Det er altså med det på samvittigheden og Amnesty, der bider dem i haserne, at tech-virksomhederne med lys og lygte leder efter et batteri uden kobolt.
Med truslen om en omfattende koboltmangel lurende lige rundt om hjørnet, skal det blive interessant at se, om et nyt batteri fra Panasonic eller en helt ny batteriteknologi, når at redde os fra krisen.
FacebookTwitterKopier linkEmner:Den Demokratiske Republik Congo|Tesla Motors|Mineindustri|Biler|USA




https://www.dr.dk/nyheder/politik/v-politiker-skaber-forargelse-med-joke-om-lindholm-aekelt-uden-format-og-taktloest

PolitikV-politiker skaber forargelse med joke om Lindholm: ”Ækelt”, ”uden format” og ”taktløst”Torsten Schack Pedersen har nu slettet og beklaget tweet efter hård kritik fra borgere og kolleger.
Lindholm nær Kalvehave og Stege på Sydsjælland, torsdag den 6.
december 2018.
Fredag præsenterede regeringen og Dansk Folkeparti en aftale om at flytte udviste kriminelle fra Kærhovedgård til øen Lindholm ved Stege.
.
 Af Mark Lindved Norup08.
dec.
2018 kl.
11.
38 | opdateret 08.
dec.
2018 kl.
12.
28Bemærk: artiklen er mere end 30 dage gammelLæs opArtiklen er opdateret, efter at Torsten Schack Pedersen lørdag formiddag slettede sit tweet og beklagede.
Et opslag på Twitter fra Torsten Schack Pedersen, der er folketingsmedlem for Venstre, har vakt harme på det sociale medie.
Det indeholder et billede af en tallerken med svinekød af forskellig slags og en ledsagende tekst, der lyder ”Fremragende julefrokostmad – sikkert langt fra den kommende buffet på Lindholm”.
Det har affødt flere hundrede reaktioner fra primært vrede brugere, der mener, at det er langt over stregen.
MF og erhvervsordfører for Venstre, Torsten Schack Pedersens tweet får hårde ord med på vejen.
”Ækelt”, ”uden format” og ”taktløst” er nogle af de mange skudsmål, Torsten Schack Pedersens tweet får med på vejen i kommentarsporet.
Sparker på dem, der ligger nedMedlem af Folketinget for Alternativet og partiets udlændingeordfører Carolina Magdalene Maier istemmer sig koret af forargede stemmer.
- Jeg synes, at det er stærkt upassende for en politiker, for man sparker på nogen, der ligger ned, siger hun om sin politiske kollegas tweet.
Det er som om, der ikke er nogen grænse for, hvad man kan sige og gøre.
SF's politiske ordfører, Karsten HøngeAt det eventuelt skulle være ment som en morsomhed fyret af i et festligt øjeblik, undskylder ikke Torsten Schack Pedersen, mener hun.
- Det skal der ikke være plads til.
Det virker nogle gange, som om vi politikere lever et liv, hvor vi tror, at virkeligheden er noget, der er et sted derude.
- Men det er faktisk rigtige mennesker, der skal derud på en øde ø, hvor der ikke er gode forhold, og hvor politikerne har sagt, at det skal være så svært og utåleligt for jer som muligt, siger Carolina Magdalene Maier.
"Hændervridende, gnæggende tone"SF's formand, Pia Olsen Dyhr, kommenterede tidligt lørdag morgen også på Torsten Schacks tweet.
”Dejlig mad.
Vanvittig usympatisk kommentar.
Husk værdigheden, skrev hun på Twitter.
SF's politiske ordfører, Karsten Hønge, er enig og mener, at Torsten Schack sparker nedad.
- Det er, som om der ikke er nogen grænse for, hvad man kan sige og gøre, så længe det bare handler om udlændinge.
- Der er sådan en hændervridende, gnæggende tone over det.
Se, hvad jeg får, det får I ikke.
Hvad bliver det næste?
Se, jeg pakker mine julegaver ud, det får I ikke på Lindholm.
Hvad er det, vi får ud af at håne på den måde, siger Karsten Hønge.
Flere vrede brugere efterspurgte en reaktion fra Venstre og statsminister Lars Løkke Rasmussen.
Uheldig tendens i tonenMens partiet først vil komme med en udtalelse, hvis Torsten Schack forholder sig til sagen, var statsministeren ved tasterne i går aftes.
”I min optik må folk spise, hvad de vil.
Det er ikke det afgørende, Kardinalpunktet er, om mennesker vil Danmark på de grundlæggende værdier: Frihed, frisind, ligestilling og civile love over religiøse”, skrev han.
Den bramfri tone, som Torsten Schack Pedersen har lagt for dagen, ærgrer Alternativets Caroline Magdalene Maier, der ser det som udtryk for en uheldig tendens.
- Jeg har siddet i udvalgsmøder og samråd, hvor der er blevet kørt nogle hurtige vittigheder hen over bordene om Lindholm, og om hvordan det bliver at bo der.
Og jeg synes slet ikke, at det er sjovt.
- Der er kommet sådan en kynisme indover, hvor der er en distance til de beslutninger, vi træffer, og som vi kan gøre grin med, for det er jo ikke os, der skal derud og bo, siger hun.
Sletter og beklager sit tweetDen hårde kritik af Torsten Schack Pedersen og hans tweet fik ham lørdag formiddag til at fortryde og slette sit opslag.
"Jeg beklager.
Mit tweet var forsøgt lavet med et glimt i øjet.
Men jeg kan godt se, at den ikke ligefrem gik rent ind.
Og derfor sletter jeg det".
"Jeg er ked af, at mit tweet har stødt folk.
Det var absolut ikke hensigten.
God dag til alle", skrev han klokken 11.
47.
FacebookTwitterKopier linkEmner:Carolina Maier (politiker)|Karsten Hønge (politiker)|Lars Løkke Rasmussen (politiker)|Twitter|Venstre




https://www.dr.dk/musik/saveus-har-haft-det-vildeste-aar-vi-havde-ingen-ide-om-hvor-stort-det-ville-blive

MusikSaveus har haft det vildeste år: Vi havde ingen idé om, hvor stort det ville bliveDet danske band Saveus har haft fart på i 2018, hvor de blandt andet åbnede Roskilde Festival.
Af Tekst og foto: Betina Garcia08.
dec.
2018 kl.
10.
00Bemærk: artiklen er mere end 30 dage gammelLæs opDe åbnede Roskilde Festival på Orange Scene.
Noget, som altid har været bandets helt store drøm.
Saveus har haft et af bandets bedste år og har domineret musikåret 2018.
- Det har ændret os meget på den gode måde.
Vi er virkelig brudt igennem muren, og der har været en enorm opbakning omkring os.
Det har været ret vildt at mærke, siger Martin Hedegaard, der er kendt som forsangeren i bandet Saveus.
Lyt til Saveus' nummer 'Ready to Die' herunder, mens du læser videre:Saveus - Ready to DieBandet, som består af Martin Hedegaard (forsanger), Kasper Krabbe (guitar), Simon McGregor (klaver og keyboard) og Mathias Miang (trommer), er alle i midten af 20'erne.
Deres musik bliver af anmeldere kaldt for 'science fiction soul' eller 'galaktisk pop'.
For dem handler det mest bare om at skabe et univers.
Først tænkte jeg: 'Shit mand, nu skal vi spille på den store scene'.
Martin HedegaardAt åbne Roskilde Festival på Orange Scene har været bandets store drøm, siden de spillede på festivalen i 2016, og det er et mål, de bevidst har arbejdet hen imod.
De mener selv, at deres musik er skabt til den slags scener.
Da de fik det at vide i januar, var det dét, der fyldte allermest resten af året.
Det blev en milepæl i deres karriere.
Læs også:Saveus skal åbne Orange Scene: Det er en kæmpe drøm, der går i opfyldelse- Først tænkte jeg: 'Shit mand, nu skal vi spille på den store scene'.
Det var det vildeste øjeblik, da vi følte, at vi havde erobret scenen - vi er jo bare tre drenge fra Viborg og en fra Gentofte – det moment at få lov til at bukke for 60.
000 mennesker var helt specielt, siger Martin.
De ejede musikåret 2018De har haft tusindvis af afspilninger på streamingtjenester, spillet til de store festivaler og for alvor sat deres præg på musikåret 2018.
Vi har snakket med fem af de artister, der har domineret 2018, og dem kan du læse meget mere om i løbet af december.
Læs artiklerne i serien herunder:Overraskede alle og fik årets hit: Bro har haft det mest sindssyge 2018Saveus har haft det vildeste år: Vi havde ingen idé om, hvor stort det ville bliveHugo Helmig efter succesår: Min største frygt er, at ingen gider at lytte til mig mere18-årig Clara tog Danmark med storm: Jeg følte mig som en kæmpe fucking stjerneDet var svært at trykke på go-knappen og vide, at nu er der ikke mere, jeg kan gøre.
Martin HedegaardI april udgav gruppen deres første album.
Det har været en dannelsesrejse for Martin, som tidligere var kendt som 'Martin fra X Factor', og derfor har det også været en hård proces for ham.
Med albummet skulle han bevise sit værd som artist og band, selvom han allerede havde udgivet en ep og flere singles.
Flere hundrede sange er blevet skrevet og skrottet siden 2009.
- Jeg var meget spændt og obs på alle detaljer op til sidste sekund i processen.
Det var svært at trykke på go-knappen og vide, at nu er der ikke mere, jeg kan gøre.
Det var virkelig nervepirrende.
Læs også:Overraskede alle og fik årets hit: Bro har haft det mest sindssyge 2018Albummet blev taget rigtig godt imod, og efter Saveus havde turneret landet rundt over sommeren, blev efteråret brugt på at kigge indad og skrue lidt ned for blusset og forberede et nyt show.
- Vi er lidt nogle landmænd på det punkt.
Vi prøvede at tage et par skridt tilbage og se på maskineriet, og hvordan vi kan finpudse det, så vi bliver ved med at udvikle os, siger Martin.
Toget har kørt med fuld fart i 2018.
En af måderne, drengene kommer ned i gear på, er ved at mødes en gang om ugen og spille spil.
Dr.
dk mødte dem til en omgang ‘Mansion of Madness’ hjemme hos Martin i Nordvest-kvarteret i København.
Martin holder game night, hvor de to bandmedlemmer Simon (bagerst tv.
) og Kasper (bagerst th.
) er med.
Han har boet i København siden 2012, hvor alle vennerne flyttede derover.
Derudover er Frederik Folke (tv.
) og Mads Bering også med.
De er alle venner og har kendt hinanden, siden de gik i gymnasiet sammen i Viborg.
1 / 11Bandet mødes til spilaften en gang om ugen, hvor de hygger sig, drikker en øl og snakker om løst og fast.
- 'Nu skal vi lige prøve et fucking sygt brætspil', tænkte jeg, da jeg googlede verdens bedste brætspil og fandt 'Mansion of Madness', griner Martin.
Bandet er meget inspireret af universer, og det er også i spillene, at de får lidt af deres inspiration til deres visuelle udtryk.
2 / 11'Mansion of Madness' handler om et univers, hvor der er rædsel og mystik, og spillerne skal hjælpe hinanden for at kunne løse det, mens de bekæmper monstre.
- Det er sjovt, at vi er sammen i spillet og skal hjælpe hinanden for at kunne løse og gennemføre spillet.
Vi er lidt nogle nørder, for vi elsker universer og monstre, og hvor der er noget 'lord', siger Martin.
3 / 11Simon og Martin kender hinanden fra Viborg Katedralskole.
- Vi er altid venner og fjoller sammen.
Vi er lidt mere som en familie og kender hinanden så ufatteligt godt og er med til at holde hinanden nede på jorden, siger Martin.
4 / 11Kasper Krabbe (tv.
), som spiller guitar, er glad for at være en del af bandet og vil gerne fortsætte længe endnu.
- Vi håber jo på, at det her skal være noget langsigtet.
Jeg tror på, at vi også sidder her om fem år.
- Vi har altid arbejdet efter, at projektet skal være noget større end bare lige det sædvanlige, og det går vi målrettet efter, tilføjer Martin.
5 / 11På en af hylderne er en samling af tegneserier og X-Men-figuren Wolverine fra Marvel-universet.
Udover tegneserier elsker Martin også computerspil.
6 / 11- Som artist bliver man nødt til at tro på sig selv og være selvsikker.
Man behøver ikke at være et røvhul, men selvsikker.
Det skal være okay, at ikke alle kan lide det, man laver, for ellers kan man ikke være artist.
7 / 11- Da vi sad her på samme tidspunkt sidste år, havde vi ingen idé om, hvor vildt det her år ville blive.
Året endte med at blive det vildeste og meget større, end vi havde forventet.
Man kan slet ikke forestille sig, hvor stor en oplevelse det er for projektet at få lov til at åbne Roskilde Festival.
Det kan man ikke forberede sig på som kunstner, og når man så oplever det, så er det bare så ekstremt meget større – det endte med at fylde tre måneder før og tre måneder efter, siger Simon.
8 / 11Martin og Simon startede med at spille magic cards og gik sidenhen over til brætspil.
Når de er på turné, spiller de altid magic cards, inden de går på scenen.
- Det må være noget af det mindst stjerne-agtige, vi gør.
Det dulmer nerverne, når vi er på tour og får os til at slappe af, griner Martin.
9 / 11Et fremtidigt mål for bandet er udlandet.
- Det er i Danmark, at vi vokser lige nu, og vi har en klar ambition om at rykke ud, men det kræver rigtig meget og ville gøre, at vi skulle nedprioritere Danmark.
Vi vil meget gerne til udlandet på et tidspunkt, men som det er nu, synes vi, at der er så mange dejlige ting at arbejde med her, så det er det, vi prioriterer, siger Martin.
10 / 11Bandet tager sig en pause fra spillet og får sig lidt aftensmad.
I efteråret har de skruet lidt ned for blusset og finder roen, inden de skal spille deres hidtil største egne koncerter og skal tilbage i studiet i foråret og skrive nye sange.
- Man skal huske at nyde den her proces, fordi alle de her ting, som vi laver, udfolder sig på så kort tid og er en kæmpe oplevelse og overvældende, men man skal nyde de her stille perioder, for når toget ligesom kører, så kører det med 130 kilometer i timen, siger Kasper Krabbe.
11 / 11FacebookTwitterKopier linkEmner:Roskilde Festival|Saveus (band)|Martin Hedegaard (musiker)|Pop og rock|Roskilde




https://www.dr.dk/sporten/fodbold/superliga/fcn-akademi-tager-afstand-fra-anklager-om-fysisk-afstraffelse

SuperligaFCN-akademi tager afstand fra anklager om fysisk afstraffelseI et syv sider langt skriv svarer FCN-ejers fodboldakademi igen på anklager om afstraffelse af akademielever.
FC Nordsjællands Collins Tanor mod Hobros Danny Olsen i runde 4 i DBU-Pokalen mellem Hobro IK og FC Nordsjælland på DS-Arena i Hobro den 1.
november 2017 .
.
 08.
dec.
2018 kl.
09.
42Bemærk: artiklen er mere end 30 dage gammelLæs opFodboldakademiet Right to Dream afviser, at forholdene på akademiet er som beskrevet i artikler i Politiken.
Det sker i en pressemeddelelse fredag, der er afsendt fra kommunikationsafdelingen i fodboldklubben FC Nordsjælland.
I et syv sider lang meddelelse går man i detaljer med eksempler, efter at Politiken fredag bragte en historie på politiken.
dk.
Læs også:FC Midtjylland cruiser op på førstepladsenDen handlede om, at fodboldspillere på Right to Dream i Ghana, som er ejet af Tom Vernon, der også ejer FCN, blev udsat for fysisk afstraffelse.
I artiklen fortæller den ghanesiske fodboldspiller Collins Tanor, der i øjeblikket er udlejet til Hobro IK fra Manchester City, om eksempler på fysisk afstraffelse.
Yderligere tre tidligere elever har medvirket med oplysninger.
I pressemeddelelsen beskriver akademiet sin version af tilstanden på akademiet samt forløbet med avisen.
Man oplyser, at så snart man blev gjort opmærksom på historien, satte man sig til at undersøge sagen.
Læs også:VIDEO FCK vinder med tenniscifre mod Horsens' 10 mand- Adskillige tidligere elever fra samme periode, som Politikens kilder, er blevet spurgt.
Elever, der har forladt akademiet.
- Piger, drenge, fodboldspillere og akademikere.
Hver og en har givet udtryk for præcist det modsatte, end mediets kilder gør omkring forholdene på akademiet i Ghana, hvilket de har bekræftet på skrift.
- Politiken har fået tilsendt flere af disse for over en uge siden, skriver Right to Dream i meddelelsen.
Læs også:VIDEO FCN vinder ude for første gang i 9 måneder- RTD (Right to Dream, red.
) har en klar politik på området og accepterer ikke nogen form for psykisk eller fysisk afstraffelse af børn.
Derfor har vi altid haft et tæt samarbejde med alle relevante myndigheder på området, lyder det videre i meddelelsen.
I pressemeddelelsen citerer akademiet også Joseph Adu fra de ghanesisk sociale myndigheder.
- Min vurdering er, og jeg er ikke det mindste i tvivl, at der ikke foregår nogen form for mishandling af børn der (på akademiet, red.
), for jeg er kommet der hver eneste gang med det ene mål at grundigt undersøge, hvordan tingenes tilstand virkelig er, citeres Joseph Adu for.
Læs også:VIDEO Langskudsmål banker FC København i toppen af SuperligaenHan konkluderer så videre i pressemeddelelsen, at der ikke finder nogen form for overtrædelser af børns rettigheder sted på akademiet.
Torsdag afholdt Tom Vernon et usædvanligt pressemøde på Farum Park, hvilket altså var dagen inden, at Politiken bragte sin historie.
Her tog man afstand fra beskyldningerne og oplyste, at akademiet i en årrække er mødt med anklager fra et netværk af personer i Ghana, der ifølge Tom Vernon ønsker at ødelægge akademiet.
/ritzau/FacebookTwitterKopier link




https://www.dr.dk/sporten/oevrig/astralis-kan-skrive-historie-i-odense-har-muligheden-tjene-godt-otte-millioner

Øvrig sportAstralis kan skrive historie i Odense: Har muligheden for at tjene godt otte millionerVinder Astralis ESL Pro League-turneringen i Odense i weekenden, tjener holdet 1.
250.
000 dollar.
Det har været et meget succesfuldt år for Astralis, der har domineret sæsonen med masser af sejre.
Af Frederik Palle08.
dec.
2018 kl.
09.
30 | opdateret 08.
dec.
2018 kl.
09.
51Bemærk: artiklen er mere end 30 dage gammelLæs opDet er den helt store præmiecheck, som det danske Counter-Strike-hold Astralis kan putte i lommen, hvis holdet vinder ESL Pro League-turneringen på hjemmebane i Odense i denne weekend.
Det er således ikke kun førstepræmien på 250.
000 dollar (1,64 millioner kroner), holdet kan sætte ind på kontoen med en sejr i turneringen.
Læs også:Danske Astralis kåret som årets hold i esportEnder Astralis søndag med at kunne løfte trofæet, vinder holdet også den første Intel Grand Slam nogensinde.
Det udløser en bonus på én million dollar (6,6 millioner kroner).
Tager et hold fire titler inden for et spænd på ti turneringer i ESL- og Dreamhack-regi, sikrer man sig en såkaldt Intel Grand Slam-titel, der blev stiftet i 2017.
Det har intet hold formået endnu, men Astralis, der længe har toppet verdensranglisten, står nu med to chancer for at opnå den historiske bedrift, hvor turneringen i Odense er første mulighed.
Læs også:Astralis vinder syvende titel i årAstralis har kvalificeret sig til lørdagens semifinaler ESL Pro League, så muligheden for at vinde fire titler er stadig opnåelig.
De fem unge danskere på Astralis-holdet er ankommet til Fyn i god form og har med triumfer i både ESC Finals i Arlington samt IEM Chicago i november medbragt rigelige mængder selvtillid til Odense.
Lørdag møder holdet Mousesports i den første semifinale klokken 16, hvor der spilles bedst af tre baner.
Finalen spilles søndag klokken 16.
Læs også:Astralis træner seks timer om dagenFC Københavns North-hold var også med i Odense, men måtte nøjes med en delt 13.
-plads og 20.
000 dollar (132.
000 kroner).
Hvorvidt Astralis opnår mere succes i Odense kan ses hele weekenden på DR3.
Allerede lørdag sender vi fra klokken 15.
45.
/ritzau/FacebookTwitterKopier linkEmner:Astralis Esport|Odense|DR3|eSport|Fyn




https://www.dr.dk/mitliv/jeg-slaar-op-nadja-og-lars-tog-en-detox-fra-sociale-medier-men-blev-lokket-tilbage

Hvad bruger du din tid på?
Se temaMit LivJeg slår op!
Nadja og Lars tog en detox fra sociale medier – men blev lokket tilbageKunne du slette alle dine sociale medier?
Bare for en periode?
Du kan prøve at efterabe Lars og Nadja.
Af Mette Mohr Martensen, Foto: Bo Amstrup og Olafur Steinar Geestsson via Scanpix/Ritzau og Grafik: Signe Heiredal08.
dec.
2018 kl.
09.
59Læs opTjek lige, hvor lang tid du dagligt bruger foran en skærm.
Måske overrasker det dig slet ikke.
Eller måske går du lige netop nu i panik, fordi timetallet kommer som et chok.
’Prøv en SoMe-detox’ opfordrer to unge, hvis tid på sociale medier var eskaleret.
Ingen af dem har boykottet de sociale medier, men en detox har lært dem at bruge medierne på en helt ny måde.
Her fortæller de hvorfor - og de giver deres opskrift på, hvordan de gjorde.
Mit skærmforbrug var eskaleret.
På en vandretur med min far, havde jeg brugt mobilen fire timer dagligt.
Mit nærvær var væk, og som min far siger: Sociale medier gør dig asocial.
Jeg kiggede på telefonen, før jeg sagde godmorgen til min kæreste, og det blev en rutine at dokumentere helt almindelige hverdagshandlinger.
’Nu løber jeg en tur, det må jeg lægge op.
’ Bagefter skulle jeg følge med i, hvem der likede og kommenterede.
Det er så dumt.
Man kan godt sige, det var et nytårsforsæt.
Efter nytår skulle jeg skrive mit speciale, og til juni skulle vi være forældre.
Hvis jeg brugte fire timer hver dag på mobilen, ville jeg ikke blive færdig inden min kærestes termin.
Derfor slettede jeg de sociale medier, jeg brugte mest.
Det var svært i starten.
Sådan er det nok med vaner.
Når jeg sad alene, havde jeg jo altid telefonen fremme.
Men jeg lærte at kede mig, og det lyder som en kliché, men pludselig lagde jeg mærke til flere ting, og jeg huskede situationer bedre.
Det blev hurtigt en vane ikke at være opslugt af sociale medier.
Sociale medierHvad bruger du din tid på?
Danske unge har Europa-rekorden i tidsforbrug på sociale medier.
Men hvad gør det ved os?
Og hvad får vi egentlig ud af det?
P3, DR3 og dr.
dk sætter i uge 49 fokus på den tid, vi bruger på sociale medier, og hvad vi egentlig laver der.
Følg med på dr.
dk/socialemedier, DRTV og P3.
Sådan var det helt indtil september, før jeg kom tilbage.
Twitter har jeg ikke downloadet igen, men helt privat har jeg har hentet Jodel, fordi jeg fik en trang til at komme tilbage til lige præcis det medie.
Men jeg tror ikke, jeg i dag ville være tilbage på Instagram og Facebook, hvis det ikke var nødvendigt i mit nye arbejde.
Jeg kan stadig falde i hashtag-fælden, hvor jeg fanger mig selv i at scrolle uden noget forløb.
Det går hurtigt op for mig, at det meste er ligegyldigt, og så logger jeg af igen.
Før kunne jeg blive ved meget længere, og jeg får også stadig den der adrenalin-følelse: ’Shit jeg har lyst til at lægge et billede op.
’ Men jeg har kun lagt to billeder ud siden september.
I dag er min skærmtid dagligt på cirka 45 minutter.
Når jeg er sammen med andre, tjekker de telefonen med det samme, når de får en besked.
Det irriterer mig: ’Nå okay, så er jeg ikke mere spændende?
’ Men det gjorde jeg jo også før.
Derfor har jeg besluttet mig for, at min telefon ikke kommer frem, når jeg er sammen med mine venner og familie.
Det er halvandet år siden, at jeg loggede ud af sociale medier.
Jeg havde længe delt ud af min viden og erfaring om sundhed, men jeg stoppede fuldstændig med at blogge, jeg loggede af min Instagram, og min Snapchat gjorde jeg privat.
Jeg havde fået nok af se-mig-universet.
Der er en forventning om, at du deler ud af dig selv, og at du hele tiden er inspirerende og spændende.
Men det er der jo ikke nogen af os, der er.
Så jeg meldte mig ud.
Pludselig var jeg mere tilstede, når jeg var sammen med andre, fordi der ikke var et pres på hele tiden at lægge billeder ud.
Derfor vidste jeg ikke, om jeg ville starte op igen.
Sådan gik der tre-fire måneder, før jeg kom tilbage.
Jeg savnede at dele mit syn på sundhed, da jeg sprang ud som selvstændig diætist.
I dag har jeg lukket min blog ned, og alt er bygget op omkring min Instagram.
Men i stedet for at være: ’Hey se mig.
Jeg er lige ude at spise og drikke drinks med mine veninder’, fokuserer jeg på min virksomhed.
Det gør, at jeg bruger mindre tid online.
Tror jeg.
For jeg falder stadig i.
Min tid på sociale medier burde være 100 procent arbejde, men det er den ikke.
Min iPhone fortæller mig, at jeg sidste uge brugte fem timer dagligt foran skærmen.
Jeg kommer til at lave alt muligt andet end arbejde.
Jeg scroller og slår hjernen fra, selvom jeg greb fat i min mobil for at lave et opslag.
Derfor har jeg taget en beslutning om at slå alle notifikationer fra - undtagen SMS-beskeder.
Jeg bliver ikke hele tiden mindet om: ’Ej, nu er der noget på Snapchat eller på Instagram.
’ Det har sat mit forbrug ned, og det er befriende ikke hele tiden at blive forstyrret.
Derfor spørger jeg også mig selv, hvorfor jeg er på sociale medier igen, når det var så dejligt at være offline, og jeg bliver også fristet af at kvitte de sociale medier igen.
Men det kan jeg ikke.
Mine primære kunder kommer via Instagram.
Men jeg overvejer, om jeg hver fredag skulle fjerne Instagram og så installere den igen hver mandag.
FacebookTwitterKopier linkEmner:Instagram|Snapchat|Sundhed og velvære|Facebook|Twitter




https://www.dr.dk/nyheder/regionale/bornholm/smaaboernsfamilier-vaelger-provinsen-det-er-ikke-laengere-taberagtigt

BornholmSmåbørnsfamilier vælger provinsen: "Det er ikke længere taberagtigt at flytte fra København"Line Hansen og Patrick Snowman flytter til Bornholm med sønnen Theodor for at få mere tid og samtidig komme tættere på familien.
© (c) DRAf Lis Eilsøe08.
dec.
2018 kl.
08.
30Læs opMens Theodor på 13 måneder tager sig en formiddagslur, går hans mor og pakker de sidste småting i flyttekasserne på Østerbro.
I dag kommer flyttebilen og henter både flyttekasser og møbler fra lejligheden på 2.
sal, og fra i morgen kan Theodor kalde sig bornholmer.
Hans mor og far – Line Hansen og Patrick Snowman – har nemlig besluttet, at Theodor skal vokse op på Bornholm i stedet for i København.
Den beslutning sender familien ind midt i en stærkt flydende strøm af stadigt flere børnefamilier, der vælger storbyen fra til fordel for et liv i provinsen.
Selv om Patrick Snowman og Line Hansen har været meget glade for at bo i København, er de klar til at flytte væk fra hovedstaden for at få mere tid og plads - og få familien tæt på.
Hvis nogen for to år siden havde spurgt Line, om hun ville flytte fra København, ville hun have løftet et undrende øjenbryn over det tåbelige spørgsmål.
Men en dag i foråret 2017 var det ikke længere et spørgsmål, der var helt så enkelt at svare på.
Da jeg stod med en positiv graviditetstest, kunne jeg pludselig mærke, at jeg skulle hjem.
Line Hansen- Jeg har altid sagt, at jeg aldrig skulle flytte tilbage til Bornholm, men da jeg stod med en positiv graviditetstest, kunne jeg pludselig mærke, at jeg skulle hjem, siger 31-årige Line Hansen i dag med et stort smil.
Både hun og kæresten kommer fra Bornholm.
Line er vokset op i Nexø, men flyttede fra øen efter studentereksamen i 2007.
30-årige Patrick Snowman har kun boet i hovedstaden et par år.
Han og Line mødte hinanden til en havnefest på Bornholm i sommeren 2016, men derfra er det gået stærkt.
- Vi flyttede sammen i København i januar 2017, og Theo kom i slutningen af oktober.
Jeg har så siden brugt tiden på at overbevise Patrick om, at vi skal flytte tilbage til Bornholm, siger Line Hansen med et grin.
Theodor er den direkte anledning til, at Line Hansen ikke længere har noget imod at flytte fra København - tværtimod faktisk.
30 til 39-årige flytter fra hovedstadenLine Hansen og Patrick Snowman passer perfekt ind i statistikkerne over flytninger fra hovedstadsområdet.
Antallet af 30 til 39-årige, der flytter fra København og hovedstadsregion og ud i det øvrige Danmark er steget år for år fra 2012 og frem til nu.
Tal fra statistikkenDe 30 til 39-årige er den suverænt største aldersgruppe, der flytter fra hovedstadsområdet, og ifølge statistikken er antallet af folk, der hiver teltpælene op og flytter ud i provinsen, steget siden 2012.
I 2017 flyttede 150 mennesker mellem 30 og 39 år fra hovedstadsområdet til Bornholm.
I 2012 var tallet bare 78.
I 2017 flyttede 2.
066 mennesker mellem 30 og 39 år fra hovedstadsområdet til Vest- og Sydsjælland.
I 2012 var tallet 1.
364.
I 2017 flyttede 871 mellem 30 og 39 år fra hovedstadsområdet til Østjylland.
I 2012 var tallet 665.
Kilde: Danmarks StatistikStatistikkerne viser også, at flere unge i 20’erne tager springet, men det er stadig ikke så markant, som når man først er fyldt 30 år og drømmer om eller har fået familie og opdager, at et hus og mere ro pludselig står ret højt på ønskesedlen.
Vennerne har forladt KøbenhavnLine Hansen kan se det samme ske i sin vennekreds – de tre skoleveninder, der flyttede fra Bornholm til København samtidig med hende selv og siden har holdt sammen, er tydelige eksempler.
- Da de første to veninder fra skoletiden fik børn og flyttede tilbage til Bornholm for to år siden, tænkte jeg: 'Hvad skal de dog der?
' Så fik vi Theo og flytter nu også hjem, og den sidste af os fire flytter retur om kort tid – også med mand og barn, siger Line Hansen.
Hun flytter altså retur til både veninder og familie, men efterlader også et netværk i København.
- Det er lidt svært, men andre veninder med børn er efterhånden også rykket ud af København og nærmere deres familie igen, så alle forstår det godt, siger Line Hansen.
Theodor på 13 måneder skal sige farvel til de københavnske legepladser til fordel for en have - og andre legepladser - på Bornholm.
Hun er helt sikker på, at hun var blevet i København, hvis Theo ikke var kommet, men nu er det ikke længere hverken så sjovt eller nødvendigt.
- Jeg er ved at få klaustrofobi her på 2.
sal.
Vi kan ikke finde et hus, som vi kan betale i København, og vi vil give Theo et liv, hvor han bare kan rende ud, siger Line.
Nu er det okay at vælge provinsen tilOg så er det blevet nemmere at træffe beslutningen, for hun oplever også, at holdningen til at flytte fra København har ændret sig de senere år.
- Det er ikke længere taberagtigt at flytte fra København igen, når man først har fået børn, som Line Hansen selv udtrykker det.
Line Hansen: - Vi vil tilbage til vores trygge rammerHun lægger ikke skjul på, at det betyder noget at få både sin egen og Patricks familie tæt på igen, men der ligger mere i det.
- Vi vil gerne ned i tempo og være tæt på tingene.
Her i København stresser vi rundt, og Patrick brokker sig tit over den tid, han bruger på at pendle.
Der skal være arbejde til beggeLine Hansen er på barsel lige nu, men når hun flytter til Bornholm, rykker hun samtidig sit firma som personlig træner, fitnessinstruktør og ernæringsvejleder med sig, mens Patrick Snowman har fået en ny mester, så han kan gøre sin uddannelse som VVS’er færdig.
Oprindeligt er han uddannet bager, men skifter nu karriere.
Vi var enige om først at flytte, når Patrick havde fået en læreplads og kunne fortsætte sin uddannelse.
Line Hansen- Vi var enige om, at vi først flyttede, når Patrick havde fået læreplads og kunne fortsætte sin uddannelse på Bornholm, siger Line.
Og ifølge flere undersøgelser fra de seneste år går den med jobmulighederne går også igen, når unge familier vælger at flytte fra hovedstaden til provinsen.
Der skal være mulighed for at få et fornuftigt arbejde, hvis man skal rykke familien op og flytte.
Kommer til at savne træningsfaciliteterFor det unge par har det også været vigtigt, at de kan fortsætte deres træning, selv om der nu også skal være plads til, at Theodor kan begynde at drible rundt med en bold.
- Til gengæld får vi mere tid, så det er en ren familiebeslutning, vi har taget.
Det ville være egoistisk at blive boende her i København.
Vi skal ned på jorden og ind i et hus, siger Line Hansen og lyder helt afklaret.
Træning er en vigtig del af Line Hansens liv - både professionelt og privat.
Hun kommer til at savne de indendørs faciliteter i København, men udendørs kan Bornholm godt være med.
I første omgang flytter parret ind i Patricks lille byhus i Rønnes gamle bydel, men det skal sælges, for det er kun 60 kvadratmeter.
Til gengæld er det ikke noget, der haster.
Nu giver de sig tid til at falde til på Bornholm, sende Theo i dagpleje, få forretningen op at stå igen og falde til på det nye arbejde.
Skal bygge sin forretning op igenLine Hansen er selv spændt på, hvordan hendes forretning kommer til at gå.
Der er måske en tendens til, at flere køber sig til tid hos en personlig træner i København end på Bornholm.
Omvendt er der også flere trænere om buddet i hovedstaden.
- Der har jeg bygget min forretning op uden at have netværket.
På Bornholm har jeg netværket, så jeg tror på det, siger Line Hansen.
Babyalarmen annoncerer, at Theo er begyndt at vågne, måske fordi det larmer meget i karreens gård på Ydre Østerbro.
Og så er der også de sidste kasser, der skal være færdigpakket og lukket, når flyttemændene kommer på lørdag, pakker familiens københavnerliv ned og kører det til Rønne, så det kan genopstå i helt andre rammer.
Line Hansens Blå Bog•Line Hansen er 31 år, født og opvokset i Nexø på Bornholm, men har boet i København siden 2007.
•Startede sin karriere som piccoline i et rekrutteringsfirma.
To-årig handelsøkonom, efterfulgt af en to-årig kontoruddannelse på Ekstra Bladet.
•Sideløbende uddannede Line Hansen sig til kostvejleder med sportsernæring som speciale.
Derefter uddannede hun sig til fitnessinstruktør samt sundheds- og vægttabskonsulent.
•Har arbejdet hos fitness.
dk, begyndte at have egne kunder og startede eget firma i januar 2015, hvor hun lejede sig ind i et fitnesscenter.
•Har desuden bloggen Lines Livsstil om træning, kost og sundhed.
•Fra januar 2019 personlig træner og fitnessinstruktør på Bornholm.
FacebookTwitterKopier linkEmner:Bornholm|København|Ekstra Bladet|Erhverv|Uddannelse




https://www.dr.dk/nyheder/viden/teknologi/nye-postkort-fra-mars-nasa-sonde-sender-billeder-hjem

TeknologiNye postkort fra Mars: NASA-sonde sender billeder hjemInSight-sonden har taget sin kraftige robotarm i brug og sendt friske billeder af sin nye arbejdsplads på Mars hjem til Jorden.
Af Søren Bjørn-Hansen08.
dec.
2018 kl.
09.
06Bemærk: artiklen er mere end 30 dage gammelLæs opFor 11 dage siden landede NASAs nyeste Mars-sonde problemfrit på lavasletten Elysium Planitia på Mars nordlige halvkugle - ret tæt på planetens ækvator.
Og nu begynder arbejdet for Mars-InSight, som skal undersøge planetens indre.
Sonden er gået i gang med at teste sin robot-arm, som skal flytte måleudstyret fra landingsmodulet og ud på marsjorden.
Læs også:Succes!
Sonde er landet perfekt på MarsDen kraftige robotarm er to meter lang og udstyret med en skovl, der skal bruges til at grave i overfladen.
Men først bruger sonden det kamera, som er placeret på robotarmens "albue", til at undersøge de ugæstfrie omgivelser, den skal arbejde i.
Billeder fra kameraet skal hjælpe NASA-holdet til at vurdere, hvor sondens seismometer og temperaturmåler skal placeres.
Kameraet er stadig beskyttet af et gennemsigtigt låg, men kan allerede nu levere flotte billeder fra Mars.
Forsigtig sonde er gået igangDet er første gang nogensinde, at en robot skal placere et måleinstrument på en anden planet.
Og derfor skal det øves.
Mange gange.
- I dag får vi de første glimt af vores nye arbejdsplads.
I starten af næste uge vil vi tage flere detaljerede billeder og skabe en fuld mosaik af området, siger Bruce Banerdt fra NASAs Jet Propulsion Laboratory, i en pressemeddelelse.
Læs også:Tidslinje: Her er de nuværende - og næste 20 års Mars-missionerSonden er også udstyret med det såkaldte Instrument Context Camera, der også skal holde øje med instrumenternes placering.
Desværre er der trængt støv ind under linsens beskyttelsesklap.
Men forskerne vurderer, at det ikke bliver et problem.
Det betyder bare, at billederne fra det kamera ikke bliver særligt flotte.
De første uger af Mars-InSights tid på den røde planet programmeres den til at være særligt forsigtig.
Men arbejdet er langsomt ved at komme igang og fortsætter de næste to år - eller det, der svarer til et enkelt Mars-år.
Robotarmen på sonen er to meter lang og udstyret med en skovl.
Armen er også udstyret med en klo, der skal bruges til at placere instrumenterne på overfladen.
(© NASA/JPL/Caltech)1 / 2Billedet her viser dele af sondens overflade og robotarmen.
Den runde sølvfarvede genstand er toppen af en brændstoftank, mens den kopholder-formede fordybning er et forankringspunkt for faldskærmen.
(© NASA/JPL-Caltech)2 / 2FacebookTwitterKopier linkEmner:NASA|Teknologi




https://www.dr.dk/sporten/fodbold/superliga/superliga-spiller-vi-blev-fysisk-afstraffet-paa-fodboldakademi

SuperligaSuperliga-spiller: Vi blev fysisk afstraffet på fodboldakademiDen tidligere FCN-spiller Collins Tanor siger, at drenge fra fodboldakademiet i Ghana blev straffet fysisk.
Collins Tanor, FC Nordsjælland (33) følges tæt af Jakob Poulsen, FC Midtjylland i Superligakampen søndag d.
29 maj 2016 i Herning.
 08.
dec.
2018 kl.
09.
41 | opdateret 08.
dec.
2018 kl.
10.
59Bemærk: artiklen er mere end 30 dage gammelLæs opUnge fodboldspillere på fodboldakademiet Right to Dream i Ghana blev udsat for fysisk afstraffelse.
Det siger flere tidligere spillere i en artikel på politiken.
dk fredag.
Akademiet er ejet af briten Tom Vernon, der også ejer den danske fodboldklub FC Nordsjælland.
Læs også:FCN-akademi tager afstand fra anklager om fysisk afstraffelseDrengene blev med egne ord bedt om at knæle i den bagende sol, alt efter hvor lang tid lederne på fodboldakademiet mente, at drengene skulle straffes.
Ifølge flere spillere på akademiet var det den mest almindelige straf, skriver Politiken.
- Det kunne vare én, to eller tre timer, hvor vi knælede i den bagende sol.
Det blev kaldt 'kneel down'.
Læs også:FC Midtjylland cruiser op på førstepladsen- Jeg husker en hændelse, hvor vi mistede en bold, og vi ledte efter den i buskene, så vi kom alle for sent til skole.
Så blev vi stillet op og fysisk slået med stok for at komme for sent.
Det var i de første år, siger 20-årige Collins Tanor til Politiken.
Han fortæller også om engang, hvor nogle drenge kom for sent efter en pause.
Derefter blev alle drengene på akademiet straffet ved ikke at få den normale mad i flere dage.
Læs også:VIDEO FC Midtjylland slår Randers i chancerigt opgørCollins Tanor er ejet af Manchester City og var i to år udlejet til FCN.
Han har også været udlejet til en belgisk klub, og han er i dag udlejet til Hobro IK.
Tæt bånd til FCN-ejerSammen med tre andre afrikanske spillere med en fortid på Right to Dream, der leverer spillere til FCN, fortæller Collins Tanor i Politiken om fysiske straffe og psykisk pres over for drenge på akademiet for 10-18-årige vestafrikanere.
Collins Tanor gik på Right to Dream fra 2008 til 2015.
Ifølge Politiken var han ikke blot en talentfuld fodboldspiller og anfører for Ghanas U17-landshold.
Læs også:Fodboldklubben AaB fyrer træner Morten WieghorstHan blev også akademiets ansigt udadtil og fik et tæt bånd til Tom Vernon, som stiftede akademiet og i dag ejer FCN, som han købte for tre år siden.
Torsdag afholdt Tom Vernon et usædvanligt pressemøde på Farum Park, inden Politiken fredag bragte sin historie.
På pressemødet deltog seks personer, der repræsenterede akademiet eller FCN.
Akademiet har også selv efterfølgende været ude at afvise beskyldningerne.
Læs også:VIDEO Langskudsmål banker FC København i toppen af Superligaen- Disse beskyldninger om mishandling af vores spillere på akademiet er komplet usande.
Og de er helt ude af kontekst og er blevet rapporteret til de relevante myndigheder, som efterforsker sagen, sagde han.
Vernon sagde torsdag, at akademiet i en årrække er mødt med anklager fra et netværk af personer i Ghana, der ifølge Tom Vernon ønsker at ødelægge akademiet.
- Det samme netværk enten truer eller lokker vores tidligere og nuværende spillere til at forlade Right to Dream eller bagvaske os i medierne.
Vi er nu nået til et punkt, hvor vi bringer Fifa ind i sagen og sagsøger en håndfuld personer i Ghana, sagde Tom Vernon.
I en meddelelse til Politiken skriver Tom Vernon:Læs også:VIDEO Formstærke OB fortsætter sejrsstime: Tættere på top tre- Right to Dream tillader ikke mishandling af eleverne.
Disse konkrete anklager er enten falske eller overdrevne eller taget helt ud af sammenhæng, og de er fremført af et lille antal utilfredse tidligere elever.
Politiken skriver, at Vernon dog tilføjer, at der tidligere har været "hændelser".
- Der har været et lille antal af hændelser i vores 20-årige historie – de fandt alle sted for et antal år siden – som er imod vores politik om ingen mishandling af elever, skriver Vernon.
Via dokumenter fra whistleblowerplatformen Football Leaks har Politiken tidligere beskrevet, at Manchester City mod en årlig betaling til akademiet i Ghana fik mulighed for at hente FCN's afrikanske spillere gratis.
/ritzau/FacebookTwitterKopier linkEmner:Tom Vernon (erhvervsleder)|Ghana|Fodbold|FC Nordsjælland|Manchester City FC




https://www.dr.dk/nyheder/regionale/midtvest/hvis-du-kommer-hjem-slaar-de-dig-ihjel-penge-er-ikke-nok-til-faa-adrees

Midt- og Vestjylland'Hvis du kommer hjem, slår de dig ihjel': Penge er ikke nok til at få Adrees til at tage hjem til Syrien nuDen nye finanslov skal gøre det muligt at give penge til udlændinge, der vil rejse hjem til usikre lande.
Adrees Hussein Abdullah kom til Danmark for fire år siden.
Året efter fik han sin kone og tre børn med sig.
Af Natacha Tjørnholm og Frederik Bernhard Gatzwiller08.
dec.
2018 kl.
09.
00Bemærk: artiklen er mere end 30 dage gammelLæs opAdrees Hussein Abdullah og hans familie vil gerne hjem og hjælpe deres syge forældre i Syrien, men det er alt for farligt lige nu.
Regeringen og Dansk folkeparti er ellers parat til at hjælpe ved at styrke repatrieringsordningen, der er en økonomisk støtteordning til flygtninge, der er villige til at rejse hjem.
Førhen har det ikke været muligt for eksempelvis syriske flygtninge, fordi FN stadig vurderer landet som usikkert.
Men pengene er ikke nok til at overtale Adrees Hussein Abdullah og hans familie til at tage hjem lige nu.
Først flygtede de fra Aleppo til en mindre by, Afrieen, som er på størrelse med Herning, hvor de bor idag.
Da krigen i Syrien blev for meget, kiggede de mod Danmark, som de havde hørt skulle være et fredeligt og demokratisk land.
Men da Adrees Hussein Abdullah for fire år siden kom til landet, kunne han ikke genkende det billede.
- Det var ikke det, vi havde drømt om.
Ikke det, mine børn havde drømt om, siger han.
De har haft en blandet tilværelse i Danmark, præget af både hjælpsomhed og racisme.
Men det er sidstnævnte, der har fyldt mest, synes han.
Derfor anmodede de om at få støtte til at komme hjem til Syrien på et tidspunkt, hvor det så ud til, at der var ved at komme ro på i hjemlandet.
Men det kunne ikke lade sig gøre på grund af han og familien har midlertidig beskyttelsestatus, som indtil nu ikke har kunnet få repatriering.
Nu har situationen ændret sig i Syrien, og Adrees Hussein Abdullah har ikke længere mod på at tage hjem.
For det er farligt.
Alt for farligt.
Han vil ellers gerne hjem og tage sig af sine syge forælde, men de siger, han skal holde sig væk.
- De siger til mig, at jeg ikke skal komme.
De siger, at hvis jeg kommer derned, bliver jeg slået ihjel af ISIS.
Hjemme er lige nu Danmark, selvom Syrien altid er hjemI Herning har han lavet en butik sammen med sin kone Idat Ali.
Den er lavet efter syrisk forbillede og sælger alt fra slik fra hjemlandet til islamisk pynt.
Butikken byder på en noget anden tilværelse, end den de var vant til i Aleppo.
Adrees Hussein Abdullah er uddannet læge, og Idat Ali arbejdede som lærer.
Hvis situationen var en anden, ville Adrees Hussein Abdullah gerne tage sin familie med tilbage.
Men situationen er ikke til det, og det er ikke økonomien, der spiller en rolle.
Skulle det se anderledes ud inden for et år eller halvandet, kunne han godt finde på det.
Men problemet er, at jo længere tid der går, desto sværere bliver det at forlade Danmark igen, fordi hans børn nu har været her i tre år og er ved at slå rødder.
- Vi kan godt tage hjem om tre måneder eller måske et år.
Men hvis der går tre, fire eller fem år, er de jo nærmest blevet danskere.
Så bliver det rigtig svært.
Den ældste datter går i gymnasiet, sønnen er 17 og går i 10.
klasse, mens den yngste lige er begyndt i skole.
Hvis familien vælger at tage hjem, er muligheden for støtte en stor hjælp, siger Adrees Hussein Abdullah.
Da de flygtede fra Syrien mistede de alt.
Repatrieringsstøtten lyder på 133.
866 kroner for hver person over 18 år, der søger.
Pengene gives til at etablere sig i hjemlandet igen og hjælp til rejseudgifter.
Siden oprøret i Syrien startede i 2011, er 5,6 millioner mennesker flygtet.
FN meddeler at 40.
000 af dem er vendt tilbage i år på trods af advarsler om, at det stadig er usikkert.
FacebookTwitterKopier linkEmner:Syrien|Forenede Nationer|Aleppo|Dansk Folkeparti|Flygtninge og asylansøgere




https://www.dr.dk/mitliv/jeg-slaar-op-nadja-og-lars-tog-en-detox-fra-sociale-medier-men-blev-lokket-tilbage-0

Hvad bruger du din tid på?
Se temaMit LivJeg slår op!
Nadja og Lars tog en detox fra sociale medier – men blev lokket tilbageKunne du slette alle dine sociale medier?
Bare for en periode?
Du kan prøve at efterabe Lars og Nadja.
Af Mette Mohr Martensen, Foto: Bo Amstrup og Olafur Steinar Geestsson via Scanpix/Ritzau og Grafik: Signe Heiredal08.
dec.
2018 kl.
09.
59Læs opTjek lige, hvor lang tid du dagligt bruger foran en skærm.
Måske overrasker det dig slet ikke.
Eller måske går du lige netop nu i panik, fordi timetallet kommer som et chok.
’Prøv en SoMe-detox’ opfordrer to unge, hvis tid på sociale medier var eskaleret.
Ingen af dem har boykottet de sociale medier, men en detox har lært dem at bruge medierne på en helt ny måde.
Her fortæller de hvorfor - og de giver deres opskrift på, hvordan de gjorde.
Mit skærmforbrug var eskaleret.
På en vandretur med min far, havde jeg brugt mobilen fire timer dagligt.
Mit nærvær var væk, og som min far siger: Sociale medier gør dig asocial.
Jeg kiggede på telefonen, før jeg sagde godmorgen til min kæreste, og det blev en rutine at dokumentere helt almindelige hverdagshandlinger.
’Nu løber jeg en tur, det må jeg lægge op.
’ Bagefter skulle jeg følge med i, hvem der likede og kommenterede.
Det er så dumt.
Man kan godt sige, det var et nytårsforsæt.
Efter nytår skulle jeg skrive mit speciale, og til juni skulle vi være forældre.
Hvis jeg brugte fire timer hver dag på mobilen, ville jeg ikke blive færdig inden min kærestes termin.
Derfor slettede jeg de sociale medier, jeg brugte mest.
Det var svært i starten.
Sådan er det nok med vaner.
Når jeg sad alene, havde jeg jo altid telefonen fremme.
Men jeg lærte at kede mig, og det lyder som en kliché, men pludselig lagde jeg mærke til flere ting, og jeg huskede situationer bedre.
Det blev hurtigt en vane ikke at være opslugt af sociale medier.
Sociale medierHvad bruger du din tid på?
Danske unge har Europa-rekorden i tidsforbrug på sociale medier.
Men hvad gør det ved os?
Og hvad får vi egentlig ud af det?
P3, DR3 og dr.
dk sætter i uge 49 fokus på den tid, vi bruger på sociale medier, og hvad vi egentlig laver der.
Følg med på dr.
dk/socialemedier, DRTV og P3.
Sådan var det helt indtil september, før jeg kom tilbage.
Twitter har jeg ikke downloadet igen, men helt privat har jeg har hentet Jodel, fordi jeg fik en trang til at komme tilbage til lige præcis det medie.
Men jeg tror ikke, jeg i dag ville være tilbage på Instagram og Facebook, hvis det ikke var nødvendigt i mit nye arbejde.
Jeg kan stadig falde i hashtag-fælden, hvor jeg fanger mig selv i at scrolle uden noget forløb.
Det går hurtigt op for mig, at det meste er ligegyldigt, og så logger jeg af igen.
Før kunne jeg blive ved meget længere, og jeg får også stadig den der adrenalin-følelse: ’Shit jeg har lyst til at lægge et billede op.
’ Men jeg har kun lagt to billeder ud siden september.
I dag er min skærmtid dagligt på cirka 45 minutter.
Når jeg er sammen med andre, tjekker de telefonen med det samme, når de får en besked.
Det irriterer mig: ’Nå okay, så er jeg ikke mere spændende?
’ Men det gjorde jeg jo også før.
Derfor har jeg besluttet mig for, at min telefon ikke kommer frem, når jeg er sammen med mine venner og familie.
Det er halvandet år siden, at jeg loggede ud af sociale medier.
Jeg havde længe delt ud af min viden og erfaring om sundhed, men jeg stoppede fuldstændig med at blogge, jeg loggede af min Instagram, og min Snapchat gjorde jeg privat.
Jeg havde fået nok af se-mig-universet.
Der er en forventning om, at du deler ud af dig selv, og at du hele tiden er inspirerende og spændende.
Men det er der jo ikke nogen af os, der er.
Så jeg meldte mig ud.
Pludselig var jeg mere tilstede, når jeg var sammen med andre, fordi der ikke var et pres på hele tiden at lægge billeder ud.
Derfor vidste jeg ikke, om jeg ville starte op igen.
Sådan gik der tre-fire måneder, før jeg kom tilbage.
Jeg savnede at dele mit syn på sundhed, da jeg sprang ud som selvstændig diætist.
I dag har jeg lukket min blog ned, og alt er bygget op omkring min Instagram.
Men i stedet for at være: ’Hey se mig.
Jeg er lige ude at spise og drikke drinks med mine veninder’, fokuserer jeg på min virksomhed.
Det gør, at jeg bruger mindre tid online.
Tror jeg.
For jeg falder stadig i.
Min tid på sociale medier burde være 100 procent arbejde, men det er den ikke.
Min iPhone fortæller mig, at jeg sidste uge brugte fem timer dagligt foran skærmen.
Jeg kommer til at lave alt muligt andet end arbejde.
Jeg scroller og slår hjernen fra, selvom jeg greb fat i min mobil for at lave et opslag.
Derfor har jeg taget en beslutning om at slå alle notifikationer fra - undtagen SMS-beskeder.
Jeg bliver ikke hele tiden mindet om: ’Ej, nu er der noget på Snapchat eller på Instagram.
’ Det har sat mit forbrug ned, og det er befriende ikke hele tiden at blive forstyrret.
Derfor spørger jeg også mig selv, hvorfor jeg er på sociale medier igen, når det var så dejligt at være offline, og jeg bliver også fristet af at kvitte de sociale medier igen.
Men det kan jeg ikke.
Mine primære kunder kommer via Instagram.
Men jeg overvejer, om jeg hver fredag skulle fjerne Instagram og så installere den igen hver mandag.
FacebookTwitterKopier linkEmner:Instagram|Snapchat|Sundhed og velvære|Facebook|Twitter




https://www.dr.dk/nyheder/indland/efter-debatten-om-misbrug-af-boerns-data-flere-boern-tier-om-hvordan-de-har-det

IndlandEfter debatten om misbrug af børns data: Flere børn tier om, hvordan de har detForældre kritiserede, at trivselsmåling i folkeskolen var usympatisk og ulovlig.
Nu dropper flere børn undersøgelsen.
 Signe Heiredal)Af Kåre Kildall Rysgaard08.
dec.
2018 kl.
07.
46Bemærk: artiklen er mere end 30 dage gammelLæs opDet er meningen, at folkeskolens store måling af trivsel skal bruges, så skolen bliver et bedre sted at være.
Men Jesper Lund Stocholms datter, der går i indskolingen, fik hjemmefra at vide, at hun skulle nægte at svare på undersøgelsen.
Jesper Lund Stocholm arbejder og blogger om it-politik og software, og han var ikke tryg ved undersøgelsen.
Læs også:Dagdrømme og gab: Flere elever keder sig i folkeskolenOgså andre forældre har protesteret, og ved den seneste trivelsmåling for skoleåret 2017/2018 manglede der 216.
913 svar fra alle eleverne på de forskellige spørgsmål i trivselsmåligen.
Det svarer til, at ét ud af 50 spørgsmål ikke bliver besvaret.
Selvom svarprocenten stadig er høj, er der markant færre svar end tidligere år.
Jesper Lund Stocholms sagde nej til undersøgelsen, fordi han er bekymret for, hvordan oplysninger om datterens trivsel vil blive brugt.
- Det lugter af, at staten vil score, hvordan børn og forældre klarer sig.
Det er dybt usympatisk, siger Jesper Lund Stocholm, der arbejder med informationsteknologi og er bekymret for overvågning - også selvom formålet er at spotte udsatte børn.
Han har tillid til, at lærere finder mistrivsel i stedet for, at alle børn skal svare på spørgsmål, der gemmes og registreres.
Læs også:Kina: Landet, hvor staten kan se altHov: Trivselsmåling var ikke anonymI flere år fik forældre at vide, at børnene svarede anonymt på, hvordan de trivedes i skolen.
Det skabte både debat og vrede, da det for et år siden kom frem, at skoler gemte data med børnenes cpr-numre.
På den måde kunne myndigheder i princippet spotte sårbare elever, når børnene fortalte, hvordan de havde det.
Nogle forældre blev så vrede over overvågning, at de meldte Undervisningsministeriet til politiet for at krænke børns rettigheder.
Læs også:Forældre politianmelder Undervisningsministeriet for brud på persondatalovenVed den seneste trivselsmåling var der færre svar end tidligere.
Et ud af 50 spørgsmål blev i gennemsnit ikke besvaret.
På 38 folkeskoler manglede dog så mange besvarelser, at det svarede til, at én elev per klasse holdt sin mund.
Ingen ved med sikkerhed, hvorfor børn undlader at fortælle om deres trivsel, men debatten om misbrug af data kan spille en rolle, mener forældreorganisationen Skole & Forældre.
- Der har været klare udfordringer med den nationale trivselsmåling i folkeskolen, og nogle kommuner har misbrugt oplysninger til sagsbehandling, siger landsformand Rasmus Edelberg, der mener trivselsmålinger er et gode, så længe data bliver indsamlet ordentligt.
Forældre er mere skeptiskeI august måned valgte Undervisningsministeriet at udskyde målingen af trivslen i folkeskolen, og undervisningsminister Merete Riisager begrundede, at der var behov for at tænke sig godt om.
Ingen ulovlig trivselsmålingUndervisningsministeriet blev meldt til politiet, da det kom frem, at trivselsmålingen i folkeskolen ikke var anonym, men oplysningerne blev gemt med børnenes CPR-nummer.
I redegørelsen til Datatilsynet nåede ministeriet frem til, at persondata ikke var behandlet i strid med persondataloven eller, at det var ulovligt at gennemføre undersøgelsen.
Det blev dog også klart, at ministeriet ikke havde vejledt forældre godt nok om undersøgelsen.
Regeringen har derfor udskudt undersøgelsen og en arbejdsgruppe ser på, hvordan personfølsomme oplysninger bruges i den offentlige sektor.
Kilde: UndervisningsministerietDalby Skole ved Kolding er ét af de steder, hvor mange elever ikke har svaret på undersøgelsen.
Men det skyldes nok, at eleverne er trætte af spørgeskemaer og ikke protester fra forældrene, mener den pædagogfaglige leder, Lean Jensen.
Læs også:Hest, høns og teater: Sådan bliver kedelige skoledage mere spændendeDanmarks Lærerforening oplever dog, at forældre er mere kritiske overfor, hvordan undersøgelser kan blive brugt.
- Forældre stiller spørgsmål og vil være helt sikre på, hvad de lægger børn til, siger Jeanette Søberg, formand for lærerforeningens undervisningsudvalg.
Hun begræder dog ikke, at der er lidt færre svar end tidligere.
- Læreren kender deres elever, og en måling om trivsel gør hverken fra eller til.
Det der betyder noget er, hvordan skolen handler, så børnene trives, siger hun.
Top 5.
Her er spørgsmålene flest elever ikke svarer på•8,8 procent svarer ikke på: Hvad synes dine lærere om dine fremskridt i skolen?
•3,3 procent svarer ikke på: Jeg gør gode faglige fremskridt i skolen.
•3,2 procent svarer ikke på: Har du selv mobbet nogen i skolen i dette skoleår?
•3, 1 procent svarer ikke på: Andre elever accepterer mig, som jeg er.
•3 procent svarer ikke på: Er du blevet mobbet i dette skoleår?
•Kilde: DR analyse af data fra Uddannelsesstatistik.
dkFacebookTwitterKopier linkEmner:Merete Riisager (politiker)|Folkeskolen (Danmark)|Uddannelse|Ministeriet for Børn og undervisning|Kolding




https://www.dr.dk/nyheder/regionale/hovedstadsomraadet/succesfuld-app-bredes-ud-hjaelper-misbrugere-med-blive-clean

KøbenhavnSuccesfuld app bredes ud: Hjælper misbrugere med at blive 'clean'Appen minder blandt andet misbrugerne om næste behandling, og hvornår de skal tage deres medicin.
Personalet på Rusmiddelbehandling Ørnevej i København har siden sidste år kommunikeret med misbrugerne via en smartphone-app.
Nu skal seks andre misbrugsenheder også til at benytte sig af appen.
Af Nanna Mortensen og Peter Bye Andersen08.
dec.
2018 kl.
07.
00Bemærk: artiklen er mere end 30 dage gammelLæs opAlt for mange misbrugere møder ikke op til deres aftaler og behandling hos kommunen.
Derfor begynder flere rusmiddelcentre i København fra nytår at bruge en smartphone-app, når de skal huske misbrugerne på deres aftaler.
Det sker, efter at appen er blevet testet på Rusmiddelbehandling Ørnevej gennem et år.
Og det har vist sig at være et godt greb, forklarer enhedsleder Anne Kirstine Svanholdt.
- Det er med til at skabe stabilitet i behandlingerne, og på den måde har det også en effekt i forhold til udeblivelser, siger hun.
Skal forhåbentlig give besparelserAppen minder blandt andet misbrugerne om, hvornår de skal afhente og indtage deres medicin, sender påmindelser om aftaler på behandlingscentret, og så har den gjort det nemmere at kommunikere.
- Man kan for eksempel skrive til os, hvis man vil melde afbud, og på den måde kan vi tage fat med det samme og spørge ind til årsagen, så vi undgår det, siger Anne Kirstine Svanholdt.
Og den effekt håber Finn Jensen, områdechef i Center for Rusmiddelbehandling, vil brede sig til endnu flere rusmiddelcentre.
De ansatte har nemlig brugt meget tid på at ringe til misbrugerne, når de ikke dukker op.
Læs også:Dropper e-boks: App skal få misbrugere til at møde op til behandlingHvis appen ændrer på det, er der penge at spare for kommunen, vurderer Finn Jensen.
- Hver gang vi undgår, at en borger dropper ud, vil vi også se en besparelse.
Så alt, hvad vi kan gøre for at skabe en sammenhæng og stabilitet, vil spare ressourcer i sidste ende, siger han.
Ikke en afløser for øjenkontaktAppen åbner særligt op for dialog med dem, som ikke kan overskue at komme ned på centeret eller at snakke i telefon, siger Anne Kirstine Svanholdt.
- De fleste af os kan godt lide, at man også kan kommunikere på skrift.
Samtidig giver vores borgere udtryk for, at de kommer tættere på os ved at kommunikationen foregår på den her måde.
De sender også smileys og skriver “kram”, og vi er ikke nervøse for, at de føler, at der ikke sidder rigtige mennesker bag appen, siger hun.
Og det glæder Jann Sjursen, formand for Rådet for Socialt Udsatte.
- Københavns Kommune har handlet på en brist i kommunikationen og har fundet en løsning, som forbedrer og fastholder, så flere får den nødvendige behandling til tiden, siger han.
Han håber, at flere kommuner følger i hovedstadens fodspor, men mener ikke, at det kan stå alene.
- På misbrugsområdet er det for eksempel et kæmpe problem, at der ikke er så meget døgnbemanding, som der er brug for.
Det handler om at få det hele til at spille sammen, siger han.
På Rusmiddelbehandling Ørnevej er Anne Kirstine Svanholdt enig i, at appen ikke er det eneste værktøj.
- Vi er stadig optaget af, at de skal komme herned og deltage i aktiviteter, men det her er bare en kommunikationsform, som vores borgere er rigtig glade for, siger hun.
FacebookTwitterKopier linkEmner:Jann Sjursen (politiker)|København|Rådet for Socialt Udsatte|Københavns Kommune




https://www.dr.dk/sporten/haandbold/em-kvinder/aerlig-sandra-toft-jeg-mindes-ikke-noget-lignende

EM KvinderÆrlig Sandra Toft: Jeg mindes ikke noget lignendeDen danske målvogter havde en redningsprocent på bare syv i EM-nederlaget til Frankrig.
Målvogter Sandra Toft havde en dårlig dag mod Frankrig.
Af Morten Top og Frederik Lindved08.
dec.
2018 kl.
07.
30Bemærk: artiklen er mere end 30 dage gammelLæs opKvindelandsholdet i håndbold hænger i en tynd tråd ved EM-slutrunden i Frankrig.
Torsdag tabte holdet til de franske værter, og især defensivt sejlede det for danskerne.
Det resulterede i, at den ellers så stærke målvogter Sandra Toft sluttede med en redningsprocent på bare syv.
Det var en bitter pille at sluge for Esbjerg-spilleren.
- Jeg mindes ikke, at jeg nogensinde før er gået ud med sådan en redningsprocent.
Den gjorde ondt, men der er ikke andet for end at gøre det bedre næste gang, siger Sandra Toft til DR og kan ikke lige pege på, hvad der gik galt mod Frankrig.
Læs også:EM-kvinderne får håndboldfri fredag: 'Vi skal forberede os mentalt'- Jeg har da gjort mig nogle tanker, men jeg er ikke lige kommet frem til noget godt svar eller nogen løsning, andet end at vi må lægge kampen bag os og komme igen til Rusland.
Pisket til sejreDanmark har to kampe tilbage i mellemrunden - først mod Rusland og derefter mod Montenegro – og holdet er pisket til sejre, hvis ikke EM skal slutte tidligt.
Læs også:Dansk landstræner efter fransk lærestreg: 'Vi var ikke aggressive nok'- De næste to skal jo vindes.
Først og fremmest skal vi slå russerne, og hvis vi gør rent bord, må vi se, hvordan tingene ser ud, når mellemrunden er slut, siger Sandra Toft.
I kampen mod Frankrig havde Sandra Toft én redning på 14 franske forsøg.
Danmarks anden målvogter, Althea Reinhardt, reddede tre ud af 18 forsøg og fik en redningsprocent på 17.
FacebookTwitterKopier linkEmner:Althea Reinhardt (håndboldspiller)|Sandra Toft (håndboldspiller)|Frankrig|Rusland|Håndbold




https://www.dr.dk/nyheder/udland/seks-draebt-under-massepanik-pa-italiensk-natklub

UdlandSeks dræbt under massepanik på italiensk natklubUnder en koncert i byen Ancona blev der natten til lørdag spredt tåregas på natklub.
120 meldes såret.
Det vides endnu ikke, hvem eller hvad der forårsagede spredningen af tåregas på natklub i byen Corinaldo nær Ancona på Italiens østkyst.
Signe Vilsbøll, Kasper Duncan Gram (video) og Ritzau08.
dec.
2018 kl.
06.
17 | opdateret 08.
dec.
2018 kl.
08.
04Bemærk: artiklen er mere end 30 dage gammelLæs opSeks mennesker er natten til lørdag blevet trampet ihjel på en italiensk natklub i byen Corinaldo, der ligger nær Ancona på Italiens østkyst.
Det skriver den italienske avis Corriere Della Sera.
Ulykken skete tidligt lørdag morgen, da der udbrød panik blandt de tilstedeværende på natklubben Laterna Azzurra.
Angiveligt fordi der blev sprøjtet med tåregas i natklublokalerne.
Ulykken er ifølge nyhedsbureauet AFP sket omkring klokken 01.
00.
Mere end 120 mennesker er ifølge Corriere Della Sera blevet såret, og ti af dem er i kritisk tilstand, skriver avisen.
Trampede på hinanden i panikLokale brandmyndigheder skriver i en udtalelse på Twitter, at det endnu er uvist, hvem eller hvad der har forårsaget spredningen af tåregas.
- Årsagen kan have været spredningen af et klæbrigt stof, der fik de unge mennesker til at flygte ud fra bygningen og trampede henover hinanden i panik, står der i udtalelsen.
Natklubben Laterna Azzurra var på ulykkestidspunktet vært for en koncert med den italienske rapper Sfera Ebbasta, og lokale redningsfolk anslår, at der var mere end 1000 tilstedeværende på natklubben.
Nødudgangene var blokeretEn 16-årig dreng, som Corriere Della Sera har talt med, var tilstede med sine venner og sin kæreste på natklubben, da panikken brød ud.
Han er blandt de tilskadekomne, der er bragt til hospitalet.
- Vi dansede og ventede på, at koncerten skulle begynde, da vi kunne lugte en gennemtrængende stank, fortæller han avisen, hvor han tilføjer:- Vi løb mod nødudgangen, men den var blokeret, så dørmanden bad os gå tilbage igen.
Politiet har indledt en undersøgelse for at kortlægge, hvad der er årsag til hændelsen.
Politichef i Ancona Oreste Capocasa oplyser ifølge nyhedsbureauet AP, at fem af de seks døde mindreårige.
FacebookTwitterKopier linkEmner:Italien|Caféer og barer|Ulykker|Twitter




https://www.dr.dk/nyheder/viden/teknologi/drop-dit-brok-batteriet-stinker-fordi-din-telefon-er-fantastisk

2 % tilbageSe temaTeknologiDrop dit brok: Batteriet stinker, fordi din telefon er fantastiskVores telefoner kan i dag (næsten) alt.
Lige bortset fra at holde strøm i mere end én dag.
Men hvorfor laver man ikke bare et bedre batteri?
Af Rasmus Jungersen08.
dec.
2018 kl.
07.
00Bemærk: artiklen er mere end 30 dage gammelLæs opDu skulle egentlig bare lige tjekke noget hurtigt.
Se om dine venner har smidt noget nyt på Instagram.
Tjekke hvornår toget går.
Eller vælge næste nummer på din playliste.
2% tilbageVi kan sende folk til månen, men vi har endnu ikke opfundet et smartphone-batteri, der holder til en tur i Netto i frostvejr.
Smag lidt på det.
Det er ikke bare surt.
Det er absurd.
I 2% tilbage jagter Joachim Brandt Møller svaret på, hvorfor batterilevetiden på vores smartphones er så dårlig - og hvad det gør ved os.
Lyt til podcasten og lær mere her.
Og det er der, du opdager det.
Din værste frygt: En mobiltelefon, der (igen igen) snart løber tør for strøm.
Din gamle Nokia holdt strøm i dagevis, selvom du sms’ede løs med din flirt og spillede Snake til langt ud på natten.
Læs også:Batteribøvl: Derfor går din mobil ud med 20 procent tilbageMen din smartphone, der tager fantastiske billeder, viser film i enormt høj opløsning og genkender dit ansigt, har et batteri, der virker dårligere, end det der sad i dine gode gamle Nokia.
Hvordan kan det være?
Du er blevet forkæletDet korte svar er, at batteriet i din telefon er langt bedre end det, der sad i din gamle telefon.
Du opdager det bare ikke.
Faktisk er batterierne er blevet rigtig meget bedre.
Det forklarer Dorthe Ravnsbæk, der er lektor på SDU og ekspert i batterier.
- Men man er nødt til at huske på, hvad vi bruger vores mobiltelefon til i dag.
Den kan lige så meget, som en kraftig computer kunne for 10 år siden, siger hun.
Se, hvor længe batterier fra gamle telefoner, kan holde liv i en iPhone XSOg der er virkelig sket meget, siden Motorola i 1983 introducerede den første mobiltelefon, som almindelige mennesker kunne købe.
Telefonen var stor som en mursten og vejede cirka det samme.
Den kunne prale af en taletid på cirka 30 minutter og var løbet tør for strøm efter otte timer.
Uanset om du brugte den eller ej.
Og den kunne vel at mærke ikke andet end at ringe.
Læs også:Nu får iPhone-ejere fuld kontrol over batterietSenere kom telefoner, der kunne sms’e og spille spil, og batterierne blev bedre.
Og nogle telefoner kunne holde strøm i flere dage.
Men de havde stadig ikke mulighed for at gå på nettet.
De havde ingen GPS, intet kamera, og de havde ikke den samme strømsluger af en kæmpeskærm, som du måske kigger ned i lige nu.
Og i takt med at vores telefoner har fået flere og flere funktioner, er deres strømforbrug skudt i vejret.
- Vi er blevet forkælede.
Vi stiller slet ikke spørgsmålstegn ved, at det overhovedet kan lade sig gøre at have en mobiltelefon, der kan holde strøm hele dagen, selvom vi bruger den til at se video, tage billeder, ringe og gå på nettet, siger Dorthe Ravnsbæk.
Bedre batteri = større strømforbrugI dag kan der være meget mere strøm på din mobiltelefons batteri, end der kunne for 10 eller 20 år siden.
Samtidig er batterierne i dag blevet meget lettere og fylder mindre.
Og mens batterierne langsomt bliver bedre, finder Apple, Samsung, HTC, Huawei og alle de andre producenter på ny teknologi at stoppe i vores telefoner.
Og mere teknologi kræver mere strøm.
- Det lader til, at der er en lov om, at når batteriet bliver lidt bedre, så stiger strømforbruget i telefonen, så det passer med én dags tid, siger Poul Norby, der er professor på DTUs Institut for energikonvertering og -lagring.
Det batteri, der sidder i din mobiltelefon i dag, er på mange andre måder også meget bedre end sine forgængere.
Batteriet kan i dag holde til mange flere op- og afladninger.
Det vil sige, at du kan lade batteriet helt op til 100 procent og lade det gå død mange flere gange, før det begynder at blive dårligere end tidligere.
Og så mister batteriet ikke strøm i lige så stor grad.
- Hvis du førhen lod din telefon ligge, ville den miste strøm, selvom den var slukket.
Det gør den ikke i dag, forklarer Dorthe Ravnsbæk.
Ingen vil købe en tyk telefonMen hvorfor gør mobiltelefon-producenterne så ikke bare batterierne endnu bedre?
Svaret er, at det kan de ikke.
Og måske vil de ikke.
For hvis din telefon skal holde strøm længere, vil batteriet fylde mere, og din telefon bliver fed.
- Hvis producenterne kunne få et batteri, der havde samme størrelse som i dag, og som kunne holde længere, er jeg sikker på, at de ville putte det i deres telefoner.
Men jeg tror ikke, at forbrugerne vil købe en tykkere telefon, siger Dorthe Ravnsholt.
Nej, dit batteri bliver ikke bedre lige om lidtSandsynligheden for, at din mobiltelefon bruger et såkaldt lithium-ion batteri er meget stor.
Det er den type batteri, som stort set alle producenter i dag benytter.
Det er desuden også den batteri-teknologi, som findes i alt lige fra el-biler til NASA’s rumdragter.
Lithium-ion batteriet er over længere tid blevet perfektioneret, og man begynder langsomt at nærme sig den fysiske begrænsning for hvor meget energi, man kan klemme ud af teknologien.
- Man arbejder selvfølgelig på at forbedre batterierne, men der er en grænse for, hvor små man kan gøre lithium-ion batterierne med de materialer, man har i dag.
Der er en fysisk grænse, og det er ikke sådan, at man pludselig kan gøre batteriet tre gange bedre uden at ændre fundamentalt på batteriet.
Så skal man ud og finde en ny teknologi, forklarer Poul Norby fra DTU.
Læs også:Sådan får du dit mobilbatteri til at leve længereOg en ny teknologi ligger ikke og lurer lige om hjørnet.
Så indtil videre må vi nøjes med de små fremskridt og forbedringer, producenterne får vredet ud af lithium-ion batteriet.
FacebookTwitterKopier linkEmner:Nokia|Teknologi|Forbrugerelektronik|Apple Inc.
|HTC




https://www.dr.dk/nyheder/udland/canada-holder-huawei-chef-i-faengsel-over-weekenden

UdlandCanada holder Huawei-chef i fængsel over weekendenFinansdirektøren for den kinesiske telegigant er blevet anholdt i Canada med henblik på udlevering til USA.
Det er fredag blevet besluttet, at Huaweis finansdirektør, Wanzhou Meng (til venstre), skal tilbringe weekenden i en fængselscelle.
)08.
dec.
2018 kl.
03.
46Bemærk: artiklen er mere end 30 dage gammelLæs opHuaweis finansdirektør, Wanzhou Meng, er anklaget for bedrageri i forbindelse med de amerikanske sanktioner mod Iran, og derfor tilbageholdes hun fortsat i Canada.
Det oplyser en anklager i sagen fredag efter et retsmøde, hvor myndighederne skulle tage stilling til, om Meng kunne løslades mod kaution.
Under retsmødet har dommeren dog besluttet at tage weekenden i brug til at vurdere sagen, mens finansdirektøren for den kinesiske telegigant bliver i fængselscellen.
Wanzhou Mengs advokat oplyser, at han mandag vil fortsætte argumenterne for hendes løsladelse.
Udlevering til USAWanzhou Meng er datter af Huaweis grundlægger.
Hun blev anholdt 1.
december i Canada med henblik på udlevering til USA.
Det fremgik ved begyndelsen af fredagens retsmøde, at hun er mistænkt for at have deltaget i transaktioner, hvor det globale banksystem blev anvendt for at undvige amerikanske sanktioner mod Iran.
Anklagerne mener, at Meng har løjet over for amerikanske banker om et hemmeligt datterselskab, så selskabet kunne sælge udstyr til Iran - i strid med sanktionerne mod landet.
USA anklager hende således for at have deltaget i et komplot mod en række finansinstitutioner.
Sanktionsbruddene skal være sket mellem 2009 og 2014.
Kina kræver Meng løsladtKina mener ikke, at Meng har overtrådt love i Canada eller USA, og derfor kræver landet hende løsladt.
Men anklagerne advarer om, at der kan være stor risiko for, at Meng flygter, hvis hun bliver løsladt.
De mener, at Meng bevidst har holdt sig væk fra USA, siden hun blev klar over efterforskningen.
USA har undersøgt, hvorvidt Huawei Technologies Ltd.
krænkede USA's sanktioner mod Iran siden 2016.
Meng blev anholdt, samme dag som præsidenterne for USA og Kina mødtes i Argentina og enedes om at udsætte en strid om handel i tre måneder.
/ritzau/ReutersFacebookTwitterKopier linkEmner:USA|Huawei|Canada|Iran|Kriminalitet




https://www.dr.dk/nyheder/udland/frank-sinatras-personlige-ejendele-solgt-61-millioner

UdlandFrank Sinatras personlige ejendele solgt for 61 millionerDen kendte musikers personlige ejendele var fredag på auktion i London og gik som varmt brød.
Frank Sinatras ejendele indbragte 61 millioner kroner.
08.
dec.
2018 kl.
03.
48Bemærk: artiklen er mere end 30 dage gammelLæs opJakker, tasker, fotografier, personlige breve og porcelæn.
Det var et bredt sortiment af den afdøde stjernemusiker Frank Sinatras personlige ejendele, der fredag kom på auktion i auktionshuset Sotheby's i New York.
Og de mange genstande indbragte Sinatras arvinger intet mindre end 61 millioner kroner.
Ifølge Sotheby's blev de mange genstande solgt til et væld af interesserede købere.
300 individer fra 30 forskellige lande bød og vandt ejendele, der primært har tilhørt Sinatra og hans fjerde kone Barbara og stået i deres hjem i Palm Springs, Los Angeles og Malibu.
Frank Sinatra med sin sidste kone, Barbara, i 1995 ved showet "Sinatra: 80 Years My Way" i forbindelse med sangerens 80 års fødselsdag.
En heldig køber har for små 11 millioner kroner fået fingrene i Barbara Sinatras forlovelsesring.
Frank Sinatra puttede ringen, der er besat med en 20 karat diamant, i bunden af et champagneglas, da han spurgte om hendes hånd i 1976.
Gaver fra præsidenterEn anden køber har fået fingre i en jakke, Frank Sinatra ofte brugte, når han besøgte barer og restauranter i Los Angeles.
Hammerslag var knap 230.
000 kroner.
Blandt de solgte ejendele var også gaver, som Frank Sinatra har modtaget fra en række amerikanske præsidenter, blandt andet et fotografi med autografer fra Richard Nixon, Gerald Ford, Jimmy Carter og Ronald Reagan.
Det blev solgt for 450.
000 kroner.
Frank Sinatra er kendt som en af det 20.
århundreders mest ikoniske musikere og entertainere, og de fleste kan nynne med på sange som "My Way", "New York, New York" og "Strangers In The Night".
Frank Sinatra optrådte i København i K.
B.
Hallen i 1953.
Det blev hans eneste optræden i Danmark.
Han døde som 82-årig i 1998 af et hjerteanfald.
Hans kone Barbara gav inden sin død sidste år tilladelse til, at deres ejendele måtte sælges på auktion.
/ritzau/AFPFacebookTwitterKopier linkEmner:Frank Sinatra (musiker)|Gerald Ford (politiker)|USA|Sotheby's|Auktionshuse




https://www.dr.dk/nyheder/politik/finanslov-folk-fra-syrien-skal-kunne-rejse-hjem-med-oekonomisk-stoette

PolitikFinanslov: Folk fra Syrien skal kunne rejse hjem med økonomisk støtteRegeringen og Dansk Folkeparti vil give mulighed for, at folk fra Syrien, der har opholdt sig i Danmark i over et år, kan rejse tilbage med økonomisk støtte fra Danmark.
DF's Peter Straarup og finansminister Kristian Jensen.
Den sidste finanslov inden næste folketingsvalg er faldet på plads mellem regeringen og Dansk Folkeparti i Finansministeriet i København fredag den 30.
november 2018.
 Af Emil Winckler08.
dec.
2018 kl.
07.
42Bemærk: artiklen er mere end 30 dage gammelLæs opFremover skal syriske statsborgere kunne rejse tilbage til deres hjemland med en pose penge fra Danmark.
Førhen har det ikke været muligt at rejse tilbage til Syrien med økonomisk støtte fra Danmark, fordi landet endnu er usikkert.
Men det ændrer sig nu.
Regeringen og Dansk Folkeparti lægger i deres finanslovsaftale op til, at folk fra lande, hvor FN vurderer, at der er usikkert at opholde sig, frivilligt skal kunne rejse hjem og få dansk hjælp med.
RepatrieringsstøtteRepatriering betyder "frivillig tilbagevenden til hjemlandet eller det tidligere opholdsland".
Man kan modtage økonomisk støtte, hvis man har opholdstilladselse som:- Flygtning- Familiesammenført til flygtning- Familiesammenført udlænding, der har haft opholdstilladelse i Danmark i fem år- Udlænding med opholdstilladelse før 1983 eller er efterkommer af disseKommunen kan udbetale økonomisk støtte til repatriering af flygtninge.
Støttebeløbet refunderes af staten.
Nogle af de udgifter, man kan få støtte til, er:- Hjælp til etablering i hjemlandet: 133.
866 kroner per voksen over 18 år- Rejseudgifter fra Danmark til hjemlandetKilder:Dansk FlygtningehjælpUdlændinge- og IntegrationsministerietDansk Folkepartis udlændingeordfører, Martin Henriksen, mener, at det er et skridt i den rigtige retning.
- Der er nogle, der ikke passer ind i det danske samfund.
Det skaber en masse frustration.
Så hvis vi kan tilskynde nogle til at rejse tilbage, så er det helt fint, siger han.
Helt konkret har regeringen og Dansk Folkeparti aftalt at udvide den såkaldte repatrieringsordning.
Ordningen går ud på at yde økonomisk bidrag til blandt andet flybilletter og etablering i hjemlandet.
Usikkerhed i SyrienFN’s flygtningeorganisation, UNHCR, der står for at registrere syriske flygtninge, har registreret, at cirka 40.
000 er vendt hjem fra nabolandene.
Læs også:Syriske flygtninge vender hjemI øjeblikket kæmpes der stadig kampe blandt andet med Islamisk Stat i det østlige Syrien og omkring den oprørskontrollerede Idlib-provins i Nordsyrien.
Andre steder er der langt færre kamphandlinger.
Men selvom flere dele af landet endnu er usikkert, så mener Martin Henriksen ikke, at der er noget forkert i at give dem penge til at rejse tilbage.
- Det kan vores moral sagtens holde til, siger han.
S: Et vigtigt skridtI Socialdemokratiet deler man regeringen og Dansk Folkepartis begejstring for den nye udvidelse.
- Hvis folk gerne vil vende hjem og genopbygge deres landsby i Syrien, så synes jeg, det er helt rimeligt at den danske stat betaler flybilletten og giver dem en pose penge.
Det er den bedste ulandsbistand, vi overhovedet kan give, siger udlændingeordfører Mattias Tesfaye (S).
En svær balancegangHos Dansk Flygtningehjælp synes man, at det er en svær balancegang at give kontant belønning til personer, som vælger at vende hjem til et land, som endnu ikke er erklæret sikkert.
På den ene side skal man hjælpe dem, der gerne vil tilbage til deres hjemland, men på den anden side skal man også se på, hvorfor de gerne vil hjem til et usikkert land, mener asylchef i Dansk Flygtningehjælp, Eva Singer.
- Hvis folk gerne vil rejse hjem til Syrien, så vil vi gerne hjælpe dem.
Problemstillingen opstår, når Syrien ser ud, som det gør, men også når vi ser på, om årsagen til, at de gerne vil tilbage kan være den asylpolitik vi fører.
Så kan man spørge, hvor frivillig deres hjemrejse egentlig er, siger hun.
Finanslovsaftalen skal stemmes endeligt igennem den 19.
december.
FacebookTwitterKopier linkEmner:Dansk Folkeparti|Islamisk Stat|Mattias Tesfaye (politiker)|Syrien|Flygtninge og asylansøgere




https://www.dr.dk/nyheder/udland/manafort-talte-usandt-om-sin-kontakt-med-trumps-folk

Trump-folk anklaget i Rusland-sagSe temaUdlandManafort talte usandt om sin kontakt med Trumps folkRusland-undersøger går i detaljer med påstand om, at Trump ekskampagnechef har løjet over for efterforskere.
Paul Manafort har talt usandt over for føderale efterforskere, skriver Reuters.
08.
dec.
2018 kl.
04.
43 | opdateret 08.
dec.
2018 kl.
05.
51Bemærk: artiklen er mere end 30 dage gammelLæs opPaul Manafort, tidligere kampagnechef for Donald Trump, talte usandt, da føderale efterforskere spurgte ind til hans kontakt med folk i Det Hvide Hus eller personer fra den amerikanske regering.
Det fremgår ifølge Reuters og flere andre medier af dokumenter, som Robert Mueller, leder af den såkaldte Rusland-undersøgelse, fredag har indleveret til en domstol i Washington D.
C.
Ud over at have løjet om sin kontakt med folk tæt på Trump, så har Manafort ifølge dokumenterne også givet urigtige oplysninger om betaling af en gældspost samt sin relation til en russisk forretningsmand, som USA mistænker for at være efterretningsagent.
Mueller beskyldte allerede for godt en uge siden Manafort for at have løjet over for efterforskere adskillige gange.
Bevismateriale tydeliggør løgnI de dokumenter, som fredag er indleveret, redegør han for beskyldningen.
- Manafort har sagt, at han ikke havde nogen direkte eller indirekte kommunikation med personer i administrationen, står der i papirerne.
Videre fremgår det, at Manafort ifølge eget udsagn kun har talt med personer fra Trumps regeringshold, enten før de tiltrådte, eller efter de fratrådte.
- Men bevismaterialet tydeliggør, at Manafort løj om sine kontakter, står der på side otte i papirerne.
Manafort, der kortvarigt var Trumps kampagnechef i sommeren 2016, var anklaget for flere kriminelle forhold, før han i september indgik et forlig med Mueller.
I forbindelse med aftalen fik han sænket antallet af forhold fra syv til to.
Han erkendte sig skyldig i dem begge.
/ritzau/FacebookTwitterKopier linkEmner:Donald Trump (politiker)|Paul Manafort (politiker)|Rusland|USA




