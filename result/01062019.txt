https://www.dr.dk/sporten/fodbold/championsleague/dybt-skuffet-eriksen-vi-kan-vaere-stolte-af-os-selv

Champions LeagueDybt skuffet Eriksen: 'Vi kan være stolte af os selv'Tottenham kunne ikke finde vej igennem Liverpools massive defensiv i Champions League-finalen.
Christian Eriksen blev lørdag den 14.
dansker i Europas største klubkamp.
01.
juni 2019 kl.
23.
52Bemærk: artiklen er mere end 30 dage gammelLæs opLiverpools lynscoring satte tonen for Champions League-finalen og gjorde arbejdsbetingelserne meget svære for Tottenham.
Sådan lyder forklaringen fra Tottenhams danske kreatør, Christian Eriksen, efter 0-2-nederlaget i slutkampen i Madrid.
- Da Liverpool kom foran efter to minutter, kunne holdet trække sig tilbage og skulle ikke nå noget.
Det havde stor betydning for kampens forløb, siger Eriksen til 3+.
En slukøret Christian Eriksen sidder skuffet tilbage på banen, da finalen er forbi.
 Heldigvis var der en smule trøst at finde på tilskuerpladserne.
1 / 2En slukøret Christian Eriksen sidder skuffet tilbage på banen, da finalen er forbi.
1 / 2Heldigvis var der en smule trøst at finde på tilskuerpladserne.
2 / 2Efter Mohamed Salahs straffesparkscoring i kampens andet minut skulle Tottenham finde en vej igennem en massiv blok af rødklædte modstandere.
Det havde Eriksen og co.
svært ved, og først i slutfasen lykkedes det at spille sig frem til enkelte chancer.
- Når Liverpool-spillerne ikke havde bolden, kunne de stå lavt på banen, og deres opspil var jo lange bolde.
Vi spillede vel en okay kamp, men var ikke kyniske nok, siger Christian Eriksen til 3+.
Trods finaleskuffelsen har det alligevel været en mindeværdig sæson for Tottenham, som aldrig tidligere har nået finalen i den fineste europæiske klubturnering.
Christian Eriksen havde flere forsøge i løbet af finalen, men var kun tæt på en enkelt gang i slutfasen.
Og når røgen har lagt sig, kan spillerne tænke tilbage på bedriften med stolthed, mener den 27-årige fynbo.
- Vi kan bestemt være stolte af, hvad vi har præsteret.
At det er første gang, at klubben var i en Champions League-finale, siger jo egentlig alt, lyder det fra Eriksen.
Han var den 14.
danske spiller gennem tiderne i finalen i Champions League eller forgængeren, Europa Cup for mesterhold.
/ritzau/FacebookTwitterKopier link




https://www.dr.dk/sporten/fodbold/championsleague/roed-ekstase-i-madrid-liverpool-knuser-eriksens-droem-og-vinder-cl

Champions LeagueRød ekstase i Madrid: Liverpool knuser Eriksens drøm og vinder CL-finalen Liverpool vinder Champions League efter en finalesejr på 2-0 over Christian Eriksen og Tottenham.
Liverpool vinder 2-0 over Tottenham.
01.
juni 2019 kl.
23.
00Bemærk: artiklen er mere end 30 dage gammelLæs opLiverpool er Champions League-mester.
Et år efter at være blevet slået af Real Madrid i finalen tog Jürgen Klopps tropper sin egen form for revanche, da Tottenham på Estadio Metropolitano i den spanske hovedstad blev slået 2-0 på mål af Mohamed Salah og Divock Origi.
Det er første gang siden 2005, at Liverpool vinder Champions League, og sjette gang i alt, at holdet fra Merseyside sejrer i Europas mest prestigefyldte klubturnering.
Det er Jürgen Klopps første trofæ som Liverpool-manager.
Kampen var kun 24 sekunder gammel, da dommer Damir Skomina pegede på straffesparkspletten i Tottenhams ende.
Fra sin position lige inden for kridtstregerne havde Sadio Mané forsøgt at vippe bolden videre, men den ramte i stedet Moussa Sissokos arm.
Mohamed Salah lagde bolden til rette, og egypteren svigtede ikke fra 11 meter-pletten foran et måbende Tottenham-publikum bag Hugo Lloris' mål.
1-0 til Liverpool efter 1 minut og 48 sekunder - det næsthurtigste mål i en Champions League-finale nogensinde.
Mohamed Salah jubler efter sin scoring på straffespark i det andet minut.
Efter lige at have sundet sig fik Tottenham sat gang i spillet igen, og første halvleg udviklede sig til at blive jævnbyrdig.
De ti seneste vindere af Champions League:2019: Liverpool2018: Real Madrid2017: Real Madrid2016: Real Madrid2015: FC Barcelona2014: Real Madrid2013: Bayern München2012: Chelsea2011: FC Barcelona2010: InterIngen af holdene formåede et finde rytmen, hvilket gav sig til udtryk i en del upræcise afleveringer.
Spurs havde det sværtMålchancer var der ikke mange af.
Især Tottenham havde problemer med at komme igennem Liverpools defensiv, og så sluttede første halvleg, som den startede, med en 1-0-føring til Liverpool.
Situationen på måltavlen gav sig til udtryk i spillet på banen i starten af anden halvleg.
Tottenham havde noget at indhente og kom ud efter pausen med energi.
Det blev dog ikke til mere end forhåbninger for London-klubben.
Et par enkelte muligheder blev det til foran Liverpools mål, men skarpheden manglede, da det gjaldt.
Det var tæt på at blive 2-0, da James Milner i det 70.
minut sendte bolden fladt forbi den ene opstander.
En skuffet Christian Eriksen sidder på banen efter slutfløjtet.
 Det blev ikke den aften i Madrid, som Christian Eriksen og holdkammeratterne havde håbet på.
 Det er første gang Christian Eriksen har været i en Champions League-finale.
Det blev dog ikke til en triumf for danskeren.
1 / 3En skuffet Christian Eriksen sidder på banen efter slutfløjtet.
1 / 3Det blev ikke den aften i Madrid, som Christian Eriksen og holdkammeratterne havde håbet på.
2 / 3Det er første gang Christian Eriksen har været i en Champions League-finale.
Det blev dog ikke til en triumf for danskeren.
3 / 3Et lille kvarter senere fik Tottenham et frispark på kanten af Liverpools felt i venstre side.
Christian Eriksen sendte bolden mod fjerneste stolpe, men Alisson Becker parerede sikkert bolden ud til et hjørnespark, der efterfølgende endte i ingenting på grund af en offside.
Tre minutter senere blev kampen så afgjort.
Efter lidt småspil på kanten af feltet efter et hjørnespark fik Divock Origi bolden i venstre side af feltet, hvorefter belgieren køligt fordoblede Liverpools føring.
Det fjernede gnisten i Tottenham-spillernes øjne, og kort efter kunne Liverpool-lejren bryde ud i jubel ved dommerens slutfløjt.
/ritzau/FacebookTwitterKopier linkEmner:England|Hugo Lloris (fodboldspiller)|Jürgen Klopp (fodboldtræner)|Tottenham Hotspur FC|Fodbold




https://www.dr.dk/nyheder/politik/folketingsvalg/radikale-ingen-bliver-bedre-til-dansk-ved-faa-taget-broedet-ud-af

FolketingsvalgRadikale: 'Ingen bliver bedre til dansk ved at få taget brødet ud af munden' Tal 'operationelt dansk' eller få 1.
600 mindre i kontanthjælp, lyder forslag fra Venstre.
Det Radikale Venstres Sofie Carsten Nielsen kalder forslaget for 'en gratis omgang'.
Af Cecilie Rosenkvist Dam01.
juni 2019 kl.
23.
11Bemærk: artiklen er mere end 30 dage gammelLæs opFor meget straf og for lidt belønning.
Det er dommen fra Det Radikale Venstre over Venstres forslag, der går ud på at skære 1.
600 kroner af kontanthjælpen, hvis ikke man taler dansk "på et operationelt niveau".
Det skal motivere de cirka 35.
000 arbejdsløse ikke-vestlige indvandrere, der lige nu er på kontanthjælp, til at lære dansk, mener partiet.
Metoden er ikke at trække dem for de allersidste kroner, hvis de ikke har lært det efter et år.
Sofie Carsten Nielsen, politisk ordfører, Radikale VenstreMen det er et forkert redskab, mener De Radikales politiske ordfører Sofie Carsten Nielsen.
- Der er ikke nogen, der bliver bedre til dansk ved at få taget brødet ud af munden og blive gjort ekstremt fattige.
Læs også:Løkke vil barbere 1.
600 kroner af kontanthjælpen, hvis du ikke taler godt nok danskIfølge forslaget skal danskkravet træde i kraft den 1.
januar 2021.
Et år inden skal kommunerne visitere alle kontanthjælpsmodtagere for at finde ud af, om de taler godt nok dansk.
Hvis ikke, skal de have gratis danskunderivsning i løbet af 2020.
- Alle, der skal bidrage til Danmark, skal lære dansk, og man skal ikke kunne sidde på kontanthjælp i mange år, men metoden er ikke at trække dem for de allersidste kroner, hvis de ikke har lært det efter et år.
Vi skal tilbyde den rigtige indsats, og sikre at de møder op til den indsats, siger Sofie Carsten Nielsen.
'Hvis man bor i Danmark, skal man kunne tale dansk'Af de 35.
000 ikke-vestlige indvandrere og efterkommerepå kontanthjælp har godt 3.
000 været i kontanthjælpssystemet i 10 år eller mere.
Det kan have konsekvenser for nogle familier, men derfor håber jeg også, at motivationen for at lære dansk vil være meget stor.
Mette Abildgaard, politisk ordfører, Det Konservative FolkepartiDerfor er danskkravet 'en super god ide', hvis man spørger Kristian Thulesen Dahl, der er formand for Dansk Folkeparti.
- Det her med at man siger, 'det koster dig på pengepungen, hvis ikke du medvirker til at kunne et operationelt dansk', der er ingen tvivl om, at det vil have en effekt.
En enlig kontanthjælpsmodtager med et barn modtager i dag 15.
200 kroner før skat.
Det vil falde til cirka 13.
600 kroner, hvis vedkommende ikke opfylder danskkravet.
Motiverende, mener Det Konservative Folkepartis politiske ordfører Mette Abildgaard.
- Det er klart, at det kan have konsekvenser for nogle familier, men derfor håber jeg også, at motivationen for at lære dansk vil være meget stor.
Kontanthjælp og integrationsydelseKontanthjælp er en offentlig ydelse til personer, der ikke er i stand til at forsørge sig selv eller deres familie.
Unge under 30 år uden uddannelse modtager ikke kontanthjælp, men den lavere uddannelseshjælp.
Man får cirka 11.
500 kroner om måneden i kontanthjælp.
Beløbet stiger til cirka 15.
200 kroner, hvis man har børn.
I juli 2015 indførte blå blok en lavere integrationsydelse til personer, der ikke har opholdt sig i Danmark i mindst syv ud af de seneste otte år.
Hvis man har bestået prøven i Dansk 2, får man et dansktillæg på cirka 1.
600 kroner.
I april 2016 trådte blå bloks kontanthjælpsloft i kraft.
Det sætter et loft over, hvor meget man kan modtage i kontanthjælp, boligstøtte og særlig støtte.
Hun håber, at forslaget kan være med til at styrke integrationen.
- Sproget er en vigtig forudsætning for at blive kulturelt integreret, men også for at komme ud på arbejdsmarkedet, og der vil det her være en meget konkret årsag til at lære sproget.
Uklart om kommunerne skal have penge til opgavenStatsminister Lars Løkke Rasmussen vil ikke komme nærmere ind på, om kommunerne skal have flere penge til at visitere de godt 35.
000 borgere, det drejer sig om, og til at udbyde gratis danskundervisning.
Han mener ikke, det er særlig kompliceret for kommunerne at "lægge øre til, om vedkommende kan et operationelt dansk eller ej".
Det kritiserer Sofie Carsten Nielsen (R), der stiller spørgsmålstegn til, hvor pengene skal komme fra og kalder det "en gratis omgang".
Dansk Folkepartis formand er dog klar til at kaste penge efter kommunerne, hvis der kan samles et flertal bag forslaget efter et valg.
- Hvis kommunerne kommer og siger, der skal lidt smøremiddel til for at få det her i gang, så er vi helt klar til det.
FacebookTwitterKopier linkEmner:Kristian Thulesen Dahl (politiker)|Lars Løkke Rasmussen (politiker)|Radikale Venstre|Kontanthjælp|Dansk Folkeparti




https://www.dr.dk/sporten/oevrig/leon-madsen-imponerer-med-tredjeplads-i-slovenien

Øvrig sportLeon Madsen imponerer med tredjeplads i SlovenienDen danske speedwaykører Leon Madsen blev nummer tre, da der lørdag blev kørt speedwaygrandprix i Slovenien.
Leon Madsen har 26 VM-point efter årets første to speedwaygrandprixer.
(Arkiv) 01.
juni 2019 kl.
23.
43Bemærk: artiklen er mere end 30 dage gammelLæs opLeon Madsen har været rigtig godt kørende i årets to første speedwaygrandprixer.
For to uger siden vandt danskeren sæsonens første grandprix i VM-serien i Polen, og lørdag blev det så til en tredjeplads i Slovenien.
Niels-Kristian Iversen var også med, men gik ikke videre til semifinalerne.
Polske Bartosz Zmarzlik tog sejren.
Lørdagens resultater betyder, at Leon Madsen indtager tredjepladsen i den samlede VM-stilling med 26 point.
Niels-Kristian Iversen har 21 på femtepladsen.
Leon Madsen, til højre, på podiet i Slovenien.
Bartosz Zmarzlik ligger nummer et med 28 point, hvilket er samme antal som landsmanden Patryk Dudek på andenpladsen.
- Det tager tid at komme ind (i VM-serien, red.
), men nu er jeg her, jeg er godt kørende, og jeg kommer med en masse erfaring, siger Leon Madsen efter lørdagens grandprix.
- Jeg har et godt team omkring mig, og jeg arbejder rigtig hårdt.
Jeg er rigtig glad og tilfreds med at komme i finalen igen og slutte på podiet, men jeg ville da gerne have vundet.
Niels-Kristian Iversen havde ikke fart nok i dækkene lørdag.
DM-sølvvinderen fra tidligere på ugen havde efter sine fem indledende heats skrabet syv point sammen, hvilket ikke var nok til at avancere.
Bedre gik det altså for Leon Madsen, der gik videre til semifinalen med ni point efter blandt andet at have vundet to af sine indledende heats.
I begge tilfælde havde danskeren startet på den inderste bane, og det fik han også mulighed for i semifinalen.
Det virkede også her.
Madsen lagde sig i spidsen i første sving og holdte sin føring til slut.
Dermed var han for anden gang i to grandprixer i finalen.
Igen fik danskeren inderbanen, men denne gang førte det ikke til sejr.
Bartosz Zmarzlik var kvik, da starten gik, og han var ikke til at komme forbi for hverken Leon Madsen eller nogle af de andre.
Næste grandprix i VM-serien køres i den tjekkiske hovedstad, Prag, 15.
juni.
/ritzau/FacebookTwitterKopier linkEmner:Slovenien|Polen|Prag




https://www.dr.dk/nyheder/politik/folketingsvalg/sf-vil-stoppe-megainstitutioner-maksimalt-100-born

FolketingsvalgSF vil stoppe 'megainstitutioner': Maksimalt 100 børnPartiet mener ikke, børn trives i store daginstitutioner.
Ifølge gruppeformand Jacob Mark er det kommunerne, der skal sikre, at eventuel lovgivning bliver overholdt.
01.
juni 2019 kl.
22.
34Bemærk: artiklen er mere end 30 dage gammelLæs opSF vil regulere størrelsen på vuggestuer, børnehaver og børnegrupper - uanset om normeringerne er gode eller ej.
Det skriver Politiken.
Partiet foreslår, at børneinstitutioner som udgangspunkt ikke må være større end 100 børn.
SF mener ikke, at det er godt for børnene at være i store institutioner.
- Vi har set en tendens de sidste mange år, hvor daginstitutionerne er blevet større og større, og man snakker om megainstitutioner.
Vi vil gerne skabe nogle trygge omgivelser og miljøer, hvor børnene kan trives.
- Det er for at bremse udviklingen for at sikre, at der ikke bliver ved med at komme større og større institutioner, hvor larmen bliver større og større, og der er færre voksne til børnene, siger gruppeformand Jacob Mark (SF) til Ritzau.
Kommuner skal selv bestemmeI de tilfælde, hvor institutionerne allerede er større end 100 børn, skal kommunerne reflektere over, om det er det rigtige og eventuelt splitte institutionerne op, mener SF.
Partiet holder fast i sit krav om minimumsnormeringer, understreger Jacob Mark.
SF foreslår, at det ved lov skal sikres, at pædagoger og medhjælpere ikke er alene med en børnegruppe.
- Det skal være ligesom i folkeskolen, når man er på tur, at man indretter sig sådan, at der som udgangspunkt altid er to voksne til stede i grupper, siger Jacob Mark til Ritzau.
SF vil have børnerettighedslovForslaget kommer i kølvandet på en uge, hvor TV2 i en dokumentar har sat fokus på problemer i daginstitutioner.
Ifølge Jacob Mark er det kommunerne, der skal sikre, at eventuel lovgivning bliver overholdt.
- Den her uge har vist, at der er en mangel på pædagogisk tilsyn, og at kommunerne i højere grad bør følge op på, at de hensigter, vi har med dagtilbud i Danmark, også bliver overholdt, siger han til Ritzau.
De nye reguleringer skal samles i en børnerettighedslov, mener SF, hvor retningslinjerne skal være vejledende, men det pålægges kommunerne at føre tilsyn med gruppestørrelser, daginstitutionsstørrelser og alenetid.
Pengene skal blandt andet komme fra en skat på 0,5 procent på formuer over fem millioner kroner samt et stop for det offentliges øgede forbrug af konsulenter.
/ritzau/FacebookTwitterKopier linkEmner:Socialistisk Folkeparti|Børnepasning|Folkeskolen (Danmark)|TV 2 (tv-kanal)|Jacob Mark (politiker)




https://www.dr.dk/nyheder/politik/folketingsvalg/kristian-thulesen-dahl-laegger-afstand-til-mette-frederiksen-frygter

FolketingsvalgKristian Thulesen Dahl lægger afstand til Mette Frederiksen: Frygter, det hele smuldrerDansk Folkepartis formand frygter, at Mette Frederiksen løber fra indgåede aftaler.
Af Lene Koogi og Anja Westphal (Interview)01.
juni 2019 kl.
22.
43 | opdateret 02.
juni 2019 kl.
16.
08Bemærk: artiklen er mere end 30 dage gammelLæs opMed kun fire dage tilbage i valgkampen beskylder Kristian Thulesen Dahl (DF) Mette Frederiksen (S) for at gå for meget efter magten.
Det kom frem på et debatmøde lørdag eftermiddag i Vejle.
Læs også:Valgkampens dag 26: S vil have flere studieboliger i storbyerne, og Mads skiftede monopolet ud med partiledereHan henviser til bogen 'Mette Frederiksen - et politisk portræt' af Thomas Larsen, hvor hun, ifølge DF-formanden, fortæller, at det vigtigste er gå efter magten:Der var det vigtigste for en Socialdemokratisk partiformand, nemlig at skaffe Socialdemokratiet magten.
Mette Frederiksen fra bogen 'Mette Frederiksen - et politisk portræt'- I den bog siger Mette Frederiksen meget åbenhjertigt, at der er et sted, hvor hun skal give Helle Thorning-Schmidt ros, og det var, at hun lykkes med det, der var det vigtigste for en Socialdemokratisk partiformand, nemlig at skaffe Socialdemokratiet magten.
Og hun siger faktisk, at derefter så må alt det der med politik, kompas og retning komme bagefter, sagde han og fortsatte:- I det her citat - og det er jo en bog, der er en måned gammel - der står det faktisk, hvad det handler om, og det er, at den post skal man vinde, punktum.
Og så må det koste, hvad det koste vil, og så må man bagefter finde ud af, hvordan forklarer man det.
Smuldrer aftalerne efter valget?
Ordene faldt under debatten ved et vælgermøde, hvor Inger Støjberg (V) også deltog, men efterfølgende holdt DF-formanden, der tidligere har flirtet med tanken om et S- og DF-samarbejde efter valget, fast i sin kritik af S-lederen.
Kristian Thulesen Dahl sagde, at han er nervøs for, at Mette Frederiksen vil løbe fra aftaler om udlændingepolitik og klima, når støttepartierne, SF, Radikale Venstre og Enhedslisten vil holde fast i at få deres krav gennemført:- Jeg er bekymret for, at det hele smuldrer efter valget, siger han til DR Nyheder.
Læs også:S vil sikre billige boliger med nyt udspil: 'Folk presses ud af deres egen hovedstad'Mette Frederiksen og Kristian Thulesen Dahl mødes til partilederrunden i'Demokratiets aften' 3.
juni klokken 20.
00 på DR1.
FacebookTwitterKopier linkEmner:Dansk Folkeparti|Helle Thorning-Schmidt (politiker)|Inger Støjberg (politiker)|Socialdemokraterne|Vejle




https://www.dr.dk/sporten/haandbold/championsleague/mundlam-barcelona-dansker-efter-cl-kollaps-det-er-slet-ikke-til

ChampionsleagueMundlam Barcelona-dansker efter CL-kollaps: 'Det er slet ikke til at fatte'Lasse Andersson og Barcelona kommer ikke til at spille om Champions League-trofæet i år.
Af Kasper Heide Lund og Tina Müller (interview)01.
juni 2019 kl.
22.
38Bemærk: artiklen er mere end 30 dage gammelLæs opEn skuffelse så stor, at han næsten ikke kunne sætte ord på det.
Lasse Andersson havde efter nederlaget i Champions League-semifinalen svært at forstå, hvordan Barcelona formåede at sætte en syvmåls pauseføring over styr mod Vardar.
- Det er svært.
Vi har spillet og trænet hele sæsonen for at komme frem til denne kamp, og så ender anden halvleg på denne måde.
Det er slet ikke til at fatte, siger danskeren til DR Sporten.
Barcelona vandt første halvleg med hele 16-9, men holdet tabte alligevel semifinalen mod Vardar med 29-27.
Lasse Andersson brændte alle sine fire afslutninger i kampen, og han tabte bolden i en afgørende situation i slutningen af anden halvleg.
- Vi brænder for meget i anden halvleg, og så er vi bare uheldige med rigtig mange kendelser.
Det er som om, vi ikke får løbet, som vi plejer, og som vi gjorde i første halvleg.
Efter nederlaget venter der nu danskerne Lasse Andersson og Kevin Møller en bronzekamp mod polske Vive Kielce søndag eftermiddag.
- I morgen når vi står op, så er der selvfølgelig en ny kamp, og den skal vi gå ind til som alle andre for at slutte sæsonen af så godt som muligt.
Men lige nu er det ikke det superfedeste, siger Andersson.
Lasse Anderssons iturevne trøje siger alt om hans frustrationer over nederlaget.
Lang skadespauseHan kom tidligere på sæsonen tilbage fra en 13 måneders lang skadespause, hvor et sprunget korsbånd holdt ham væk fra håndboldbanen.
Derfor havde han også glædet sig til at være med til at sikre Barcelona succes i Champions League.
Derfor blevet det også for meget for bagspilleren, da snakken faldt på hans lange svære periode på sidelinjen, som nu ikke bliver vekslet ud med triumf i den store klubturnering.
- Du har vel nærmest gået en hel sæson og ventet på lige præcis Final4, fordi du har været ramt så hårdt af skader.
Det er vel næppe en drøm, at det ender sådan her?
Dårligt var spørgsmålet færdiggjort, før Lasse Andersson tydelig berørt vendte rundt, forlod interviewet og gik ud uden at snakke med nogle af de andre ventende journalister.
Lasse Andersson, Kevin Møller og Barcelona spiller bronzekamp klokken 15.
15 i morgen – en kamp, der kan ses på DR2 ligesom finalen mellem Vardar og Veszprem.
FacebookTwitterKopier linkEmner:Barcelona|DR2|FC Barcelona|Håndbold|Kevin Møller (håndboldspiller)




https://www.dr.dk/nyheder/politik/folketingsvalg/valgkampens-dag-26-s-vil-have-flere-studieboliger-i-storbyerne-og

FolketingsvalgValgkampens dag 26: S vil have flere studieboliger i storbyerne, og Mads skiftede monopolet ud med partiledereDer er fem dage til, der skal stemmes til folketingsvalget.
Se dagens højdepunkter her.
Af Cecilie Rosenkvist Dam og Casper Helweg Christiansen01.
juni 2019 kl.
21.
26 | opdateret 01.
juni 2019 kl.
21.
33Bemærk: artiklen er mere end 30 dage gammelLæs opStuderende skal sikres tag over hovedet, og der skal være flere almene boliger, der skal have en lavere husleje.
Sådan lyder overskrifterne i det boligudspil, Socialdemokratiet har præsenteret i dag under mottoet 'Byer med plads til alle'.
Et af målene i udspillet er at bygge 110.
000 nye boliger frem mod 2031 i de fire største byer.
Udspillet faldt ikke i god jord hos Venstre, hvor man vil have studieboliger i hele landet og ikke kun i de fire største byer.
Generelt var der skepsis at spore hos fungerende politisk ordfører for Venstre, innovationsminister Sophie Løhde:- Vi har set det før.
Sidste gang var det 5.
000 billige boliger i København, Socialdemokratiet lovede.
Efterfølgende kom der tolv styks.
Jeg synes, det er vigtigt, at de løfter, man giver os, også er nogle, der kan realiseres efterfølgende.
Vil genoplive broløbHos Venstre tager de ikke kun afstand fra deres røde rivaler, men også fra regeringens trafikministers beslutning om at lukke Broløbet i 2017.
- Vi har aldrig været enige, siger statsminister Lars Løkke Rasmussen i dag.
I dag var partilederne forbi Mads Steffensen på P4, hvor flere end 100 vælgere udgjorde publikum og stillede toppolitikerne spørgsmål.
Det kan du høre her.
Det sker i morgen:•Forældre går på gaden for at demonstrere for minimumsnormeringer.
Her holder Mette Frederiksen (S), Pia Olsen Dyhr (SF), og Pernille Skipper (EL) blandt andre tale.
Vi sender live fra demonstrationen her på dr.
dk.
•Klokken 21 mødes statsminister Lars Løkke Rasmussen (V) og Socialdemokratiets formand, Mette Frederiksen til duel på DR.
FacebookTwitterKopier linkEmner:Enhedslisten|Lars Løkke Rasmussen (politiker)|Mette Frederiksen (politiker)|København|Bolig




https://www.dr.dk/nyheder/udland/79-kvaestet-ved-eksplosion-pa-russisk-bombefabrik

Udland79 kvæstet ved eksplosion på russisk bombefabrikEksplosion raserede fabrik øst for Moskva, der fremstiller bomber til det russiske forsvar.
01.
juni 2019 kl.
22.
05Bemærk: artiklen er mere end 30 dage gammelLæs op79 mennesker er kvæstet ved en eksplosion i en bombefabrik i det centrale Rusland.
Det oplyser Ruslands sundhedsministerium lørdag aften.
Ulykken skete tidligere på dagen i "Kristall"-fabrikken i Dsersjinsk.
Det ligger omkring 400 kilometer øst for Moskva.
I første omgang blev kun 38 meldt kvæstet.
Men tallet blev opjusteret lørdag aften.
38 er kommet til skade inde på fabrikken.
Men også 41 lokale beboere er kommet til skade.
Mange af dem blev ramt af knust glas og måtte behandles.
Splintskader efter trykbølgeEksplosionen skete kort før middag, og den kunne høres over hele byen, der tæller 230.
000 mennesker.
Trykbølgen smadrede ruderne i 180 beboelsesejendomme, fortæller de lokale myndigheder til nyhedsbureauet Tass.
- Alle de sårede får medicinsk hjælp.
Vi taler om splintskader, som har forårsaget skader i moderat eller lettere grad, siger en talskvinde for sundhedsmyndighederne.
To personer savnes efter eksplosionerne, som lagde store dele af en fabriksbygning i ruiner.
Flere timer efter eksplosionen brændte bygningen stadig.
Fabriksleder fyret inden ulykkeTass skriver, at fabrikkens leder blev fyret fredag med henvisning til dårlig sikkerhed.
Altså dagen inden ulykken.
Fabrikkens ledelse oplyser, at der kun var fem personer på arbejde, da ulykken skete.
Ifølge russiske medier producerer Kristall-fabrikken bomber til det russiske forsvar og sprængstoffer til civilt brug.
- Der skete en teknisk eksplosion i en af produktionshallerne.
Herefter opstod der en brand på et område, som var på omkring 100 kvadratmeter, siger en lokal embedsmand til russiske nyhedsbureauer.
De lokale myndigheder har erklæret Dsersjinsk og tre tilstødende områder i nødretstilstand.
/ritzau/ReutersFacebookTwitterKopier linkEmner:Rusland|Ulykker|Industri|Moskva




https://www.dr.dk/sporten/tennis/tidligt-exit-serena-williams-og-verdensetter-ryger-ud-af-french-open

TennisTidligt exit: Serena Williams og verdensetter ryger ud af French OpenBåde verdens nummer et Naomi Osaka og den amerikanske stjerne Serena Williams er færdig.
Det bliver ikke i år, Serena Williams vinder French Open for fjerde gang.
01.
juni 2019 kl.
21.
25Bemærk: artiklen er mere end 30 dage gammelLæs opTredje runde blev endestationen for både verdensetteren Naomi Osaka og den amerikanske stjerne Serena Williams i French Open.
Efter at have flirtet med exit i begge sine første kampe i grand slam-turneringen røg topseedede Osaka lørdag ud efter et nederlag i to sæt til tjekkiske Katerina Siniakova med cifrene 4-6, 2-6.
Williams kunne også rejse efter et nederlag i to sæt til landsmanden Sofia Kenin, der vandt 6-2, 7-5.
Osaka og Siniakova fulgtes ad i de første otte partier i første sæt, der alle blev vundet i eget udlæg.
I niende parti lykkedes det så Siniakova at bryde Osaka til stillingen 5-4.
Dermed kunne tjekken selv serve sættet i hus.
Det gjorde hun også, selv om hun undervejs måtte afværge fire japanske muligheder for at bryde tilbage.
Andet sæt startede lidt som det første.
De to spillere vandt i egen serv, denne gang dog kun i de første fire partier.
I det femte fik Siniakova brudt Osaka til 3-2, og da japaneren lidt efter fik serven tilbage, brød tjekken igen.
Naomi Osaka måtte kæmpe for sejr i sine første to kampe i French Open, og lørdag måtte hun give fortabt.
 En ekstatisk Katerina Siniakova er klar til næste runde i grusturneringen i Paris.
1 / 2Naomi Osaka måtte kæmpe for sejr i sine første to kampe i French Open, og lørdag måtte hun give fortabt.
1 / 2En ekstatisk Katerina Siniakova er klar til næste runde i grusturneringen i Paris.
2 / 2Det efterlod Siniakova med muligheden for selv at serve den overraskende sejr i hus.
Det lykkedes - denne gang uden at være i fare for at tabe i eget udlæg.
Serena Williams tabte første sæt mod Sofia Kenin efter at have tabt to partier i egen serv.
Kenin indledte også andet sæt med at bryde tennisstjernens udlæg, og så var kursen sat mod sejr.
Williams fik godt nok udlignet til 3-3 ved bryde Kenin, der dog svarede igen senere i sættet ved at bryde tilbage til stillingen 6-5.
I det efterfølgende parti kunne Kenin hæve sine arme i triumf, da hun på sin anden matchbold sendte Williams hjem til USA.
Det fungerede ikke lørdag for den tredobbelte vinder af French Open.
 Sofia Kenin jubler over sin overraskende sejr over Serena Williams.
1 / 2Det fungerede ikke lørdag for den tredobbelte vinder af French Open.
1 / 2Sofia Kenin jubler over sin overraskende sejr over Serena Williams.
2 / 2Mens både Naomi Osaka og Serena Williams er røget ud i French Open, så er andenseedede Simona Halep klar til fjerde runde i Paris.
Rumæneren slog lørdag i overbevisende stil ukrainske Lesia Tsurenko i to sæt med cifrene 6-2, 6-1.
/ritzau/FacebookTwitterKopier linkEmner:Serena Williams (tennisspiller)|Simona Halep (tennisspiller)|Osaka|Tennis|Paris




https://www.dr.dk/sporten/oevrig/alle-gode-gange-tre-seniorhold-springer-sig-til-titlelforsvar-ved-dm-i-teamgym

Øvrig sportAlle gode gange tre: Seniorhold springer sig til titlelforsvar ved DM i TeamgymOllerup GF, Gladsaxe IF og Gjellerup Sdr.
forsvarede lørdag DM-titlen for seniorer i Teamgym.
Her kan du se de forsvarnede Danmarksmestre fra Gjellerup Sdr.
slå rekord med en score på 22,5 på fiberbanen.
Af Rasmus Askman01.
juni 2019 kl.
21.
51Bemærk: artiklen er mere end 30 dage gammelLæs opDet var en medaljefest af de helt store, der lørdag udspillede sig til DM i Teamgym.
Her genvandt alle de forsvarende mestre DM-titlen for seniorer i en propfyldt Brøndby Hallen.
Derfor kunne Ollerup i Senior Mix, Gladsaxe IF i damerækken og Gjellerup Sdr.
i herrerækken lade sig hylde af de cirka 2000 tiljublende tilskuere.
Udover DM-trofæet fik de to bedste i hver konkurrence en billet til Nordisk Mesterskab i november måned.
Resultatliste - Senior Mix1.
Ollerup GF: 57,352.
Roskilde TeamGym: 57,0413.
TeamGym Odense: 53,9334.
Silkeborg P/D: 52,750Senior MixSelvom Ollerup genvandt DM-trofæet var sejren en snæver en af slagsen.
Roskilde TeamGym var nemlig foran efter to runder, men da regnskabet var gjort op, måtte de, med en difference på kun 0,309, se sig henvist til andenpladsen.
Her kan du se, hvordan det så ud, da spændingen blev forløst i Senior Mix.
Resultatliste - Damehold:1.
Gladsaxe IF: 59, 9662.
Greve Gymnastik og Trampolin: 56,1913.
TeamGym Aarhus: 55,2834.
Viborg GF: 52,233SeniordamerGladsaxe IF satte pres på de resterende hold fra start, hvor de fik en karakter på 22,416 i rytmeserien.
Dog formåede rivalerne fra Greve at bringe spænding til det sidste med en flot score på fiberbanen.
Det var dog ikke nok, og Gladsaxe IF kunne med et forspring på 0,775 lade sig hylde som Danmarksmestre for fjerde gang i træk.
Selvom DM-mesterskabet efterhånden er mere reglen end undtagelsen, bragte sejren alligevel stor glæde for den nykårede Danmarksmester Amalie Hundahl.
- Det er helt surrealistisk.
Vores konkurrenter var virkelig gode.
- Vi havde tre fald.
Det vil selvfølgelig være fedt, hvis vi ikke havde haft de fald, men vi gør det super godt, og vi gennemfører alle vores spring, siger Amalie Hundahl.
Her kan du se den flotte rytmeserie af Gladsaxe IF.
Resultatliste - Herrehold:1.
Gjellerup Sdr.
: 66.
9502.
TeamGym Aarhus: 64,4163.
Svendborg GF 1: 63,8664.
Svedborg GF 2: 56,600SeniorherrerVed herreholdene levede Gjellerup Sdr.
mildest talt op til favoritværdigheden.
Holdet leverede solide præstationer fra start til slut, men det var især holdets præstation på fiberbanen, der efterlod et måbende publikum.
Her leverede de forsvarende Danmarksmestre nemlig den sværeste baneomgang, der er præsterede i TeamGym.
Det udmundede sig i karakteren 22.
5.
Du kan se springserien øverst i artiklen.
I stedet skulle spændingen udspille sig om andenpladsen.
Her formåede TeamGym Aarhus med en difference på 0,550 ned til Svendborg GF at sikre sig den sidste billet til Nordisk Mesterskab.
Her kan du se TeamGym Aarhus, der med score på 23,766, leverede den bedste rytmeserie for herrerne.
Nordisk Mesterskab finder sted fra den 7.
-9.
november i Drammen i Norge.
FacebookTwitterKopier linkEmner:Gladsaxe|Ollerup|Gymnastik|Aarhus|Brøndby Hallen




https://www.dr.dk/nyheder/politik/folketingsvalg/loekke-vil-barbere-1600-kroner-af-kontanthjaelpen-hvis-du-ikke-taler

SundhedsreformSe temaFolketingsvalgLøkke vil barbere 1.
600 kroner af kontanthjælpen, hvis du ikke taler godt nok danskFor at få fuld kontanthjælp skal man tale "et operationelt dansk", lyder forslaget.
Statsminister Lars Løkke Rasmussen (V) vil give ikke-vestlige indvandrere og efterkommere på kontanthjælp "et skub" mod arbejde og uddannelse ved at skære ydelsen med 1.
600 kroner, hvis man ikke taler et godt nok dansk.
Af Rikke Gjøl Mansø og Therese Rokkjær Birch01.
juni 2019 kl.
21.
04Bemærk: artiklen er mere end 30 dage gammelLæs op- Man skal have et kærligt skub og ud og arbejde.
Sådan siger statsminister Lars Løkke Rasmussen (V) om de cirka 35.
000 arbejdsløse ikke-vestlige indvandrere, der lige nu er på kontanthjælp.
For at give dem endnu et incitament til at lære dansk og komme i arbejde eller uddannelse foreslår Venstre at skære 1.
600 kroner af kontanthjælpen, hvis man ikke taler dansk "på et operationelt niveau".
En enlig kontanthjælpsmodtager med et barn modtager i dag 15.
200 kroner før skat.
Det vil falde til cirka 13.
600 kroner, hvis vedkommende ikke opfylder danskkravet.
Vi har et kæmpe uløst historisk problem, som ingen rigtig har gjort noget ved: Der sidder rigtig mange med ikke-vestlig baggrund på kontanthjælp, og nogle af dem har været fastlåst på kontanthjælp i rigtig, rigtig mange år.
Statsminister Lars Løkke Rasmussen (V)- Vi har et kæmpe uløst historisk problem, som ingen rigtig har gjort noget ved: Der sidder rigtig mange med ikke-vestlig baggrund på kontanthjælp, og nogle af dem har været fastlåst på kontanthjælp i rigtig, rigtig mange år.
Vi vil gerne bruge de gode tider til at give dem et lille skub, siger Lars Løkke Rasmussen.
Af de 35.
000 ikke-vestlige indvandrere og efterkommere på kontanthjælp har godt 3.
000 - heraf 2.
300 kvinder - været i kontanthjælpssystemet i 10 år eller mere.
Kommuner skal give gratis danskundervisningDanskkravet skal træde i kraft den 1.
januar 2021.
Året før - fra den 1.
januar 2020 - skal kommunerne visitere alle kontanthjælpsmodtagere for at finde ud af, om de taler godt nok dansk.
- Vi kan jo ikke komme til kvinder, der har været på kontanthjælp i mere end 10 år og har fået lov til at passe sig selv, og så sige til dem: "Hvis ikke du kan tale dansk i morgen, får du ikke din kontanthjælp", siger Lars Løkke Rasmussen og tilføjer:- I løbet af 2020 skal de have gratis danskundervisning, og den 1.
januar 2021 skal man så gerne kunne tale et operationelt dansk.
Man skal ikke kunne tale dansk til perfektion for at kunne begå sig på arbejdsmarkedet, men noget skal man kunne.
Kontanthjælp og integrationsydelseKontanthjælp er en offentlig ydelse til personer, der ikke er i stand til at forsørge sig selv eller deres familie.
Unge under 30 år uden uddannelse modtager ikke kontanthjælp, men den lavere uddannelseshjælp.
Man får cirka 11.
500 kroner om måneden i kontanthjælp.
Beløbet stiger til cirka 15.
200 kroner, hvis man har børn.
I juli 2015 indførte blå blok en lavere integrationsydelse til personer, der ikke har opholdt sig i Danmark i mindst syv ud af de seneste otte år.
Hvis man har bestået prøven i Dansk 2, får man et dansktillæg på cirka 1.
600 kroner.
I april 2016 trådte blå bloks kontanthjælpsloft i kraft.
Det sætter et loft over, hvor meget man kan modtage i kontanthjælp, boligstøtte og særlig støtte.
Danskkravet vil svare til det, der i dag kræves for at få danskbonus på 1.
600 kroner, når man modtager den lavere integrationsydelse.
- Det er jo ikke med den målsætning, at man så fortsat skal være på fuld kontanthjælp – det er med målsætningen om, at man så skal ud og arbejde, siger Lars Løkke Rasmussen.
Løkke: 'Der ligger en kæmpe gevinst i det her'Får kommunerne flere penge til at visitere alle kontanthjælpsmodtagere og give gratis danskundervisning?
- Det skal vi jo drøfte med kommunerne.
Men det bør jo ikke være nogen stor opgave.
For allerede i dag er det sådan, at hvis du er på kontanthjælp, så er det kommunens opgave at sørge for, at du ikke bliver ved med at være på kontanthjælp, siger Lars Løkke Rasmussen.
Men det er vel ikke helt billigt at visitere over 35.
000 mennesker?
- Altså, det er jo ikke særligt kompliceret at tage en samtale med en kontanthjælpsmodtager og så lægge øre til, om vedkommende kan et operationelt dansk eller ej.
- Og så skal man jo bare tænke på den kæmpe gevinst, der ligger i det her: For hver gang vi øger beskæftigelsesfrekvensen blandt ikke-vestlige indbyggere med en procent, så har vi 1,25 milliarder kroner direkte ind på bundlinjen til at lave mere velfærd for.
Så der er også penge i det her.
- Men det vigtigste for mig er det moralske: Vi kan ikke have et system, hvor man er på passiv overførselsindkomst i mange, mange år uden at lære vores sprog, siger Lars Løkke Rasmussen.
Løkke: Det er en god barndom at have arbejdende forældreI Lars Løkke Rasmussens seneste fire år som statsminister er der flere gange blevet skruet på ydelserne med det formål at få flere i job og uddannelse.
Kort efter Løkke i 2015 havde genindtaget Statsministeriet, blev de blå partier enige om at indføre den noget lavere integrationsydelse, som man får i stedet for kontanthjælp, hvis man ikke har opholdt sig i Danmark i mindst syv ud af de seneste otte år.
Modtagere af integrationsydelsen kan få et dansktillæg på cirka 1.
600 kroner, hvis de består en danskprøve.
Det er ikke nogen god barndom, at ens forældre fastholdes på passiv forsørgelse.
Det er god barndom at have forældre, der kommer ud i resten af samfundet og arbejder.
Statsminister Lars Løkke Rasmussen (V)I 2016 trådte kontanthjælpsloftet så i kraft.
Det sætter et loft over, hvor meget man kan modtage i ydelser fra det offentlige, og det er blevet voldsomt kritiseret af især venstrefløjen for at være skyld i, at 64.
500 børn nu lever under den relative fattigdomsgrænse.
Risikerer man ikke med det her danskkrav, at der kan komme nogle børn i klemme, som presses ud i yderligere fattigdom?
- Det største socialpolitiske fremskridt, vi har lavet i den her valgperiode, det er, at tusindvis af børn, der før havde forældre, der gik på kontanthjælp, nu har forældre, der står op og går på arbejde eller uddanner sig.
- Det er ikke nogen god barndom, at ens forældre fastholdes på passiv forsørgelse.
Det er god barndom at have forældre, der kommer ud i resten af samfundet og arbejder, siger Lars Løkke Rasmussen.
FacebookTwitterKopier linkEmner:Kontanthjælp|Lars Løkke Rasmussen (politiker)|Venstre|Uddannelse|Statsministeriet




https://www.dr.dk/sporten/haandbold/championsleague/danskerklubben-barcelona-smider-kaempefoering-og-misser-champions

ChampionsleagueDanskerklubben Barcelona smider kæmpeføring og misser Champions League-finalenLasse Andersson, Kevin Møller og Co.
kollapser og taber 27-29 til nordmakedonske Vardar.
Lasse Andersson (til højre) sammen med to skuffede holdkammerater fra FC Barcelona.
01.
juni 2019 kl.
20.
05Bemærk: artiklen er mere end 30 dage gammelLæs opFC Barcelonas håndboldherrer så ud til at være på vej mod endnu en Champions League-finale, da spanierne lørdag mødte Vardar i semifinalen ved Final 4-stævnet i Köln.
Barcelona, der har havde danske Lasse Andersson og Kevin Møller i kamptruppen, var foran med seks mål med et kvarter tilbage, men gik fuldstændig i stå og endte med at tabe 27-29.
Lasse Andersson kan ikke bære semifinalenederlaget.
 Lasse Andersson takker sammen med holdkammeratterne deres fans efter nederlaget.
 Barcelonas Thiagus Goncalves Dos Santos fik rødt kort i anden halvleg.
1 / 3Lasse Andersson kan ikke bære semifinalenederlaget.
1 / 3Lasse Andersson takker sammen med holdkammeratterne deres fans efter nederlaget.
2 / 3Barcelonas Thiagus Goncalves Dos Santos fik rødt kort i anden halvleg.
3 / 3Vardar møder søndag ungarske Veszprem i finalen, mens Barcelona skal kæmpe om tredjepladsen med polske Vive Kielce, der tabte dagens første semifinale med 33-30.
Efter en jævnbyrdig indledning på lørdagens semifinale mellem Barcelona og Vardar tog spanierne fat.
Ved pausen var de således foran med hele syv mål ved stillingen 16-9.
Som nat og dagI anden halvleg blev det hele dog vendt på hovedet.
Her begyndte det nordmakedonske hold nemlig at nærme sig Barcelona, der med et kvarter tilbage var foran 24-18.
Det afskrækkede dog ikke Varder, der med syv minutter tilbage havde bragt forskellen ned på to mål.
To minutter senere udnyttede Vardar en overtalsperiode til at reducere til 25-26, og så var smilet på spaniernes læber stivnet.
Det forsvandt helt, da Vardar med fire minutter tilbage udlignede til 26-26.
Barcelona var kollapset fuldstændig.
Ondt blev kun værre for spanierne, da et rødt kort til Thiagus dos Santos på ny sendte Barcelona i undertal med cirka to og et halvt minut tilbage.
Lidt efter kom Vardar foran, og de så sig ikke tilbage.
Vardar-spillerne Martin Popovski (tv.
), Timur Dibirov og Stojanche Stoilov (th.
) jubler over deres comebacksejr.
 Stojanche Stoilov jubler, mens to meget skuffede Barcelona-spillere ser på.
 Vardars Rogerio Ferreira Moraes fejrer et mål i slutfasen af semifinalen.
1 / 3Vardar-spillerne Martin Popovski (tv.
), Timur Dibirov og Stojanche Stoilov (th.
) jubler over deres comebacksejr.
1 / 3Stojanche Stoilov jubler, mens to meget skuffede Barcelona-spillere ser på.
2 / 3Vardars Rogerio Ferreira Moraes fejrer et mål i slutfasen af semifinalen.
3 / 3FC Barcelonas tredje dansker, Casper U.
Mortensen, sidder stadig ude, med den skade han pådrog sig under VM i januar.
Han var derfor ikke med lørdag og vil heller ikke være det søndag.
Du kan se både bronzekampen og finalen i Champions League på DR2 i morgen.
Den første kamp starter klokken 15.
15.
/ritzau/FacebookTwitterKopier linkEmner:Casper U.
Mortensen (håndboldspiller)|Barcelona|FC Barcelona|DR2|Håndbold




https://www.dr.dk/nyheder/politik/folketingsvalg/loekke-vil-have-broloeb-tilbage-som-hans-egen-minister-afskaffede

FolketingsvalgLøkke vil have broløb tilbage, som hans egen minister afskaffedeLøbet blev afskaffet af transportminister Ole Birk Olesen fra Liberal Alliance i 2017.
Se videoen, hvor statsminister Lars Løkke Rasmussen, Venstre, fortæller, hvorfor han vil have løbet tilbage.
Af Cecilie Rosenkvist Dam og Casper Helweg Christiansen (video)01.
juni 2019 kl.
20.
30Bemærk: artiklen er mere end 30 dage gammelLæs opHvis det står til statsminister Lars Løkke Rasmussen fra Venstre, så skal løbere igen kunne snøre løbeskoene og krydse Storebælt.
Hos Venstre ser man nemlig gerne, at broløbet over Storebæltsbroen vender tilbage, selv om det er blevet fjernet i statsministerens nuværende regeringsperiode.
I 2017 besluttede transportminister Ole Birk Olesen fra Liberal Alliance, at løbet skulle afskaffes med begrundelsen, at det skabte trafikale problemer.
Dermed blev løbet i september 2017 det sidste, men nu er der altså en chance for, at det vender tilbage.
Hvorfor genoplive det her løb, som din egen regering har afskaffet?
- Som min egen transportminister har afskaffet, indskyder Lars Løkke Rasmussen, inden han svarer:- Fuld respekt for at transportministeren har truffet de beslutninger, han har truffet.
Det, vi bare gerne vil sige her, hvor vi står som Venstre-folk, det er, at det er vi ikke enige i.
- Det kunne ikke være anderledesDet glæder Socialdemokratiets transportordfører Magnus Heunicke, at statsministeren vil have broløbet tilbage.
Men det undrer ham også, at han ikke meldte dét ud, da løbet blev lukket.
- Måske du kunne have fortalt det til din transportminister, da regeringen lukkede ned for broløbet i 2017, spørger Magnus Heunicke på Twitter.
Men ministre skal have lov til at tage beslutninger inden for de områder, de administrer, mener Lars Løkke Rasmussen.
- Det kan jo ikke være anderledes.
Man klipper jo benene af sine folk, hvis de bruger de kompetencer, de har til at træffe en beslutning, og så kommer man løbende dagen efter og siger, det var godt nok en dum beslutning, så vi laver en ny.
- 'Motionscykelløb?
Ja, det vil være fint'Selv om ministre skal træffe egne beslutninger, så er Lars Løkke Rasmussen altså uenig i den beslutning, hans egen regering traf for to år siden.
- Fuld respekt for at Ole Birk Olesen har truffet den beslutning, han har truffet.
Vi er ikke enige.
Vi har aldrig været enige.
Nu er det valgkamp, og så er det sådan set også fair nok, at vi som parti siger, at vi synes, der skal være plads til et broløb.
Han åbner samtidig op for, at broen kan lægge asfalt til andre sportsbegivenheder.
- Og hvis du spørger, om der også skal være plads til et motionscykelløb, så vil jeg sige ’ja, det vil være fint’, svarer statsministeren på sit eget spørgsmål.
Løberne fik mulighed for at krydse Storebæltsbroen ved åbningen i 1998, og siden har løbet være afholdt i 2005, 2008, 2011, 2014 og senest i 2017.
DR har forsøgt at få en kommentar fra transportminister Ole Birk Olesen, men det har indtil videre ikke været muligt.
FacebookTwitterKopier linkEmner:Lars Løkke Rasmussen (politiker)|Magnus Heunicke (politiker)|Transportministeriet|Trafikpolitik|Korsør




https://www.dr.dk/sporten/fodbold/championsleague/minut-minut-liverpool-spolerer-eriksens-cl-droem-og-vinder-finalen






https://www.dr.dk/sporten/haandbold/kvindelandsholdet/de-danske-haandboldkvinder-buldrer-mod-vm-efter-storsejr-over

KvindelandsholdetDe danske håndboldkvinder buldrer mod VM efter storsejr over SchweizDanmark havde intet besvær med et overmatchet schweizisk landshold i den første af to VM-playoffkampe.
Anne Mette Hansens fysik og skudstyrke var for stor en mundfuld for det schweiziske forsvar.
01.
juni 2019 kl.
17.
54Bemærk: artiklen er mere end 30 dage gammelLæs opDet danske kvindelandshold i håndbold er godt på vej mod VM, der spilles i Japan sidst på året.
På hjemmebane i Roskilde vandt Klavs Bruun Jørgensens tropper den første af to playoffkampe mod Schweiz med 35-22 efter 18-10 ved pausen.
Danskerne kan dermed tåle et nederlag på 12 mål i returkampen i Schweiz.
Den klare danske sejr er ingen overraskelse, for nogen håndboldstormagt er Schweiz ikke, og specielt ikke på kvindesiden, hvor det schweiziske landshold endnu har til gode at kvalificere sig til en slutrunde.
Det ser ud til, at schweizerne må væbne sig med tålmodighed lidt endnu, for det bør være en formalitet for det danske mandskab at gøre arbejdet færdig i Winterthur på onsdag.
Klasseforskellen var udtaltTrods perioder med koncentrationssvigt understregede det danske landshold den klasseforskel, der skal være på de to hold.
Fløjspillerne Trine Østergaard og Lærke Nolsøe fik fra start gode arbejdsbetingelser, og backen Anne Mette Hansen gjorde stort set, som hun ville mod et overmatchet schweizisk forsvar.
Trine Østergaard Jensen fik en god start på kampen.
At Danmark var mere end fire minutter om at komme på måltavlen første gang, var mest et udtryk for, at spillerne lige skulle op i gear.
I de resterende 26 minutter af første halvleg scorede danskerne således 18 gange og kunne gå til pause med en komfortabel føring på 18-10.
Klavs Bruun Jørgensen kunne med ro i sindet sætte to nye fløje i spil fra anden halvlegs start, og især Simone Böhme fortsatte, hvor forgængerne havde sluppet.
- De skal bare moses midt over nu, sagde landstræneren i en timeout med 13 minutter igen.
Det kneb dog en smule med koncentrationen i slutfasen, hvilket både spillere og landstræner formentlig kan leve med.
Nadia Offendal afsluttede målscoringen på straffekast, efter at tiden var udløbet.
Spændende blev det aldrig, og VM-billetten bør allerede nu være i hus, selv om de to hold altså først skal gennemføre 60 minutters returkamp i Schweiz på onsdag.
/ritzau/FacebookTwitterKopier linkEmner:Anne Mette Hansen (håndboldspiller)|Håndbold|Klavs Bruun Jørgensen (håndboldtræner)|Schweiz|Japan




https://www.dr.dk/nyheder/politik/venstre-om-s-boligudspil-vi-har-set-det-foer-sidst-blev-5000-billige-boliger-til-12

PolitikVenstre om S-boligudspil: 'Vi har set det før - sidst blev 5.
000 billige boliger til 12'Socialdemokratiets boligudspil mødes med skepsis fra Venstres fungerende politiske ordfører.
Flere studieboliger er fint, mener Sophie Løhde (V), men det skal ikke kun være i de fire største byer.
Af Cecilie Rosenkvist Dam01.
juni 2019 kl.
18.
23Bemærk: artiklen er mere end 30 dage gammelLæs opDer er ikke meget begestring at spore hos regeringspartiet Venstre over det boligudspil, Socialdemokratiet har præsenteret i dag.
Med udspillet under mottoet 'byer med plads til alle' vil de blandt andet sikre tag over hovedet til studerende og lavere husleje i almene boliger.
Og selvom fungerende politisk ordfører for Venstre, innovationsminister Sophie Løhde, gerne vil arbejde for billigere boliger og diskutere almene boliger, så tror hun, at Socialdemokratiet vil få svært vil leve op til sine løfter om 110.
000 nye boliger.
- Vi har set det før.
Sidste gang var det 5.
000 billige boliger i København, Socialdemokratiet lovede.
Efterfølgende kom der tolv styks.
Jeg synes, det er vigtigt, at de løfter, man giver os, også er nogle, der kan realiseres efterfølgende, siger hun og fortsætter:- Men det her kan danskerne ikke bruge til ret meget.
For centreret om de fire store byerEt af målene i udspillet er at bygge 110.
000 nye boliger frem mod 2031, hvor 60.
000 af dem skal ligge i København, mens de resterende 50.
000 skal fordeles i Aarhus, Odense og Aalborg.
Men studielejligheder og almene boliger er der behov for i hele landet, mener Sophie Lødhe.
- Vi synes ikke, det kun skal være for familier eller unge i de fire socialdemokoratiske kommuner.
Vi har behov for studieboliger i hele Danmark.
Også i Herning, Kolding og Slagelse for eksempel.
Læs også:S vil sikre billige boliger med nyt udspil: 'Folk presses ud af deres egen hovedstad'Curt Liliegreen, som er projektdirektør i Boligøkonomisk Videncenter, mener dog, at udspillet fra Socialdemokratiet er 'et nødvendigt udspil' set i lyset af udviklingen på boligmarkedet.
- Det er blevet nødvendigt de senere år at reparere problemerne på det danske boligmarked.
Det er manglen på billige boliger i især hovedstaden, som er blevet mere akut, da befolkningen vokser med 1.
000 borgere om måneden, siger Curt Liliegreen.
Se videoen, hvor statsministerkandidat Mette Frederiksen, Socialdemokratiet, og Enhedslistens politiske ordfører, Pernille Skipper, kommenterer boligudspillet.
Venstre vil også gerne være med til at se på, om kommunerne skal kunne kræve at større dele af nye boligområder reserveres til almene boliger.
Men generelt stiller Sophie Løhde sig skeptisk over for, hvordan Socialdemokratiet vil realisere deres boligudspil.
- Som vanlig lover Socialdemokratiet mere, end de kan holde.
Socialdemokratiets boligudspil•Flere blandede boligområder: Kommunerne skal have mulighed for at kræve, at helt op til 33 procent af nye boligområder reserveres til almene boliger.
•Tag-over-hovedet-garanti til studerende: Der skal indføres en tag-over-hovedet-garanti i de fire store studiebyer, så de studerende som minimum er sikret et sted at bo fra studiestart og frem til efterårsferien.
Det kan på den korte bane gøres ved brug af containerboliger, vandrehjem og beboelsesvogne på campingpladser.
•Ny medejerbolig alle har råd til: I samarbejde med de store byer skal der udvikles en ny medejerbolig.
Det kunne være en boligform, hvor 10-50 procent af boligen ejes af beboeren, mens resten ejes af en fond eller lignende organisation.
•110.
000 nye boliger: I København, Aarhus, Odense og Aalborg er målet at bygge 110.
000 nye private og almene boliger frem mod 2031.
60.
000 skal ligge i hovedstaden, de 50.
000 andre i de øvrige byer.
•Stop for udenlandske kapitalfondes opkøb af billige lejeboliger: Udenlandske kapitalfonde skal ikke tjene penge ved at presse almindelige lønmodtagere ud af byen.
Det skal ske ved at stramme op for boligreguleringsloven.
•Lavere husleje i almene boliger: Grundskylden for almene boliger skal tage højde for, at almene boliger ikke giver samme indtægter som private udlejningsejendomme.
•Bevar de billige private lejeboliger: Der skal laves en boligfond, der kan opkøbe og fastholde billige lejeboliger.
Boligfonden skal være ejet af den danske stat.
•Andelsboligen skal være et billigt alternativ: Udbetalingen ved køb af en andelsbolig skal kun dække fem procent af prisen på selve andelsbeviset.
Dermed bliver det lettere for flere at komme ind på andelsboligmarkedet.
•Billigere at bygge almene boliger: Særregler til nybyggeri af almene boliger skal fjernes, da det fordyrer byggeriet.
•Flere ældreboliger: Kommunerne skal have bedre rammer til at bygge flere pleje- og ældreboliger.
Og så skal det understøttes, at der kan bygges flere seniorbofællesskaber.
•Kilde: Socialdemokratiets boligudspil 'Byer med plads til alle'.
FacebookTwitterKopier linkEmner:Bolig|Mette Frederiksen (politiker)|Pernille Skipper (politiker)|København|Enhedslisten




https://www.dr.dk/sporten/oevrig/fem-danske-baade-kvalificerer-sig-til-em-finalen

Øvrig sportFem danske både kvalificerer sig til EM-finalenDe danske roere imponerer ved EM, hvor de har sikret sig fem billetter til A-finalerne.
Sverri Nielsen var en af de danske deltagere ved EM i roning.
Af Frederik Palle01.
juni 2019 kl.
17.
43Bemærk: artiklen er mere end 30 dage gammelLæs opVed EM i roning i den schweiziske by Luzern kan man roligt gå rundt med det danske flag i vejret, fordi det har været nogle gode dage.
I dag stod det klart, at de danske roere havde sikret sig fem pladser til A-finalerne, der bliver roet i morgen søndag.
De danske deltagere ved EMLM2x: Emil Espensen (DSR), Alexander Modest (Lyngby) LW1x: Mathilde Persson (Bagsværd) W1x: Fie Udby Erichsen (KVIK) M1x: Sverri S.
Nielsen (DSR) M4-: Frederic Vystavel (Københavns Roklub), Frank Steffensen (DSR), Tøger Berg Rasmussen (DSR), Tobias Kempf (DSR) W2-: Lærke Berg Rasmussen (DSR), Christina Juhl Johansen (DSR) W2x: Mette Dyrlund (DSR), Luise Lund Hansen (KVIK) W4-: Nina Hollensen (Århus), Trine Dahl Pedersen (Holstebro), Frida Sanggaard Nielsen (Bagsværd), Anne H.
Larsen (Odense) LW2x: Christina Pultz (Odder), Juliane Elander Rasmussen (Odder)Den første til at kvalificere sig var den tunge damefirer uden styrmand med Nina Hollensen, Anne H.
Larsen, Trine Dahl Pedersen og Frida Sanggaard Nielsen, der tog andenpladsen i det indledende heat og dermed en finaleplads, oplyser det danske roforbund i en pressemeddelelse.
Sverri Nielsen har kæmpet med en diskusprolaps, men i herrernes singlesculler roede han sig videre til finalen.
Læs også:Roer hopper i båden til EM med diskusprolaps: ’Jeg skal nok varme lidt ekstra op’Den tidligere OL-medaljevinder Fie Udby Erichsen er også videre til finalen, og det samme er Emil Espensen og Alexander Modest i herrernes letvægtsdoublesculler samt Mathilde Persson i kvindernes letvægtssinglesculler.
FacebookTwitterKopier linkEmner:Fie Udby Erichsen (roer)|Roning|Schweiz




https://www.dr.dk/nyheder/politik/folketingsvalg/fra-glistrup-til-vermund-40-aars-flygtningedebat-fortalt-i-otte

FolketingsvalgFra Glistrup til Vermund: 40 års flygtningedebat fortalt i otte nedslagEn specialudgave af podcast'en Den Daglige Dosis tager dig med gennem 40 års udlændingedebat.
Anders Fogh Rasmussen og Pia Kjærsgaard har begge spillet en hovedrolle i de seneste manges års udlændingepolitik.
Af Lasse Bastian Larsen og Theodora Amalie Høgsted Renard01.
juni 2019 kl.
20.
01 | opdateret 03.
juni 2019 kl.
08.
50Bemærk: artiklen er mere end 30 dage gammelLæs opUdlændingedebatten har haft stor betydning for, hvem der har siddet på magten i dansk politik i den seneste årrække.
Også ved dette valg er diskussionen om flygtninge, indvandrere og integration højt på de danske vælgeres dagsorden - godt hjulpet på vej af to nye højrefløjspartier på stemmesedlen, der har krav om hjemsendelser og strengere regler som de helt store mærkesager.
I en ny specialudgave af Den Daglige Dosis tager P3-podcast'en dig med på en tur gennem 40 års udlændingedebat i folketingssalen.
Du kan finde podcasten her.
40 års intens debat: Derfor er udlændingepolitik så følsomtDen undersøger, hvorfor emnet er så følsomt for politikerne - og ikke mindst for danskerne.
Læs herunder om nogle af de mest afgørende nedslagspunkter og begivenheder i den danske udlændingepolitiks historie - og hør meget mere i podcasten.
En lov, der kommer til at trække sporErik Ninn-Hansen (K) på talerstolen i folketingssalen.
Den konservative politiker præsenterede udlændingeloven for Folketinget i 1983.
"Verdens mest menneskevenlige flygtningelov," som den blev kaldt, blev vedtaget i Folketinget i 1983.
Den skulle vise sig at komme til at spille en hovedrolle i udlændingedebatten frem til i dag.
Udlændingeloven gav flygtninge helt nye rettigheder, når det kommer til at opnå asyl og familiesammenføring.
Men på dette tidspunkt var danskerne faktisk ikke specielt optaget af indvandrere.
I stedet fyldte emner som ungdomsarbejdsløshed den politiske dagsorden.
På dagen, hvor den konservative justisminister, Erik Ninn-Hansen,fremlagde loven for Folketinget, var indslaget placeret dybt inde i TV Avisens udsendelse.
Video: Indslag fra TV Avisen i 1983 om den nye udlændingelov.
Først da flygtninge i tusindvis over de kommende år begynder at strømme til Danmark, bliver loven genstand for debat.
Mogens Glistrup siger fraAdvokat Mogens Glistrup, stifter af Fremskridtspartiet, foran Christianborg Slot.
En af de første politikere til at kritisere den nye liberale udlændingelov var Mogens Glistup, Fremskridtspartiets stifter.
Glistrup havde inden da slået sit navn fast i dansk politik som en skarp kritiker af den voksende offentlige sektor og de stigende skatter.
Men nu havde den bornholmske politiker fundet en ny mærkesag, som kom til at optage ham helt frem til hans dødsdag i 2008.
Video: Mogens Glistrup kritiserer den nye udlændingelov foran pressen i 1985.
Mogens Glistrup mente nemlig, at loven fra 1983 var skyld i det voksende antal muslimer i Danmark.
Glistrup bliver dog fordømt i brede kredse for sine hårde udtalelser om emnet.
I 1998 får han tilmed en dom for at udtale sig racistisk om muslimer.
Palæstinensere splitter Folketingets partierStatsløse palæstinensere i Blågårds Kirke i december 1991, hvor de har fået kirkeasyl.
En særlov gav senere de afviste asylansøgere opholdstilladelse.
I 1991 er det en af de første gange, at fronterne i udlændingedebatten for alvor bliver trukket hårdt op i Folketinget.
Det sker, fordi 321 statsløse flygtninge med palæstinensisk baggrund er ankommet til Danmark i 1990 og 1991.
Palæstinenserne søger asyl, da de påstår at være i livsfare, hvis de bliver sendt tilbage til Libanon, hvor de er flygtet fra.
Men Flygtningenævnet har netop ændret praksis for denne gruppe og afviser at give asyl til flygtningene.
Men palæstinenserne giver ikke op så let.
Nogle af dem rykker i 1991 ind i Blågårds Kirke på Nørrebro.
Her har kirken besluttet at give dem kirkeasyl, og de ender med at bo der i fem måneder.
Andre går under jorden for ikke at blive sendt hjem.
Video: Indslag fra TV Avisen i 1991 om de statsløse palæsinenseres kamp for ikke at blive smidt ud af Danmark.
En sympatibølge rammer flygtningene.
De bliver blandt andet bakket op af store dele af pressen og kunstnere som Kim Larsen.
Men daværende justitsminister Hans Engel (K) står fast: Palæstinenserne skal forlade Danmark.
Det får Radikale Venstre til at samle et flertal med blandt andet Socialdemokratiet uden om den borgerlige regering.
De vedtager en særlov - også kaldet palæstinenserloven - som ikke ændrer udlændingeloven, men giver palæstinenserne opholdstilladelse.
Loven har også vakt debat sidenhen, blandt andet i 2005.
Her viste en undersøgelse om, hvordan det er gået palæstinenserne i Danmark, at 42 procent af gruppen få år efter havde fået en dom for kriminalitet.
Og 74 procent af dem var arbejdsløse og på overførselsindkomst.
Tamilsagen fælder SchlüterDommer Mogens Hornslet ankommer til Christiansborg med den omfangsrige rapport om Tamilsagen, der i sidste ende kostede Schlüter-regeringen livet og forhenværende justitsminister Erik Ninn-Hansen posten som Folketingets formand.
I 1993 må den konservative statsminister Poul Schlüter træde tilbage efter ti år ved magten.
Det sker efter en sag, der udspringer af den liberale udlændingelov fra 1983.
Sagen drejer sig om en ulovlig håndtering af tamilske flygtninge, som bliver beskrevet i en kritisk rapport udarbejdet af højesteretsdommer Mogens Hornslet.
Video: Poul Schlüter meddeler på et pressemøde, at han træder tilbage som statsminister.
Hele sagen udsprang af, at den daværende justitsminister Erik Ninn-Hansen egentlig længe havde været kritisk over for konsekvenserne af den liberale lov fra 1983, som han måtte gennemføre på især venstrefløjens initiativ.
Han frygtede, at for mange flygtninge ville komme til Danmark.
Derfor gennemtvang Ninn-Hansen uden om Folketinget i 1987 et stop for familiesammenføringer til 3.
000 tamilske flygtninge, der var kommet til landet.
Men det var ulovligt.
Det slog en rigsretssag endeligt fast i 1995, hvor Erik Ninn-Hansen blev idømt fire måneders betinget fængsel for brud på ministeransvarlighedsloven.
Flygtninge sætter Socialdemokratiet under presPia Kjærsgaard i selskab med daværende statsminister, Poul Nyrup Rasmussen (S).
Dansk Folkeparti, der blev stiftet i 1995, kom til at stjæle mange vælgere fra Socialdemokratiet op igennem 1990'erne og nullerne.
Foto; Bent Midstrup/NordfotoI løbet af 90'erne kommer der for alvor blus under udlændingedebatten.
I 1993 søger cirka 14.
000 mennesker asyl i Danmark.
En voldsom stigning fra de 332 asylansøgere, da udlændingeloven blev vedtaget i 1983.
De mange nye borgere får flere politikere og borgere til at bekymre sig om de økonomiske og kulturelle konsekvenser af den store indvandring.
Særligt Socialdemokratiet er i splid med sig selv.
Borgmestre fra partiet på den københavnske vestegn råber op om de problemer, som de oplever i forhold til at integrere de nye borgere.
Og flere af dem ønsker en reduceret indvandring.
Den landspolitiske ledelse med står dog fast på en mindre skrap linje.
Den pegede i stedet på integration som løsningen på udlændingespørgsmålet.
Men socialdemokraterne med statsminister Poul Nyrup Rasmussen i spidsen får kamp til stregen.
Dansk udlændingepolitik skifter nemlig gear, da Pia Kjærsgaard og Kristian Thulesen Dahl blandt flere stifter Dansk Folkeparti i 1995.
Video: Pia Kjærsgaard præsenterer sit nye parti og dets navn på et pressemøde.
Det indvandringskritiske parti sætter eksempelvis spørgsmålstegn ved, om muslimer må bære tørklæde i Danmark.
Det er noget, der klinger i ørerne hos mange socialdemokratiske vælgere.
De mener, at deres gamle arbejderparti er blevet for slappe i udlændingepolitikken.
I 1997 befinder der sig 210.
000 udlændinge i Danmark.
Anders Fogh lægger udlændingekursen omHer ses Anders Fogh Rasmussens (V) nye VK-regering på Amalienborgs Slotsplads tirsdag den 27.
november 2001, efter han netop har præsenteret sine nye ministre for dronning Magrethe.
Til højre i billedet ses den nuværende statsminister Lars Løkke Rasmussen, der netop er blevet udnævnt til ny indenrigs- og sundhedsminister.
Venstre har sidenhen haft regeringsmagten i 14 ud af de seneste 18 år.
I 2001 skete et historisk magtskifte i dansk politik, der var kulminationen på mange års diskussion om udlændingepolitikken.
Poul Nyrup Rasmussen (S) måtte efter valget dette år aflevere magten til Anders Fogh Rasmussen (V).
Valgkampens helt store hovedtema havde været udlændinge.
Valgresultatet fik store og varige konsekvenser for dansk politik.
Venstre overtog nu titlen som Folketingets største parti.
En titel, som Socialdemokratiet havde haft i 77 år.
Video: Anders Fogh Rasmussen erklærer sig som sejrherre på valgnatten ved folketingsvalget i 2001.
Samtidig mistede Radikale Venstre som noget nyt grebet om de afgørende mandater i Folketinget.
Det udnyttede Venstre og Konservative til at alliere sig med Pia Kjærsgaards Dansk Folkeparti.
Denne alliance fik stor betydning for udlændingelovgivningen, og reglerne på området blev strammet i lov efter lov.
Flygtninge bliver nu generelt nemmere at afvise og udvise.
Vi får også 24-årsreglen, som er omdiskuteret den dag i dag.
Reglen betyder, at udlændinge kun kan forenes med deres familie i Danmark, hvis de er over 24 år.
Deres tilknytning til Danmark skal samtidig være større end til hjemlandet for at forhindre tvangsægteskaber.
De mange nye stramninger medførte kritik fra blandt andet FN’s flygtningehøjkommissariat, UNHCR.
Helt overordnet er der ingen tvivl om, at det er de borgerlige politikere, der har domineret dansk politik siden 2001.
Venstre har siddet på regeringsmagten i 14 ud af de seneste 18 år.
Kun afbrudt af Helle Thornings socialdemokratisk ledede regering fra 2011 til 2015.
Det kan i høj grad tilskrives de borgerlige partiers dominans over udlændingepolitikken, lyder vurderingen fra flere forskere og iagttagere.
Flygtningekrisen 2015: Asylansøgere strømmer igen til DanmarkOver en million flygtninge og migranter, mange af dem fra Syrien, ankom til EU i 2015.
Heraf søgte 21.
000 asyl i Danmark.
På billedet ses flygtninge og migranter stige af et tog i Kroatien i september 2015 på deres færd mod Vesteuropa.
Antallet af flygtninge, der søgte asyl i Danmark, faldt markant efter 2001.
Men de relativt lave asylansøgertal sluttede brat med flygtningekrisen, der for alvor ramte EU i efteråret 2015 - herunder Danmark.
Pludselig vandrer især syriske flygtninge op ad den danske del af E45-motorvejen med retning mod Sverige.
Video: TV Avisen fortæller om de kolonner af flygtinge og migranter, der en septemberdag i 2015 er nået til Danmark på deres vej op gennem Europa.
Samlet set kommer over en million flygtninge og migranter til Europa, og 21.
000 af dem søger asyl i Danmark, hvilket er det højeste antal siden 1993.
Situtionen kom bag på Venstre-regeringen, der netop havde vundet magten tilbage efter en kneben valgsejr i juni 2015.
Den begyndte med det samme at stramme flygtningepolitikken igen, efter Helle Thornings regeringer havde vedtaget en række lempelser mellem 2011 og 2015.
114 stramninger er det blevet til siden 2015, hvis man tager udgangspunkt i Udlændinge- og Integrationsministeriets egen opgørelse.
Blandt andet er retten til familiesammenføring for udlændinge med midlertidig beskyttelse blevet udskudt fra et til tre år.
Det var endda regler, der næsten lige var blevet strammet af Thornings SR-regering.
Udlændingedebatten fortsætter i valgkampen 2019I valgkampen 2019 har Kristian Thulesen Dahl (DF) fået konkurrence fra to nye partier på højrefløjen, der også har indvandringsmodstand som deres mærkesag.
Det drejer sig om Pernille Vermunds Nye Borgerlige og Rasmus Paludans Stram Kurs.
Her ses de tre politikere i selskab med Nicolai Wammen (S) og Anders Samuelsen (LA) på dagen for valgudskrivelsen inden partilederdebat på TV 2.
Vi står nu i 2019.
Over en halv million indvandrere og efterkommere med oprindelse i ikke-vestlige lande bor i dag i Danmark.
Og vi er samtidig midt i en valgkamp, hvor udlændingespørgsmålet endnu engang bliver kastet op i luften.
Polariseringen er stor, hvilket ikke mindst skyldes ankomsten af to nye stærkt indvandringskritiske partier, Nye Borgerlige og Stram Kurs.
Video: To nye stærkt indvandringskritiske partier gør deres éntre i den første partilederrunde i valgkampen 2019.
Men samtidig er der en større samling end længe set på midten i dansk politik, når det gælder udlændingepolitikken.
Det ses ved, at Socialdemokratiet har slået fast, at de ser Venstre og Dansk Folkeparti som de vigtigste samarbejdspartnere på området, hvis de vinder regeringsmagten efter det kommende valg.
Udlændingeloven i 1983 blev kaldt 'verdens mest menneskevenlige lov'.
I dag har vi en af Europas mest strikse.
Flygtningesituationen har ændret sig siden, og det samme har udlændingedebatten.
Men en ting er ved det gamle: Udlændingespørgsmålet er stadigvæk det, der splitter både befolkningen og politikerne ad.
Næste kapitel i historien om den danske udlændingepolitik bliver skrevet, når 179 nye ansigter indtager folketingssalen, efter at danskerne har stemt Grundlovsdag, den 5.
juni.
FacebookTwitterKopier linkEmner:Flygtninge og asylansøgere|Kristian Thulesen Dahl (politiker)|Mogens Glistrup (politiker)|Udlændingepolitik|Hornslet




https://www.dr.dk/sporten/cykling/astana-rytter-vinder-sidste-giro-etape-i-bjergene

CyklingAstana-rytter vinder sidste Giro-etape i bjergenePello Bilbao vandt sin anden etapesejr i årets Giro d'Italia, efter holdkammerat slog tilskuer.
Pello Bilbao var stærkest på stregen efter 194 kilometer i bjergene på 20.
etape af Giro d'Italia.
01.
juni 2019 kl.
18.
28Bemærk: artiklen er mere end 30 dage gammelLæs opPello Bilbao vandt 20.
etape af Giro d'Italia efter et langt udbrud, og dermed opnåede Astana-rytteren sin anden etapetriumf i årets udgave af løbet.
Det skete på en dag, hvor hans holdkammerat Miguel Ángel López slog en tilskuer efter et styrt, og Movistar i sikker stil forsvarede Richard Carapaz' samlede føring i årets første grand tour i cykling.
Efter de 194 kilometer over fem stigninger fra Feltre til Croce d'Aune-Monte Avena stod det også klart, at Movistars Mikel Landa er på vej på podiet, efter at han skubbede Primoz Roglic (Jumbo-Visma) ud af top-3.
Carapaz fører med 1 minut og 54 sekunder, før årets Giro d'Italia søndag slutter med en tidskørsel over 17 kilometer.
Team Movistar-rytteren Richard Carapaz er godt på vej mod at vinde Giro d'Italia.
Med omkring 80 kilometer til mål sad favoritgruppen samlet med Bilbaos gruppe og en anden mindre gruppe inden for et par minutter foran sig, og Movistar havde fuld kontrol over situationen med tre mand placeret omkring de to profiler Richard Carapaz og Mikel Landa.
Landa og Carapaz lå inden etapen på henholdsvis fjerde- og førstepladsen i klassementet og har vist stærk kørsel undervejs i det italienske etapeløb.
Det så ud til at have en vis præventiv effekt i favoritgruppen, og 26-årige Richard Carapaz fra Ecuador viste ingen sprækker i panseret.
Angreb på førertrøjenDa Astanas Miguel Ángel López angreb med 13 kilometer til stregen i et forsøg på at avancere fra sjettepladsen i klassementet, lukkede Carapaz øjeblikkeligt hullet.
Kort efter slog Landa kontra i et forsøg på at køre sig på podiet.
Det tvang Primoz Roglic (Jumbo-Visma) og Vincenzo Nibali (Bahrain-Merida) på arbejde i front af favoritfeltet, men efterlod også Carapaz dernede.
Et modigt og potentielt farligt træk af Movistar.
Ikke længe efter gik det nedad, og på nedkørslen nåede Nibali og Carapaz op til Landa.
Roglic og de øvrige favoritter var smidt af med syv kilometers jævn stigning op til mål, da Lopez ifølge Astanas twitterkonto blev væltet af en tilskuer.
Tv-billeder viste Astana-rytteren i færd med at uddele lussinger og slå kasketten af en liggende mand.
På målstregen kostede styrtet Lopez 1 minut og 49 sekunder.
Langt foran ham nåede Nibali, Carapaz og Landa op til udbryderne, og efter Carapaz have trukket som en gal for at øge Landas forspring ned til Roglic, måtte Landa selv spurte om sejren.
Men i det spil var Pello Bilbao for stærk.
/ritzau/FacebookTwitterKopier linkEmner:Astana Pro Team|Mikel Landa (cykelrytter)|Primoz Roglic (cykelrytter)|Italien|Cykelsport




https://www.dr.dk/sporten/fodbold/championsleague/schmeichel-laver-sjov-med-kaek-eriksen-en-cl-triumf-til-ham-vil-ikke

Champions LeagueSchmeichel laver sjov med kæk Eriksen: En CL-triumf til ham vil ikke være til at holde udKasper Schmeichel mener, at Champions League-finalen er den perfekte scene for Christian Eriksen.
Kasper Schmeichel stikker lidt til Christian Eriksen, men sender også rosende ord mod ham.
Af Frederik Palle og Andreas Kraul01.
juni 2019 kl.
18.
01Bemærk: artiklen er mere end 30 dage gammelLæs opDer venter et af karrierens største højdepunkter, når Christian Eriksen i aften træder ind på banen i Madrid til Champions League-finalen, og landsholdskollegaen Kasper Schmeichel kommer til at se med.
- Det er kæmpe stort for Christian.
Det er den scene, hvor de bedste spillere hører til, og der hører han også til, siger Kasper Schmeichel.
Landsholdskeeperen, der til daglig spiller for Premier League-klubben Leicester, må dog også erkende, at det gør ondt, at det lige netop er de engelske rivaler Liverpool og Tottenham, som står over for hinanden.
Christian Eriksens blå bogFødt d.
14.
februar 1992 og 27 år.
Spiller på midtbanen i London-klubben Tottenham.
Har tidligere spillet i Middelfart, OB og Ajax Amsterdam.
Står noteret for 206 Premier League-kampe og 49 mål.
Hans kontrakt med Tottenham udløber om et år.
- Det ville være en kæmpe ting for Danmark, hvis vi får en dansk spiller til at vinde Champions League, men som en der spiller i England, kunne det ikke være meget værre med de to hold i finalen, men sådan er det jo, forklarer målmanden.
Kasper Schmeichel forventer en utrolig lige kamp, hvor meget små ting kan få en kæmpe betydning for kampens udfald.
- Liverpool er et meget hurtigt og dynamisk hold, der presser meget højt oppe på banen.
Tottenham er et mere boldbesiddende hold, som også har nogle andre muligheder med Fernando Llorente, hvor de kan spille lidt mere direkte.
Det så man skabte problemer mod Ajax, siger Kasper Schmeichel.
Og hvad nu, hvis Christian Eriksen og Tottenham vinder Champions League?
Stort set lige efter finalen tjekker danskeren ind hos Kasper Schmeichel og de andre landsholdsspillere i lejren i Helsingør.
Landsholdsmålmanden er lidt skeptisk ved tanken, om at den rolige Christian Eriksen kommer med Champions League-trofæet i hænderne.
- Han er ikke til at styre i forvejen, så hvis han vinder, bliver det endnu værre.
Han ville jo ikke være til at holde ud, joker den grinende Kasper Schmeichel.
FacebookTwitterKopier linkEmner:Kasper Schmeichel (fodboldspiller)|England|Tottenham Hotspur FC|Fodbold|Storbritannien




https://www.dr.dk/nyheder/indland/kraftig-brand-i-tyrkisk-kulturhus-i-hedehusene

IndlandKraftig brand i tyrkisk kulturhus i HedehuseneBranden meldes slukkes ved 20-tiden her til aften.
Kulturhuset ligger på Charlottegårdsvej i Hedehusene vest for København.
Branden blev ved 20-tiden meldt slukket.
(Foto: Presse-fotos.
dk © Scanpix)01.
juni 2019 kl.
17.
37 | opdateret 01.
juni 2019 kl.
20.
55Bemærk: artiklen er mere end 30 dage gammelLæs opRETTELSE: DR Nyheder har klokken 20.
52 slettet formuleringer om, at politiet havde en antagelse om, at branden kunne være påsat.
Det sker efter en henvendelse fra Rigspolitiet, der oplyser til DR Nyheder, at det ikke er muligt at sige noget om brandårsagen på nuværende tidspunkt.
Lørdag eftermiddag udbrød der en kraftig brand i et kulturhus i Hedehusene.
Det oplyser vagtchef ved Københavns Vestegns Politi Torben Wittendorff til Ritzau.
Politiet fik anmeldelsen om branden klokken 16.
32 lørdag eftermiddag.
(Foto: Presse-fotos.
dk © Scanpix)- Vi ved ikke, hvordan den er opstået.
Så vidt vi er orienteret, har der ikke været nogen derinde, da den starter, så der er ikke nogen, der er kommet til skade, siger vagtchefen.
Billeder fra stedet viser kraftig røg fra kulturhusets tag.
Omkring klokken 20 meldte politiet, at branden var slukket.
/ritzau/FacebookTwitterKopier linkEmner:Københavns Vestegns Politi|Brande|Politi|Hedehusene|Sjælland




https://www.dr.dk/musik/festival/kontroversiel-forfatter-fik-taarerne-frem-hos-festivalgaester-hun-er-et-af-mine

HEARTLAND FESTIVAL 2019Se temaFestivalKontroversiel forfatter fik tårerne frem hos festivalgæster: 'Hun er et af mine største idoler'Den amerikanske tænker Judith Butler besøgte lørdag Heartland Festival på Fyn.
© drAf Michelle From Hoxer og Foto: Betina Garcia01.
juni 2019 kl.
19.
10Læs opDer var lørdag ingen tvivl i det store røde telt på Heartland Festival om, at den amerikanske kønsteoretiker og forfatter Judith Butler er en akademisk stjerne af de helt store.
Hujen og klapsalver regnede ned over den ikke så høje amerikaner fra tilskuerrækkerne i løbet af de 50 minutters interview, som sluttede med stående bifald fra teltet.
Overskriften for interviewet lød 'Hvad er fremtiden for kønspolitikken?
' – og det endelige svar leverede 63-årige Judith Butler til allersidst:- Fremtiden for kønspolitikken er en lang, social kamp, men selvfølgelig vinder vi, fordi vi har nydelse, håb, lidenskab, kærlighed og fantasien på vores side, sagde hun og fik næsten teltdugen til at lette i begejstring.
Om Judith ButlerJudith Butler (f.
1956 ) er professor i komparativ litteratur og kritisk teori ved University of California Berkeley.
Afsluttede i 1984 sin Ph.
d.
i filosofi ved Yale University.
Har udgivet en lang række bøger om forskellige emner udover kønsteori.
Judith Butler er også aktiv i diverse menneskerettighedsorganisationer.
'Gender Trouble: Feminism and the Subversion of Identity' ('Kønsballade') fra 1990 og 'Bodies That Matter: on the Discursive Limits of 'Sex'' fra 1993 er blandt de mest berømte.
I 2020 udkommer 'The Force of Non-Violence'.
Judith Butler blev for alvor kendt, også uden for akademiske kredse, da hun i 1990 udgav bogen 'Gender trouble', på dansk 'Kønsballade', som gjorde hende til en af de mest berømte 'queer-teoretikere' og fast pensum på mange humanistiske universitetsuddannelser.
En af de største tænkereHendes teorier om køn og seksualitet har gjort hende både berømt og udskældt.
Kort fortalt er hendes teori, at køn og biologi ikke er to sider af det samme.
Køn er noget, vi 'performer'; det er ikke givet af vores biologiske køn.
Hvad er queer?
Queer er en fællesbetegnelse for køns- og seksuelle minoriteter, der ikke er heteroseksuelle eller kønsbinære (mand eller kvinde).
I akademisk sammenhæng er 'queer-teori' kritiske teorier, der forholder sig til herskende køns- og seksualitetsnormer.
Det standpunkt, som hun også gentog på den fynske festival lørdag eftermiddag, har både vundet hende store følgerskarer og massiv modstand.
Modstanden går ofte på, at hun helt underkender biologien, men som hun sagde på Heartland, så afviser hun ikke de biologiske forskelle, men idéen om, at den krop, du er født med, skal afgøre din skæbne her i livet.
- Hun har haft stor betydning for at få øjnene op for, at kategorierne 'mand' og 'kvinde' er konstruerede, og det betyder måske også, at vi kan forandre dem og bryde med nogle af de kasser, vi putter hinanden ned i – i hvert fald på et samfundsmæssigt plan, siger direktør for Kvinfo Henriette Laursen.
Og Dorte Marie Søndergaard, professor i socialpsykologi på DPU ved Aarhus Universitet, er enig:- Hun er flere generationers største kønstænker, og den måde, hun tænker køn på, har relevans for den måde, man overhovedet kan tænke det at blive til et menneskeligt subjekt i vores samfund på.
Judith Butler blev interviewet af Deadline-vært Lotte Folke Kaarsholm under sin talk på Heartland Festival.
Bedre og mere inkluderende samfundDorte Marie Søndergaard oplever stor interesse for Judith Butlers teorier, også blandt nogle af sine egne studerende.
Og det er hun godt tilfreds med, fordi hun mener, at det er vigtigt, at vi fortsat bliver ved med at reflektere over betydningen af sociale kategorier.
For Judith Butlers kritiske tænkning er nærmest mere relevant end nogensinde før, mener hun.
- Hvis ikke de næste generationer er stærke i deres tænkning og refleksion i forhold til sociale kategorier, så får de lige så opdelte samfund, som vi har haft.
Det har vi ikke råd til mere.
Vi er nødt til at lave bedre og mere inkluderende samfund, siger Dorte Marie Søndergaard, som uddyber:- Racistiske og kategorialt baserede former for had er destruktivt og farligt for menneskeheden.
Så vi er nødt til at lære at gennemskue, hvad der skaber den slags.
I teltet på Heartland Festival talte Judith Butler blandt andet om, at mange unge i dag lever med angst og frygt, fordi de ikke passer ind i de normer, som er fremherskende, når det gælder køn.
Og hun stillede spørgsmålet, om det er den slags verden, vi virkelig ønsker?
Men hun oplevede samtidig også, at der er aktivistiske strømninger i tiden, hvor folk reagerer mod ulighed i samfundet på mange niveauer.
- Jeg tror, at vi lever i reaktionernes tid.
Nogle mener, vi oplever tilbagegang, men folk vil ikke have ulighed.
De går på gaderne, de stemmer, de er vrede, sagde hun blandt andet.
Vi stoppede et par af tilhørerne uden for teltet:Cecilie 'Sille' Nørgaard, 43Hvorfor skulle du høre Judith Butler?
- Judith Butler er jo et af mine største idoler.
Hun er jo dronningen af queer.
Jeg har ikke hørt hende før, og jeg glædede mig helt sindssygt.
Jeg er meget inspireret af hende i mit arbejde (som uddannelses- og kønssociolog) og bruger hende dagligt.
Jeg så, du græd efter talken.
Hvad rørte dig?
- Det kom virkelig bag på mig; jeg kan ellers godt være lidt en kold skid.
Den dominerende fortælling i Danmark omkring ligestilling, køn, seksualitet og normer er så utrolig fjern fra det, Judith Butler sagde.
- Det er bare ikke normen at tale sammen på den måde, som hun gør, og som i mine ører er en meget omsorgsfuld måde.
Jeg blev ekstremt rørt over at sidde i et rum med så mange mennesker, som lytter til en forståelse af verden, der er meget mere inkluderende, rummelig og omsorgsfuld.
Maj Sakamoto, 26Hvad havde du forventet?
- Det var endnu bedre, end jeg havde forventet.
Jeg blev bekræftet omkring mange ting, jeg har gået og tænkt her på det sidste: For eksempel at kønskampen hænger sammen med hele ligestillingskampen for alle i hele samfundet, også økonomisk.
- Det var helt vildt optur - og jeg blev helt rørt.
Joalane Mohapeloa, 23Hvad var dine forventninger?
- Jeg var ret spændt på at se, hvordan det kunne lade sig gøre at holde sådan en talk sådan et sted her, når man kun har en time til at tale, og publikum er dem, de er.
Det er et rigtig privilegeret hvidt publikum, og det koster mange penge at være her på Heartland.
Hvordan klarede hun det?
- Hun gjorde sit og kunne jo kun svare på det, hun blev spurgt om.
Men jeg savnede en invitation til publikum til at spørge sig selv, hvad er det for en vold, vi påfører hinanden og os selv i vores forestillinger om, hvad det vil sige at være mand og kvinde.
Og hvad er det, der gør, at størstedelen af dem, som har en anden etnicitet end dansk, er her som performere?
FacebookTwitterKopier linkEmner:Heartland Festival|Kværndrup|Aarhus Universitet|Ligebehandling|Uddannelse




https://www.dr.dk/nyheder/indland/18-arig-mand-dod-efter-pakorsel-under-cykellob

Indland18-årig mand død efter påkørsel under cykelløbFredagens ulykke under Tour de Himmelfart har kostet ung rytter livet.
Den unge mand blev påkørt, da en bil ifølge gårsdagens meldinger var kørt ind bag afspærringerne.
01.
juni 2019 kl.
16.
35Bemærk: artiklen er mere end 30 dage gammelLæs opEn 18-årig cykelrytter, der fredag blev påkørt af en bil under et cykelløb i Odder, er lørdag afgået ved døden.
Det oplyser Danmarks Cykle Union på sin hjemmeside.
- Gårsdagens forfærdelige ulykke har desværre haft den værst tænkelige udgang.
- Det er med dyb sorg, vi har modtaget beskeden om, at Andreas Byskov Sarbo i dag er afgået ved døden, skriver Danmarks Cykle Union.
Danmarks Cykle Union sender tanker til cykelrytterens familie og venner.
- Vi vil altid huske Andreas som den varme og glade unge mand, han var, og vi vil altid bære ham i vores hjerter, lyder det videre på hjemmesiden.
Ritzau har været i kontakt med Danmarks Cykle Union, der ikke har yderligere kommentarer.
Bilist kørte forbi afspærringerPåkørslen skete under cykelløbet Tour de Himmelfart, som afholdes fra 30.
maj til 1.
juni.
Det er ifølge Odder Kommune et af Europas største cykelløb for drenge og piger i alderen 9-18 år.
Andreas Byskov Sarbo blev påkørt i forbindelse med en enkeltstart på 3.
etape af cykelløbet.
Han blev kørt til behandling på hospitalet, og hans tilstand blev betegnet som alvorlig fredag eftermiddag.
- Han bliver påkørt i forbindelse med en enkeltstart under cykelløbet, hvor bilisten af ukendte årsager er kommet forbi afspærringerne, sagde pressemedarbejder ved Østjyllands Politi Jakob Christiansen fredag formiddag.
Det var en 27-årig kvinde, som sad bag rattet i bilen, da manden blev påkørt.
Politiet modtog anmeldelsen fredag klokken 09.
42.
Cykelløbet Tour de Himmelfart oplyste fredag på Twitter, at resten af 3.
etape var aflyst fredag på grund af påkørslen.
/ritzau/FacebookTwitterKopier linkEmner:Cykelsport|Danmarks Cykle Union|Trafikulykker|Østjyllands Politi|Jylland




https://www.dr.dk/sporten/golf/sidste-dansker-ude-i-belgisk-golfturnering-moegstart-koster-winther-kvartfinaleplads

GolfSidste dansker ude i belgisk golfturnering: Møgstart koster Winther kvartfinalepladsJeff Winther er færdig i golfturneringen Belgian Knockout efter en tredobbelt bogey på første hul.
Jeff Winther er som sidste dansker færdig i Belgian Knockout-turneringen.
01.
juni 2019 kl.
16.
54Bemærk: artiklen er mere end 30 dage gammelLæs opEn forfærdelig start ødelagde det for golfspilleren Jeff Winther, da han lørdag røg ud af European Tour-turneringen Belgian Knockout.
Winther var den sidste tilbageværende dansker i turneringen, da han slog ud i ottendedelsfinalen i knockoutfasen, hvor spillerne kæmper to og to over ni huller, og spilleren med den laveste score efter de ni huller går videre til næste runde.
Derfor led Winthers håb om at komme i kvartfinalen allerede på første hul et gevaldigt knæk, da han gik det i tre slag over par, mens hans modstander, hollandske Darius Van Driel, gik par-4-hullet i par.
Winther røg ifølge europeantour.
com først ud blandt træerne og derfra over i buskene på den anden side af fairway.
Han måtte bruge to slag på at komme ud igen, og han var ikke på greenen i femteslaget.
Brav dansk kampDerfra var det op ad bakke for den 31-årige dansker, men han kæmpede bravt.
Efter først en bogey af hollænderen og siden en birdie af danskeren var Winther kun ét slag bagud efter femte hul.
Efter endnu en dansk birdie på ottende hul var begge spillere på plus en før niende og sidste hul.
Her lavede Darius Van Driel imidlertid sin første birdie på runden, mens Winther måtte nøjes med par.
Forinden havde Winther vundet både sin første knockoutkamp, over italienske Lorenzo Gagli, og sin 1/16-finale mod Kristoffer Reitan fra Norge.
Søren Kjeldsen røg ud af i første knockoutrunde og Anders Hansen i den efterfølgende.
Belgian Knockout blev indledt med to helt almindelige golfrunder torsdag og fredag, før de 64 bedst placerede spillere fra lørdag spiller knockoutkampe for at finde frem til vinderen.
Efter lørdagens spil er otte spillere tilbage.
144 spillere stillede til start i turneringen.
/ritzau/FacebookTwitterKopier linkEmner:Golf|Kampsport|Holland|Norge|Anders Hansen (golfspiller)




https://www.dr.dk/sporten/fodbold/championsleague/droner-ingen-adgang-politiet-er-i-terrorberedskab-foer-champions

Champions LeagueDroner ingen adgang: Politiet er i terrorberedskab før Champions League-finaleFlyveforbud over finalestadionet i Madrid bliver håndhævet med specielle rifler.
Spansk politi holder droneøvelse før aftenens Champions League-finale i Madrid.
Af Kasper Duncan Gram01.
juni 2019 kl.
16.
15Bemærk: artiklen er mere end 30 dage gammelLæs opMens Liverpool- og Tottenham-fans diskuterer, om det bliver Harry Kane eller Virgil Van Dijk, der dominerer luftrummet i aften, så er svaret i virkeligheden politiet.
Ifølge nyhedsbureauet AP har spansk politi hævet terrorberedskabet til niveau fire og patruljerer i luften over Wanda Metropolitana i Madrid, hvor Champions League-finalen skal spilles i aften.
Opgaven løses ved hjælp af helikoptere, droner og særlige rifler, som ved en fuldtræffer afbryder forbindelsen mellem en drone og personen, som styrer den.
Dermed vil man forhindre både nysgerrige blikke og eventuelle luftbårne angreb.
Finalestadionet ligger under tre kilometer fra den nærmeste lufthavn, og derfor er det forbudt for private at flyve med drone i området.
FacebookTwitterKopier linkEmner:Harry Kane (fodboldspiller)|Madrid|England|Tottenham Hotspur FC|Fodbold




https://www.dr.dk/nyheder/politik/enhedslistens-bindende-mal-psykisk-syges-levealder-skal-op

PolitikEnhedslistens bindende mål: Psykisk syges levealder skal opGennemsnitslevealderen for psykisk syge skal hæves med fem år inden for en tiårig periode.
Enhedslisten vil binde sig til et mål om at hæve gennemsnitslevealderen for psykisk syge med fem år over en tiårig periode.
01.
juni 2019 kl.
15.
22Bemærk: artiklen er mere end 30 dage gammelLæs opOverdødeligheden blandt psykisk syge skal bekæmpes over en tiårig periode, lyder det i et nyt psykiatriudspil fra Enhedslisten.
- Det er helt uholdbart, at vi i dag står i en situation, hvor borgere med en psykisk sygdom lever i gennemsnit 20 år kortere end den generelle gennemsnitslevealder, siger psykiatriordfører Peder Hvelplund (EL).
I alt foreslår Enhedslisten at afsætte en milliard kroner om året de næste ti år til et såkaldt akutløft i psykiatrien.
Flere senge og akutberedskabEt af Enhedslistens bindende mål er at hæve gennemsnitslevealderen.
- Vi har en tiårig plan, hvor det er oplagt at sige, at man så skulle hæve gennemsnitslevealderen med fem år i den periode, siger Peder Hvelplund.
Midlerne skal fordeles til oprettelse af nye sengepladser i psykiatrien og et akutberedskab i hver region.
Desuden vil Enhedslisten have oprettet videnscentre for mennesker med misbrug og psykisk lidelse.
Nordsøolien skal betale EL-planUdspillet skal ifølge Enhedslisten finansieres ved øget beskatning af Nordsøolien og øget skat på hvad partiet kalder "overnormal profit".
Foreningen Bedre Psykiatri er positive over Enhedslistens udspil.
- Det er meget positivt, at endnu et parti nu bakker så helhjertet op om forslaget om en 10-årig plan for styrkelse af psykiatrien, siger landsformand for Bedre Psykiatri, Knud Aarup.
Foreningen er klar til at holde partierne op på deres psykiatriudspil, der er kommet i løbet af valgkampen.
- Vi vil følge det her tæt.
Alle de positive udspil, der er kommet i valgkampen, skal man kunne se konkret - uanset regering til den tid - ved Folketingets åbningstale, slår Knud Aarup fast.
Blåt udspil skal hjælpe ungeI efteråret præsenterede regeringen (Venstre, De Konservative og Liberal Alliance) et psykiatriudspil, hvor der skulle prioriteres 2,1 milliarder kroner til psykiatrien over de næste fire år.
Her lød en af af flere målsætninger, at andelen af unge, der har det dårligt mentalt, skal være faldet med 25 procent i 2025.
Socialdemokratiet har i valgkampen præsenteret deres psykiatriplan, hvor partiet vil bruge omkring en halv milliard kroner mere årligt på psykiatrien.
Her lyder en af initiativerne, at alle i alderen 6 til 18 år gratis kan få hjælp, hvis man lider af let til moderat angst og depression.
SF har i valgkampen kommet med et udspil, hvor partiet vil øge psykologordningen, så ventelisterne på angst og depression kan halveres til cirka fem uger.
/ritzau/FacebookTwitterKopier linkEmner:Enhedslisten|Peder Hvelplund (politiker)|Psykiske lidelser|Bedre Psykiatri|Befolkning




https://www.dr.dk/sporten/fodbold/championsleague/video-fra-middelfart-til-madrid-se-christian-eriksens-vej-til

Champions LeagueVIDEO Fra Middelfart til Madrid: Se Christian Eriksens vej til klubfodboldens største sceneKom med på Christian Eriksens rejse til det forjættede land - Champions League-finalen.
01.
juni 2019 kl.
14.
17Bemærk: artiklen er mere end 30 dage gammelLæs opLørdag står Christian Eriksen over for sin største kamp i karrieren, når han og Tottenham møder Liverpool i Champions League-finalen i Madrid.
I videoen øverst i artiklen kan man følge Eriksens vej fra ungdomsfodbold i fødebyen Middelfart til den største scene i international fodbold.
Kampen mellem Tottenham og Liverpool spilles lørdag kl.
21.
00 og kan følges direkte i Liga på P3.
FacebookTwitterKopier linkEmner:England|Tottenham Hotspur FC|Madrid|Fodbold|Christian Eriksen (fodboldspiller)




https://www.dr.dk/musik/festival/23-aarige-christian-blev-scoret-paa-festival-pludselig-kommer-der-en-halvdesperat

JELLING MUSIKFESTIVAL 2019Se temaFestival23-årige Christian blev scoret på festival: 'Pludselig kommer der en halvdesperat pige løbende og kysser mig'Tre kærestepar fortæller, hvordan de har scoret hinanden på en af sommerens festivaler.
Det var Julie Jensen, der scorede Christian Birch til Smukfest på Skanderborg.
Til gengæld friede Christian senere til Julie foran Bøgescenen på festivalen.
Af Rikke Bjerge01.
juni 2019 kl.
17.
15Bemærk: artiklen er mere end 30 dage gammelLæs opSelvom du højst sandsynligt tager på festival for at høre musik, hygge og feste med vennerne, kan du også risikere at vade ind i en kommende kæreste med dine mudrede gummistøvler.
Og tro mig, undertegnede taler af erfaring.
For nogle år siden var jeg - artiklens skribent - på Smukfest for at arbejde.
Og bum - så stod han dér lige under Bøgetræerne en torsdag aften og kiggede mig i øjnene.
En vestegnsrapper, jeg ellers aldrig ville have rendt ind i derude i virkeligheden.
Jeg interviewede ham, han fik mit nummer - og vi blev kærester.
Og jeg er altså langt fra den eneste, der har oplevet at møde sin kommende kæreste på en festival.
Der er nemlig en helt særlig stemning, når musik- og festglade mennesker fra hele landet samles på teltpladsen eller foran en stor scene.
Det er 28-årige Julie Kirstine Jensen endnu et eksempel på.
- På en festival kan man møde folk fra alle dele af landet, man ellers aldrig ville støde ind i.
Alle er i festivalhumør og vil hinanden det bedste, siger Julie Kirstine Jensen, som også mødte sin kæreste på Smukfest i Skanderborg.
Nu har de fået en lille baby.
- Man er lidt mere løssluppen og tør mere på en festival, og derfor turde jeg også gå hen og give en fremmed fyr et kys.
Det kunne ikke ske andre steder, forklarer hun.
Herunder kan du læse med, når tre kærestepar fortæller, hvordan de har scoret hinanden på en festival.
1Christian blev scoret på Smukfest: - Min tanke var helt klart: 'Yes, nu har jeg et sted at sove'Det var en spontan idé, der fik den dengang 23-årige Christian Birch til at tage på Smukfest i Skanderborg for at mødes med en god ven.
Han skulle kun være der en enkelt dag.
- Så den skulle have én over nakken, fortæller han.
Og det fik den.
Der blev drukket hele dagen og aftenen.
Christian Birch og hans ven bestilte en spandfuld Blå Thor til et helt selskab, men det endte med, at de drak det hele selv.
Vennen blev træt og gik tilbage til sin campingvogn for at sove.
- Pludselig endte jeg med at stå alene tilbage.
Jeg faldt i snak med en gruppe mænd ved en bar, og vi drak nogle flere øl, husker Christian Birch, der i dag er 29 år.
Efter lidt tid forlod han gruppen og gik udenfor.
- Og så lige pludselig kommer en halvdesperat pige løbende tilbage – og så får jeg et kys.
Jeg havde ikke set hende før, siger Christian Birch.
'Han lignede en, der var på jagt'Den ukendte pige var den dengang 22-årige Julie Kirstine Jensen, som arbejdede i en juicebar på festivalen.
Hun havde set Christian på afstand og syntes, han så super sød ud.
Men han kiggede aldrig over mod Julie.
- Han lignede en, der var på jagt, så jeg tænkte: 'Klokken er fire om natten, det er nu eller aldrig'.
Jeg var i festivalhumør og havde intet at miste, og så løb jeg efter ham og kyssede ham, fortæller Julie Kirstine Jensen, som først præsenterede sig efter kysset.
Christian Birchs første reaktion var overraskelse.
Og den næste reaktion var stor lettelse over, at logistikproblemet med overnatning var løst.
Troede han.
- Min tanke var helt klart: 'Yes, nu har jeg et sted at sove'.
Men det var hun ikke med på, så jeg endte med at sove på en bænk i skoven.
Dagen efter blev han vækket af nogle vagter og tog hjem fra festivalen.
Efter kysset havde Julie givet ham sit nummer, og selv om han havde glemt hendes navn, skrev han alligevel til hende.
Friede til Nik & JayMødet på Smukfest fandt sted i 2013, og parret har været sammen siden.
For to år siden, da de igen var på 'deres' festival, faldt Christian ned på knæ.
- Jeg friede til hende foran Bøgescenen med en ring, jeg havde fundet i en bod til 25 kroner, mens Nik & Jay sang 'Boing!
'.
Og hun sagde ja, fortæller Christian Birch om det romantiske øjeblik.
I dag er parret igen på festival – men denne gang er de tre.
For knap tre måneder siden fik de nemlig lille Nanna, som på mange måder bør være født med festivalblod i årerne.
Og ellers får hun det helt sikkert snart.
- Det er hendes første festival, så hun kan lige så godt lære det nu, som forældrene siger.
228-årige Maria: - Han var skaldet, havde tatoveringer over det hele, og jeg tænkte: 'Nej!
'For to år siden tog Maria Skov afsted på Jelling Musikfestival for første gang.
Hun var single og 28 år.
Og så stødte hun ind i Lasse.
- Jeg havde slet ikke forventet, at jeg skulle møde en ny kæreste, da jeg mødte Lasse en fredag aften.
Han var skaldet, havde tatoveringer over det hele, og jeg tænkte: 'Nej!
'.
Han var slet ikke min type, og i øvrigt var jeg ved at finde mig selv efter et ophold i Australien og to længere forhold, fortæller Maria Skov.
Lasse Stig Madsen på 26 år havde derimod aldrig haft en kæreste, da han så Maria Skov for første gang.
- Der er mange søde piger herude, men dem, jeg har mødt, har bare været noget en enkeltstående aften.
Aldrig noget, der udviklede sig til noget seriøst, siger Lasse Stig Madsen, som har været på Jelling flere gange, fordi hans far ejer en kro i byen.
Men det med en enkeltstående aften ændrede sig den fredag for to år siden, hvor en bekendt præsenterede dem for hinanden.
Maria Skov, som slet ikke syntes, Lasse Stig Madsen var hendes type, ville vildt gerne høre Alex Vargas, og Lasse skyndte sig at sige, at han gerne ville med.
Begge var godt fulde, så detaljerne er en smule uklare.
- Jeg kan faktisk ikke huske så meget fra koncerten, men jeg syntes, hun var sød, husker Lasse Stig Madsen.
Efterfølgende hørte de endnu en koncert sammen, men tog hjem hver for sig for at sove.
De nåede dog at tilføje hinanden på Snapchat og udveksle mobilnumre - og kysse en smule.
Akavet mødeDagen efter mødtes de igen på Jelling Musikfestival.
Maria Skov havde sine forældre med, som også skulle høre musik.
- Det var et akavet post-drukturs-møde, som hun siger.
Igen skiltes de om aftenen og tog hjem hver for sig.
Om søndagen havde Maria dog fået nok.
Hun skrev og spurgte Lasse, hvad han lavede.
'Intet', svarede han, og derfor foreslog hun, at de kunne kede sig sammen hjemme i hendes lejlighed – og herfra gik det stærkt.
Lasse Stig Madsen spurgte, om hun havde lyst til at rejse med ham rundt i Thailand, og det ville hun gerne.
Og for nyligt købte parret hus i Børkop lidt uden for Vejle.
- Nu er det blevet en ting, at vi tager herud sammen, fordi det er lidt hyggeligt at fejre os.
Jelling Musikfestival er blevet symbolsk for os, og det er da sjovere at kunne sige, at vi har mødt hinanden her i stedet for på Tinder, siger Maria Skov.
3Bettina scorede på en festival sidste år: - Hans venner kiggede da lidt, da der pludselig stod en fremmed pigeHun spottede ham, da hun var oppe i baren for at købe drinks.
Bettina Thoft var 28 år og single, da hun sidste år var afsted med nogle venner på Smukfest for at arbejde som frivillig i en bar.
Den aften fik hun fri ved midnat og glædede sig til at høre en koncert med Turboweekend.
Desværre var hendes ven meget træt efter en lang vagt og ville sove.
Bettina gik i baren for at købe noget at drikke.
Og der så hun Morten stå med nogle venner.
- Jeg syntes, han så sød ud, men han så mig overhovedet ikke, husker hun.
- Det er ikke alt, der lige står helt klart for mig.
Jeg husker det, som om du havde en blå kjole på, siger Morten Meyer Therkildsen.
- Det havde jeg ikke.
- Nej, ok… men så husker jeg dit flotte smil, skynder han sig at tilføje.
Men trods Morten Meyer Therkildsens manglende fokus lod Bettina Thoft sig ikke slå ud.
Hun ville til koncert, og hun kunne se, at Morten og hans venner skulle samme vej.
Kaldte hende 'Signe'- Jeg var godt kørende, så jeg hægtede mig på deres flok og tog med dem til koncert.
Hans venner kiggede da lidt, da der pludselig stod en fremmed pige, siger hun.
Under koncerten var Morten Meyer Therkildsen ikke vildt initiativrig, så Bettina Thoft måtte igen handle.
Da koncerten var slut, tog hun hans hånd.
- Hvad laver du?
, spurgte han overrasket.
- Jeg skal lige se, om du har en ring på din finger, lød svaret.
Mere skete der ikke den aften, andet end at de fik udvekslet numre.
Dagen efter tog Morten sig sammen og skrev til hende.
Dog kaldte han Bettina for 'Signe' i beskeden.
- Hun lignede en, der hed Signe, forklarer han om misforståelsen.
Morten Meyer Therkildsen indså, at han lige måtte tage sig lidt sammen, så samme aften fik han hevet sine venner med ind på den bar, hvor Bettina arbejdede, og de sås resten af festivalen.
Det er snart et år siden, og de er stadig kærester.
Morten bor i Aarhus, Bettina bor i Kolding, og de overvejer snart at flytte sammen.
FacebookTwitterKopier linkEmner:Alex Vargas (musiker)|Smukfest|Jelling Musikfestival|Skanderborg|Musikfestivaler




https://www.dr.dk/musik/festival/populaert-aarhus-band-blev-hyldet-af-verdensstjerne-men-saa-trak-de-stikket

DISTORTION 2019Se temaFestivalPopulært Aarhus-band blev hyldet af verdensstjerne – men så trak de stikketDanske Liss tog en pause, netop som de blev rost til skyerne i udlandet.
Nu er de tilbage.
© drAf Marie Ravn Nielsen og Foto: Hedda Rysstad01.
juni 2019 kl.
15.
34Læs op- Aaaaj, vi nåede det ikke, siger en fyr i hvid hættetrøje skuffet.
Han har sammen med sin ven stået helt oppe ved hegnet foran scenen og sunget med på alle sangene under koncerten med Liss på den københavnske festival Distortion.
Men nu er bandet forsvundet om bag teltdugen.
- Vi har fulgt dem lige siden, de spillede til P3 Guld i 2015, så vi ville gerne have taget et billede med dem, lyder det skuffet fra de to.
Heldigvis vender bandets bassist, Villads Tyrrestrup, tilbage, og han tager de to fans med om bag teltdugen for at introducere dem for resten af bandet.
Så er lykken i hus, kan man se i øjnene på fansene.
Den slags øjeblikke er på ingen måde nye for de 22-24-årige medlemmer af aarhusianske Liss, der allerede fra deres første single, 'Try', blev kastet ud i en storm af rosende ord fra fans, anmeldere og musikmedier – og hypen nåede langt uden for Danmarks grænser.
Der blev blev både sunget med på debutsinglen 'Try' og den helt nye 'Reputation' i teltet, hvor Liss spillede fredag aften under Distortion.
Da verdensstjernen Pharrell spillede danskernes anden single, 'Always', i sit radioprogram i 2015, stak det yderligere af.
Det var virkelig en skør oplevelse, fortæller guitarist Vilhelm Strange:- Jeg kan huske, at der ikke var nogen af os, der vidste, hvordan han havde fået den, for det var demoen, han spillede, så det var ikke engang den endelige version.
- Min første reaktion var: 'Nej, for helvede, den er jo ikke færdig'.
Men så tænkte jeg: 'Aj, okay, det er jo Pharrell – det er da ret sindssygt', supplerer forsanger Søren Holm, da dr.
dk møder halvdelen af bandet lige før deres comeback-koncert i København.
Hør Liss' seneste single, 'Reputation', mens du læser videre:Liss - ReputationTilbage med ny musik efter tre års tavshedSelvom Liss allerede fra starten blev skudt ud af hype-kanonen og fik fans i udlandet, har de fire venner ikke udgivet musik i tre år.
Men deres fans har bestemt ikke glemt gruppen i løbet af pausen.
Det stod klart under fredagens koncert på Distortions Urban-teltscene, hvor der blev danset igennem og skrålet med på både de gamle og helt nye singler, 'Reputation' og 'Talk To Me'.
Forsanger Søren Holm fik under koncerten flere gange øjenkontakt med de glade fans på forreste række og smilede til dem, når han så, hvordan de sang flittigt med.
- Man ser jo tit, at et nummer er hot i et halvt år, og så dør det.
Men vores sange har holdt sig på et stabilt leje, og folk hører det stadig.
Det er fantastisk, og viser jo, at vi har lavet noget, der holder, siger Vilhelm Strange.
Kort om LissBandet består af: sanger Søren Holm, bassist Villads Tyrrestrup, guitarist Vilhelm Strange og trommeslager Tobias Hansen.
Liss udgav i 2015 singlerne 'Try' og 'Always' og i 2016 udkom deres første ep, 'First'.
Den 18.
juni udkommer deres anden ep, 'Second'.
Da Liss for en måned siden vendte hjem til barndomsbyen Aarhus under årets Spot Festival, var der så mange, der ville se bandet, at vagter til sidst måtte lukke dørene foran den lange kø af mennesker, der håbede at komme med.
Søren Holm er overrasket over opbakningen, og selvom det var en koncert i Musikhusets Store Sal med siddepladser, så rejste publikum sig op fra første nummer, fortæller forsangeren:- Det var fuldstændig vanvittigt og virkelig fedt.
Jeg tror, det er en af de sjoveste koncerter, vi har haft.
Der var bare mega meget kærlighed.
Inden Liss gik på scenen fredag aften var der dømt fælles-krammer og hop på stedet uden for teltet.
Hypen blev bare for megetMåske tænker du nu: Jamen, hvorfor trækker man sig overhovedet tilbage, netop når verden ligger for ens fødder?
Det var heller ikke meningen, erkender Liss, men det hele blev ligesom bare for meget i 2016, lyder det korte svar.
Tidlige morgener i lufthavne, utallige telefoninterviews med udenlandske journalister og hyppige koncerter rundt i verden blev hverdag.
- Der var så mange ting på én gang.
Vi var i gang med at lave opfølgeren til vores første ep, samtidig med at vi var ude at spille rigtig meget.
Det skete så meget rundt om os, lægger Vilhelm Strange ud og tilføjer:- Derudover var vi også alle sammen lige flyttet hjemmefra og rykket til København.
Så oveni det skulle vi også lære at være voksne på en eller anden måde.
Under koncerten strømmede der hele tiden nye mennesker til, og mange af dem begyndte – så snart de var inde under teltdugen – at danse eller vippe med hovedet i takt til musikken.
Desuden kendte de fire gutter faktisk ikke hinanden særligt godt, da de begyndte at lave musik sammen og skabte Liss.
Så kvartetten var knap nok blevet tætte venner, da de stod med en engelsk pladekontrakt i hænderne, og verden begyndte at hive i dem allerede efter den første single.
Hør deres debutsingle 'Try' her:Liss - Try- Når der er så travlt, er der jo ikke altid plads til at være ked af det eller sige, hvordan man virkelig har det.
Sådan nogle basale ting, du ved.
Så det er også sådan noget, vi har arbejdet meget med i pausen, siger Søren Holm.
- Der var så meget, der ikke var blevet talt om, så der var mange ting, der havde hobet sig op, tilføjer Vilhelm Strange.
Men nu er de landet et godt sted, fortæller de to Liss-musikere.
Venskaberne er vokset, de har lært at producere alt deres musik selv, og nu glæder de sig til at dele de nye sange med publikum.
- Det var en svær beslutning at tage en pause, men jeg tror, at vi alle er rigtig glade for, at vi gjorde det, siger Vilhelm Strange.
Liss optræder på Northside den 7.
juni og udgiver 18.
juni deres anden ep, 'Second', som de selv har produceret.
Liss laver alt deres musik selv, men indimellem får de hjælp af musikeren Yangze, der også var med på tangenter under bandets koncert på Distortion.
FacebookTwitterKopier linkEmner:København|Aarhus|Distortion|Pop og rock|NorthSide Festival




https://www.dr.dk/nyheder/kultur/elton-john-film-udsat-censur-i-rusland-kysse-og-sexscener-er-forsvundet

KulturElton John-film udsat for censur i Rusland: Kysse- og sexscener er forsvundetBåde hovedrolleindehaveren og den britiske popstjerne tager skarpt afstand og kalder det "sørgeligt".
Popstjernen Elton John har i mange år været gift med David Furnish, som her ses ved premieren på "Rocketman" i London i forrige uge.
Af Louise Brodthagen Jensen01.
juni 2019 kl.
15.
01Bemærk: artiklen er mere end 30 dage gammelLæs opKys og sex mellem to mænd er ikke noget, der skal opleves på det store lærred.
I hvert fald ikke, hvis det står til den russiske filmdistributør, Central Partnership, der har retten til filmen "Rocketman", som handler om sangeren Elton Johns vej til at blive en af verdens mest feterede popstjerner.
Derfor var adskillige minutter tilsyneladende forsvundet fra filmen, da den torsdag fik premiere i den russiske hovedstad, Moskva.
Der er tale om flere scener, inklusive en scene, hvor en ung Elton John kysser og har sex med sin manager, John Reid, rapporterer den uafhængige russiske tv-kanal Dosjd.
Tv-kanalen citerer filmanmelder Jegor Moskvitin, der har set den originale version af filmen ved filmestivalen i Cannes for et par uger siden.
- Adskillige scener lader til at være forsvundet fra den russiske version, siger Jegor Moskvitin, der forklarer, at også en scene med et billede af John Reid og hans mandlige ægtefælle er fjernet fra filmen.
Filmdistributøren bekræfter over for det statsejede russiske nyhedsbureau Tass, at filmen er ændret i overensstemmelse med den russiske lovgivning.
Læs også:Ny film om ikonisk sanger charmerer anmelder - men hvor er hovedpersonen selv?
Elton John: En sørgelig afspejling af en delt verdenNyheden om, at filmen om hans liv er blevet censureret, har fået den britiske popstjerne med det borgerlige navn Reginald Kenneth Dwight til tasterne.
Sangeren har selv været involveret i filmen og tager derfor skarpt afstand til den russiske filmdistributør.
- At en lokal distributør finder det nødvendigt at klippe specifikke scener ud og nægte publikum muligheden for at se filmen, som den er tænkt, er en sørgelig afspejling af den delte verden, vi stadig lever i, skriver han blandt andet på Twitter, hvor han fortsætter:- Og hvordan verden stadig så ubarmhjertigt ikke accepterer kærligheden mellem to mennesker.
Den walisiske skuespiller Taron Egerton har fået meget ros for sin portrættering af Elton John i "Rocketman".
Filmens hovedrolleindehaver, den 29-årige Taron Egerton, som har fået meget ros for sin portrættering af superstjernen, skriver på Instagram, at han er deprimeret over, at filmen er blevet censureret.
- Jeg er skuffet over, at jeg ikke er blevet gjort opmærksom på det, så jeg kunne forsøge at kæmpe imod, skriver han og tilføjer en regnbue, et internationalt symbol for LGBTI-miljøet.
Har kritiseret russisk homolovRusland indførte i 2013 en kontroversiel lov, der forbyder det, som defineres som propaganda for utraditionelle seksuelle relationer i det offentlige rum, og som kriminaliserer positiv omtale af homoseksuelle forhold.
Elton John har flere gange tidligere udtalt sig kritisk mod forholdene for homoseksuelle i Rusland, og ved en koncert i Moskva tilbage i 2013 fordømte han loven, som han kaldte "inhuman og isolerende".
Den Europæiske Menneskerettighedsdomstol har tidligere afgjort, at loven er i strid med menneskerettighederne, at der er tale om diskrimination og opfordret Rusland til at gentænke lovgivningen.
Det russiske kulturministerium afviser over for nyhedsbureauet Interfax, at det er kommet med anbefalinger om eventuel censur mod filmen "Rocketman", der officielt får premiere i Rusland 6.
juni.
- Dette er ene og alene en beslutning taget af distributøren, siger Olga Ljubimova fra ministeriet til Interfax.
Hun kalder det et tilfælde af "selvcensur" og understreger, at hun ikke har set originalen og derfor ikke har et sammenligningsgrundlag, men at sagen er et anliggende mellem distributøren og filmens rettighedshavere.
FacebookTwitterKopier linkEmner:Elton John (musiker)|Rusland|Den Europæiske Menneskerettighedsdomstol|Moskva|Pop og rock




https://www.dr.dk/sporten/oevrig/dansk-kajakroer-vinder-guld-i-enerkajak-ved-world-cuppen

Øvrig sportDansk kajakroer vinder guld i enerkajak ved World CuppenEmma Aastrand Jørgensen vandt lørdag eftermiddag guld i 200 meter enerkajak i Duisburg.
01.
juni 2019 kl.
12.
47Bemærk: artiklen er mere end 30 dage gammelLæs opKajakroeren Emma Aastrand Jørgensen skaffede lørdag eftermiddag dansk guld ved World Cuppen i Tyskland.
Danskeren, der vandt sølv ved OL i Rio i 2016, var hurtigst, da kvinderne konkurrerede i 200 meter enerkajak ved stævnet i Duisburg.
Sejren beskrives som ganske overlegen i en pressemeddelelse fra Dansk Kano og Kajak Forbund:Læs også:Flere danskere ror sig i World Cup-finalen- Med en fantastisk finale, hvor hun tog spidsen fra start og holdt konkurrenterne bag sig hele vejen, krydsede Emma Aastrand Jørgensen fra Maribo Kajakklub målstregen som vinder, lyder det.
Den unge kajakroer fik også en medalje i sidste uge, da hun vandt sølv i Poznan på den samme distance.
I et stærkt besat felt kom krysede René Holten Poulsen målstregen som nummer 5.
Holten Poulsen blev 5'erRené Holten Poulsen var også i aktion lørdag.
Poulsen roede sig til en femtepladsen i finalen i 1000 meter enerkajak.
Han vandt i sidste uge sin første World Cup-medalje i den olympiske toerkajak over 1000 meter sammen med Nils Boe i Poznan.
Sammen fik de bronze.
Det blev også til sølv i fællesskab med Emma Aastrand Jørgensen i et nyt format med en dame- og en herreroer i en mix K2 på 500 meter i Poznan.
/ritzau/FacebookTwitterKopier linkEmner:René Holten Poulsen (roer)|Kano og kajak|Polen|Dansk Kano og Kajak Forbund|Maribo




https://www.dr.dk/musik/festival/et-absurd-scenarie-noegen-gaest-smadrer-stort-kunstvaerk-paa-festival

HEARTLAND FESTIVAL 2019Se temaFestival'Et absurd scenarie': Nøgen gæst smadrer stort kunstværk på festivalKunstværket 'Stjernen' blev fredag ødelagt på Heartland Festival.
Her ses 'Stjernen', da den var opstillet på Skovsøen i Odense i 2018.
Af Henriette Stisen01.
juni 2019 kl.
13.
25 | opdateret 01.
juni 2019 kl.
14.
29Bemærk: artiklen er mere end 30 dage gammelLæs opMidt ude i en sø på Heartland Festival ved Egeskov Slot var en stor, lysende stjerneinstallation placeret.
Den var nemlig én blandt festivalens kunstinstallationer.
Men kunstværket, der ganske enkelt hedder 'Stjernen', fik fredag uventet besøg af en nøgen festivalgæst, der var hoppet i søen og svømmet ud til kunstværket.
Om formålet med besøget var hærværk, vides ikke, men det var ikke desto mindre det, der var resultatet.
For da gæsten tog fat i stjernen, brækkede kunstværket nemlig og faldt sammen.
Herunder kan du se, hvordan 'Stjernen' så ud i mørke – før den blev ødelagt.
Magnus Fuhr, der er del af kunstgruppen Chaos Engine, der står bag 'Stjernen', havde endnu ikke selv besigtiget skaderne, da P4 Fyn fik fat i ham lørdag, men han havde haft en kollega til at vurdere skaderne.
Og der er umiddelbart grund til optimisme.
- Umiddelbart ser det ud til, at vi godt kan få det fikset igen og få den til at lyse i aften, fortæller Magnus Fuhr, mens hans partner fra kunstgruppen, Jesper Bogaard, lige nu er ved at reparere på kunstværket.
Og selvom det er ærgerligt, at kunstværket er blevet beskadiget, så er Magnus Fuhr ikke helt slået ud.
Han er i stedet lidt træt af, at han ikke selv overværede det.
- Jeg ville jo egentlig gerne selv have set det.
Jeg tror, det har været et pænt absurd scenarie: En nøgen mand, der havarerer en lysende stjerne, griner han.
- Men udover det, så har det jo været lidt trist.
Vi har brugt rigtig mange timer på kunstværket, fortæller han om værket, der tidligere har været opstillet i Odense.
Ingen erstatningskrav, men.
.
.
Selvom Magnus Fuhr ikke forventer, at sagen vil ende med et erstatningskrav til den nøgne mand, så kommer han dog med en klar opfordring:- Han kan jo komme ned på værkstedet og sætte glasmosaikker på et af vores kommende kunstværker for at gøre lidt bod på det.
Her ses søen lørdag formiddag, efter den ødelagte stjerne er blevet fjernet.
Og så tilføjer han i øvrigt et generelt tip, man kan tage med sig ud i festivalsommeren:- Hvis man har tendenser til at lave sådan nogle vilde stunts, så skal man måske slappe af med at drikke så meget.
Magnus Fuhr lader altså til at være mere ærgerlig end vred over mandens ødelæggelse.
Han formår endda at komme et kunstnerisk perspektiv på hele situationen.
- På en eller anden måde kan man jo godt sige, at den nøgne mand bygger videre på vores kunstværk, siger han.
Efter Magnus Fuhrs interview i P4 Fyn lørdag, gik der ikke længe, før en brødebetynget festivalgæst kontaktede ham.
- Han har ringet til mig og undskyldt mange gange i dag.
Han var virkelig ked af det, siger Magnus Fuhr til dr.
dk.
Så måske ender det altså med, at Magnus Fuhr og hans kunstværksted får en ekstra hjælpende hånd i nær fremtid.
- Ja, det kan sagtens være, griner Magnus Fuhr.
Ingen sikkerhedsændringer på vejHeartland Festival er selv ærgerlig over episoden.
- Vi er meget ærgerlige og kede af, at 'Stjernen' er gået i stykker.
Den er meget porøs, og jeg tvivler på, at ham, der svømmende ud til den, var klar over, hvor følsom en konstruktion stjernen er, fortæller Janne Villadsen, der er talskvinde for Heartland.
Manden, der, ifølge Janne Villadsen, var meget ked af den skade, han havde forvoldt, blev dog anmeldt til politiet og fik klippet sit armbånd fredag.
Oplevelsen får dog ikke festivalen til at ændre på deres sikkerhedsforanstaltninger fremover.
- Vi har ikke nogle planer om at sætte hegn op omkring søen, som i øvrigt kun er omkring 1,5 meter dyb.
Både fordi vi ikke er forpligtet til det, og fordi Beredskabsstyrelsen, der gennemgik festivalpladsen i onsdags, godkendte hele pladsen til topkarakter.
FacebookTwitterKopier linkEmner:Heartland Festival|Billedkunst|Kværndrup|Fyn|Egeskov Slot




https://www.dr.dk/sporten/fodbold/superliga/kraul-om-den-nye-traener-han-var-ikke-broendbys-foerstevalg

SuperligaKraul om den nye træner: 'Han var ikke Brøndbys førstevalg'DR Sportens fodboldkommentator, Andreas Kraul, ser dog Niels Frederiksen som et godt valg.
Niels Frederiksen skal vænne sig til at sidde i trænersædet i Brøndby IF.
Af Frederik Palle og Anne Hedegaard Petersen01.
juni 2019 kl.
13.
43Bemærk: artiklen er mere end 30 dage gammelLæs opNiels Frederiksen skal de kommende år forsøge at tilfredsstille de mange sultne Brøndby-fans som cheftræner for vestegnsklubben.
Mange navne har været nævnt som en mulighed til cheftrænerjobbet, og derfor overrasker det måske flere, at det endte med at blive Niels Frederiksen, der fik jobbet.
DR Sportens korrespondent og kommentator Andreas KraulAndreas Krauls primære stofområde er fodbold, og han har gennem mere end 20 år dækket Superligaen, herrelandsholdet og de internationale turneringer fra nedrykningskampe på Herfølge Stadion til VM-finaler i Berlin, Johannesburg, Rio de Janeiro og Moskva.
Læs mere- Det er ikke deres førstevalg.
Offentligt er de er gået efter Hjulmand og også afsøgt det internationale marked.
Men det behøver nødvendigvis ikke være skidt for Niels Frederiksen.
Det er der mange, der har prøvet.
Tag nu bare Richard Møller Nielsen i sin tid, siger DR Sportens fodboldkommentator Andreas Kraul.
Richard Møller Nielsen var kandidat til at overtage for Sepp Piontek som landstræner, men fik at vide, at DBU ønskede en udlænding.
DBU’s jagt kiksede dog, og så gik de tilbage til 'Ricardo'.
Det viste sig at være en god beslutning med et europamesterskab i hatten.
Niels Frederiksens blå bogBrøndbys nye cheftrænerNavn: Niels Frederiksen.
Født: 5.
november 1970 og er 48 år.
Uddannelse uden for fodbolden:- Kandidatgrad i økonomi, Syddansk Universitet.
Karriere uden for fodbolden:- 2008-2011 underdirektør i Dansk Bank.
Træneruddannelse:- 2001: Uefa A-licens.
- 2011: Uefa Pro Licens.
Trænerkarriere:- 2006-2008: Lyngby (U19 + talentchef).
- 2009-2013: Lyngby (cheftræner).
- 2013-2015: Esbjerg (cheftræner).
- 2015-2019: Danmarks U21-landshold (cheftræner).
- 2019- : Cheftræner for Brøndby IF.
Kilder: Dansk Boldspil-Union.
/ritzau/- Når det så er sagt, så får Brøndby i Niels Frederiksen en træner, da har været rigtig god til at få unge og danske spillere til at fungere.
Han har gjort det på U21-landsholdet og også tidligere i Lyngby og Esbjerg.
Den del har han været utrolig god til, forklarer Andreas Kraul.
Cheftrænerjobbet i Brøndby kræver nogetIfølge DR Sportens fodboldkommentator passer Niels Frederiksen derfor virkelig godt sammen med de skridt, som Brøndby har taget det seneste års tid inklusive fyringen af Alexander Zorniger.
- Der, synes jeg, det her er spændende også i forlængelse af den tidligere ansættelse af Ebbe Sand som sportschef.
Det går meget godt i hånd med det, Ebbe Sand gerne vil.
Det første han talte om, da han blev præsenteret i Brøndby, var Masterclass, talenter og Brøndby-ånd, siger Andreas Kraul.
Trænerjobbet hos Brøndby er et af de fodboldjobs i Danmark, hvor man oplever det største pres på grund af den store fanbase og den store fokus på klubben i de danske medier.
Siden Brøndby sidst vandt det danske mesterskab i 2005 har klubben haft ni forskellige navne i trænersædet, så der følger et stort pres med, men det mener Andreas Kraul umiddelbart, at Niels Frederiksen kan løfte.
Valget af Niels Frederiksen passer godt ind i Ebbe Sands planer om, hvordan holdet skal udvikle sig over de kommende år.
- Det er han nødt til at vise, at han kan.
Det kræver noget at gå ind som cheftræner i Brøndby, for mig at se er det et af de sværeste trænerjobs at navigere i.
Der er mange interessenter.
Der er en stærk og krævende fangruppe, en til tider lidt bizar ejer-kreds tidligere med Kasi-Jesper og senest Jan Bech og hele Oscar-sagen.
- Men jeg ser Niels Frederiksen som en meget stærk leder.
Han har en klar definition på, hvad han vil.
Han er stærkere, end folk tror.
Han er uddannet i bankverdenen og kommer med en anden stil, end hvis der kom sådan en rigtig fodboldtype, forklarer Andreas Kraul.
Inden Niels Frederiksen for alvor går i gang med jobbet hos Brøndby, skal han forsøge at føre sit U21-landshold så langt som muligt ved EM-slutrunden.
Danmark spiller den første kamp den 17.
juni.
FacebookTwitterKopier linkEmner:Brøndby|Jesper 'Kasi' Nielsen (erhvervsleder)|Richard Møller Nielsen (Fodboldtræner)|Fodbold|DBU




https://www.dr.dk/nyheder/politik/liberal-alliance-vil-styrke-privatskoler-og-det-frie-sygehusvalg

PolitikLiberal Alliance vil styrke privatskoler og det frie sygehusvalgLiberal Alliance vil give flere penge til og bedre forhold for private aktører i ny plan.
Vores fritvalgsudspil vil sikre danskerne og de danske familier mere frihed i hverdagen, lyder det fra partileder Anders Samuelsen.
01.
juni 2019 kl.
14.
17Bemærk: artiklen er mere end 30 dage gammelLæs opLiberal Alliance lancerer plan for, hvordan borgere kan få mere frit valg.
Det indebærer blandt andet bedre muligheder for at starte private pasningsordninger, flere penge til privat- og friskoler og udvidet sygehusvalg.
Samtidigt fremlægger partiet en udvidet udgave af sin økonomiske 2030-plan.
- Vi vil sætte borgerne i centrum.
Læs også:Liberal Alliance vil af med den 'usynlige skat': Det freder prisen på cigaretter- Vores fritvalgsudspil vil sikre danskerne og de danske familier mere frihed i hverdagen – og vores velstandsplan er fuldstændig afgørende for os, hvis vi skal sikre de indtægter, som kan give et godt velfærdssamfund også i fremtiden, skriver partileder Anders Samuelsen i en pressemeddelelse.
Større støtte til privatskolerI udspillet fra partiet, der peger på Lars Løkke Rasmussen (V) som statsminister, fortæller partiet, at det blandt andet vil gøre det lettere at starte en institution, gøre det lettere for forældre at vælge en institution samt at øge tilskuddet til private institutioner.
For privat- og friskoler vil Liberal Alliance øge tilskuddet - den såkaldte koblingsprocent - til 80 fra de nuværende 76 procent.
Det betyder, at privatskoler skal have en støtte på 80 procent af det, en folkeskoleelev koster.
Sidst vil partiet udvide det frie sygehusvalg til at gælde fra første dag efter visitering og ikke som nu 30.
dag.
Liberal Alliance har været del af regeringen siden 2016.
/ritzau/FacebookTwitterKopier linkEmner:Anders Samuelsen (politiker)|Lars Løkke Rasmussen (politiker)|Venstre|Liberal Alliance|Privatskoler




https://www.dr.dk/nyheder/politik/folketingsvalg/valgdagen-naermer-sig-her-er-syv-opgoer-du-skal-holde-oeje-med

FolketingsvalgValgdagen nærmer sig: Her er syv opgør, du skal holde øje medPartifæller dyster internt, nye partier udfordrer gamle, og der kæmpes om personlige stemmer.
Et af valgkampens store opgør kommer til at stå i Sønderjylland, hvor Nye Borgerliges Pernille Vermund udfordrer DF-formand Kristian Thulesen Dahl.
Af Rikke Gjøl Mansø01.
juni 2019 kl.
16.
12Bemærk: artiklen er mere end 30 dage gammelLæs opValgkampen er i fuld sving, og landet over kæmper kandidaterne om vælgernes stemmer - og der kæmpes både mod politiske modstandere, mod spærregrænsen og mod partifæller.
Få her et overblik over syv af de mest interessante opgør:1.
Slaget om SønderjyllandFormand for Dansk Folkeparti, Kristian Thulesen Dahl, og formand for Nye Borgerlige, Pernille Vermund, er begge på stemmesedlen i Sydjyllands Storkreds.
Ved folketingsvalget i 2015 blev Dansk Folkeparti med 28,4 procent af stemmerne det største parti i Sydjyllands Storkreds.
Især partiformand Kristian Thulesen Dahl trak partiet op - og med 57.
371 personlige stemmer tog han samtidig førstepladsen som den politiker, der på landsplan fik flest personlige stemmer.
Men her fire år senere er der en ny politiker, der udfordrer ham på hjemmebanen.
Nye Borgerliges stifter og partiformand, Pernille Vermund, stiller også op i Sydjyllands Storkreds og ventes at tage stemmer fra især Dansk Folkeparti.
2.
Inger Støjberg vs.
Kristian JensenPartifællerne og minister-kollegerne Kristian Jensen og Inger Støjberg er begge opstillet i Vestjyllands Storkreds, hvor Støjberg ved valget i 2015 fik flest personlige stemmer.
Finansminister Kristian Jensen (V) og udlændinge- og integrationsminister Inger Støjberg (V) er begge opstillet i Vestjyllands Storkreds, hvor de endnu engang kæmper om flest personlige stemmer.
Ved det seneste folketingsvalg i 2015 vandt Støjberg det vestjyske kapløb.
Hun fik 16.
356 personlige stemmer mod Kristian Jensens 14.
028.
Dysten mellem de to partifæller er ikke blevet mindre interessant siden.
Og det skyldes blandt andet en melding, Støjberg kom med op til Venstres landsmøde i efteråret 2018.
Her sagde hun, at hun ikke ville afvise, at hun vil gå efter posten som Venstres formand.
En post, næstformand Kristian Jensen ellers er udset til at skulle overtage fra Lars Løkke Rasmussen (V), når tid er.
3.
Får Mette Frederiksen hjemmebanefordel?
Mette Frederiksen er ved dette valg for første gang på stemmesedlen som partiformand i hjembyen Aalborg.
Folketingsvalget bliver Mette Frederiksens første som partiformand for Socialdemokratiet.
Og det bliver samtidig også første gang, hun stiller op i barndomsbyen Aalborg.
Hun har nemlig skiftet sin valgkreds i Ballerup ud med Aalborg Øst.
Ved folketingsvalget i 2015 fik Mette Frederiksen 24.
486 personlige stemmer - og det var vel at mærke, før hun blev partiformand.
Dermed blev hun på landsplan den politiker, der fik 7.
flest stemmer.
4.
Kan Løkke hente tabte stemmer tilbage?
Statsminister Lars Løkke Rasmussen (V) fik ved det seneste folketingsvalg knap 23.
000 færre stemmer end ved folketingsvalget i 2011.
Selvom Lars Løkke Rasmussen (V) ved folketingsvalget i 2015 fik nøglerne til Statsministeriet tilbage fra Helle Thorning-Schmidt (S), blev valget ikke nogen succes for hverken ham selv personligt eller Venstre som sådan.
Partiet gik 7,2 procentpoint tilbage i forhold til folketingsvalget i 2011 og blev med 19,5 procent blå bloks andetstørste parti efter Dansk Folkeparti.
Ved folketingsvalget i 2011 var Lars Løkke Rasmussen den politiker, der fik flest personlige stemmer, nemlig 56.
285.
Det tal skrumpede gevaldigt til 33.
393 personlige stemmer i 2015.
Venstre tabte mange stemmer på partilederens lave troværdighed, har valgforskere konkluderet med henvisning til den række af såkaldte møgsager, der ledte op til valget - blandt andet bilagssager om flyrejser på 1.
klasse med organisationen GGGI og partibetalt tøj og sko til formanden.
5.
Kristendemokraterne kan overraske med vestjysk vindpustKristendemokraternes formand Stig Grenov Kristendemokraterne har ikke været på tinge siden 2005, og i meningsmålingerne ser det indtil videre heller ikke ud til, at det vil lykkes partiet at kravle op over spærregrænsen på to procent ved dette valg.
Men der findes en alternativ vej ind i Folketinget, nemlig via et såkaldt kredsmandat.
Hvis Kristendemokraterne får omkring 18.
000 stemmer i Vestjyllands Storkreds, behøver partiet nemlig ikke at komme over spærregrænsen på landsplan for at komme tilbage i Folketinget.
Læs også:Måling: Kristendemokraterne tæt på comeback takket være lokal stemmeslugerPartiet står ganske stærkt i det vestjyske.
I Ringkøbing fordoblede Kristendemokraterne ved kommunalvalget i 2017 sine mandater i byrådet til seks, og Kristian Andersen fik 3.
618 personlige stemmer og posten som anden viceborgmester.
Hvis det lykkes Kristendemokraterne at opnå et kredsmandat i Vestjylland, giver det samtidig partiet et lod i den komplicerede fordeling af tillægsmandater, der afgøres efter valgresultatet på landsplan.
Men der er et stykke vej til de nødvendige 18.
000 vestjyske stemmer.
Selvom Vesjyllands Storkreds var partiets stærkeste ved det seneste valg, lød resultatet på 7.
646 stemmer.
6.
Tre Venstre-mænd kæmper om hovedstadenTommy Ahlers (V) vil for første gang være på stemmesedlen, efter han i foråret 2018 blev udnævnt som uddannelses- og forskningsminister og trådte ind i regeringen uden at være medlem af Folketinget.
I hovedstaden står tre Venstre-mænd til at kæmpe om formentlig to pladser.
Det er tidligere iværksætter og nuværende uddannelses- og forskningsminister Tommy Ahlers, regionsrådsmedlem Martin Geertsen og en af folketingsgruppens mest markante liberale stemmer, Jan E.
Jørgensen, der samtidig er viceborgmester på Frederiksberg.
Det var Søren Pinds exit fra dansk politik, der i foråret 2018 banede vejen ind på Christiansborg for både Tommy Ahlers og Martin Geertsen.
Førstnævnte overtog hans ministerpost, sidstnævnte hans plads i Folketinget.
Siden har Tommy Ahlers også overtaget Søren Pinds Østerbro-kreds, og dermed er der lagt op til en stoledans mellem de tre Venstre-mænd.
7.
Tre nye partier banker på Christiansborgs portKlaus Riskær Pedersen er en af tre nye partiledere, der ved dette valg håber at komme i Folketinget.
Udover Folketingets nuværende ni partier forsøger yderligere fire partier at komme ind på Christiansborg ved dette valg.
Foruden Kristendemokraterne - der tidligere har været på tinge og forsøger at komme det igen denne gang - har tre nystiftede partier indsamlet nok vælgererklæringer til at kunne opstille:Det er Nye Borgerlige med den tidligere konservative politiker Pernille Vermund i spidsen, partiet Klaus Riskær Pedersen med - ikke overraskende - finansmanden Klaus Riskær Pedersen i spidsen samt partiet Stram Kurs med partiformand Rasmus Paludan, der vil forbyde islam i Danmark.
Mens Nye Borgerlige og Stram Kurs i en række meningsmålinger står til at klare sig ind i Folketinget, sender målingerne både Klaus Riskær Pedersen og Kristendemokraterne under spærrregrænsen.
FacebookTwitterKopier linkEmner:Kristian Jensen (politiker)|Kristian Thulesen Dahl (politiker)|Valg og folkeafstemninger|Jylland|Aalborg




https://www.dr.dk/musik/festival/22-aarig-skotsk-hitsensation-fucking-elsker-danmark-jeg-har-endda-aarskort-til-tivoli

HEARTLAND FESTIVAL 2019Se temaFestival22-årig skotsk hitsensation 'fucking elsker' Danmark: 'Jeg har endda årskort til Tivoli'Sangeren Lewis Capaldi afslørede sin begejstring for Danmark i forbindelse med en optræden på Heartland Festival.
© Ritzau ScanpixAf Henriette Stisen og Michelle From Hoxer01.
juni 2019 kl.
12.
00Læs opDer findes næppe et bedre soundtrack til kølig, silende eftermiddagsregn end skotske Lewis Capaldis inderlige sange om kærlighedskvaler og breakups.
Det må i hvert fald have været vejrgudernes konklusion, da den 22-årige musiker optrådte på Heartland Festival torsdag.
Det er ikke mere end et par uger siden, at hans debutalbum blev udgivet, men Lewis Capaldi er allerede svær at komme udenom.
Hans sange topper alle hitlisterne, albummet 'Divinely Uninspired to a Hellish Extent' blev Storbritanniens hurtigst sælgende plade i 2019, og kæmpehittet 'Someone You Loved' har langt over 200 millioner afspilninger på Spotify.
Hør 'Someone You Loved' i orignalversionen herunder eller i en akustisk version indspillet live af Lewis Capaldi i P3-studiet her.
Lewis Capaldi – Someone You Loved'Jeg fucking elsker Danmark!
'Den regnvåde koncert på Heartland Festival var i øvrigt ikke første gang, Lewis Capaldi underholdt et dansk publikum med sine hjerteskærende tekster og melodier.
Sidste år fyldte han blandt andet Lille Vega i København, den jyske bøgeskov under Smukfest og optrådte i DR's Store Juleshow.
Efter koncerten på Heartland Festival torsdag skulle Lewis Capaldi direkte videre på sin store USA-turné.
Den første turné med det nye album.
- Det bliver fedt at skulle spille koncerter, hvor folk forhåbentlig kender flere af mine sange, fordi hele albummet nu er udgivet.
I virkelig lang tid har jeg spillet koncerter for folk, hvor de måske kendte tre eller fire sange.
Men det er ikke kun scenerne i Danmark, der kan lokke den unge skotte til landet.
- Jeg fucking elsker Danmark, erklærer han begejstret, da vi møder ham før koncerten på Heartland Festival.
- København er min yndlingsby i Europa.
Det mener jeg helt oprigtigt.
Alle her er bare chill.
Du kan bare lade din baby stå i barnevognen udenfor en butik eller café.
Det siger altså noget om det sted, du bor.
Det gør man ikke i Skotland, siger han og afslører herefter grinende:- Jeg har tilbragt så meget tid i København, at jeg faktisk har købt et årskort til Tivoli.
Om Lewis CapaldiFødt 7.
oktober 1996 i Bathgate, Skotland.
Udgav sin første ep, 'Bloom', i 2017.
Debutalbummet 'Divinely Uninspired to a Hellish Extent' er Storbritanniens hurtigst sælgende album i 2019.
Sangen 'Someone You Loved', der blev udgivet 8.
november 2018, har indtaget førstepladsen på hitlisten i hjemlandet intet mindre end syv uger i streg.
I starten af 2019 gæstede han P3-programmet 'Sangskriver', hvor han skrev en sang til lytteren Peter.
Hør den her-Bor stadig hjemme hos sine forældre.
Kendt for sit sjove indhold på særligt Instagram.
Den første sang var noget 'værre lort'Lewis Capaldi var bare fire år gammel, da han første gang stod på en scene og sang.
Og ni år, da han begyndte at optræde fast på diverse pubs i nabolaget.
- Jeg elskede det og vidste allerede dengang, at jeg gerne ville fortsætte med at stå på en scene og synge for folk.
Men vejen til et liv på scenen krævede, at han kunne spille guitar, og at han skrev sine egne sange.
Derfor var han kun 11 år gammel, da han skrev sin første sang.
Det var i 2007, og sangen handlede om finanskrisen.
- Sangen var noget værre lort.
Jeg prøvede at være en form for Bob Dylan, men jeg vidste jo ingenting om det, jeg skrev om.
Selvom den skotske charmør kun er 22 år gammel, har han allerede mere end ti års erfaringen med at stå på en scene.
Gennembruddet som sangskriver kom først, da han som 17-årig fik en kæreste.
- Jeg kunne slet ikke forstå, at hun gad være sammen med mig.
Det skrev jeg en sang om.
Den hed 'Headspace' og er også på mit debutalbum.
Det var den første sang, Lewis Capaldi skrev, der handlede om hans egne følelser.
Og den ændrede alt for ham.
- Jeg spillede i et band på det tidspunkt.
Men på grund af den sang valgte jeg at forlade bandet for at kunne gøre min egen ting.
Lyt til 'Headspace' herunder:Lewis Capaldi – HeadspaceHan følte, at han havde fat i noget med den sang, og faktisk er netop det kæresteforhold, han skrev om i 'Headspace' og efterfølgende på singlen 'Bruises', utilsigtet blevet omdrejningspunktet for debutalbummet 'Divinely Uninspired to a Hellish Extent'.
For kærligheden gik i stykker, da han var 19 år gammel og for alvor havde fået hul på sangskriveriet.
- Det er lidt tilfældigt blevet et breakup-album.
Men det var bare de følelser, jeg gennemgik, da jeg skrev mange af sangene, forklarer Lewis Capaldi om albummet, der er blevet til over de sidste knap tre år.
Det var et forlist parforhold som 19-årig, der fyldte tankerne, da Lewis Capaldi skrev teksterne til sangene på debutalbummet 'Divinely Uninspired to a Hellish Extent'.
Heartbreaks og comedyMen hvis du har hørt Lewis Capaldis debutalbum og derfor antager, at han er en følsom og trist kunstnertype, der både på scenen og privat søber rundt i en poetisk tåge af forliste forhold og store følelser, så tager du fejl.
- Jeg er 100 procent opmærksom på, at det kan være fucking deprimerende at stå i regnen og lytte til mine sange, indrømmer Lewis Capaldi.
- Derfor prøver jeg altid at få humøret op ved at joke en del rundt på scenen undervejs.
Heartland-publikummet lod sig ikke afskrække af regnen, da Lewis Capaldi torsdag den 30.
maj slog vejen forbi festivalen ved Egeskov Slot.
Og det med at joke er han god til.
Både på scenen og på sociale medier.
Faktisk er han så sjov, at folk har troet, at det var et marketing-stunt, har han fortalt i et tidligere interview.
- Folk har seriøst troet, at mit pladeselskab havde hyret en komiker til at styre mine sociale medier, fordi jeg deler dumme videoer og snakker om at gå på toilettet.
Sådan forholder det sig dog ikke.
- Hvis jeg skulle hyre en komiker, ville jeg helt klart have fået dem til at skrive nogle sjovere jokes end mig, der fortæller, at jeg lige har lagt en lort, forklarede han dengang grinende.
Lyt til nummeret 'Bruises' herunder:Lewis Capaldi – BruisesSå føler du dig lidt trist til mode efter at have lyttet til Capaldis debutalbum, så gør dig selv den tjeneste at tjekke hans videoer på Youtube eller hans Instagram-stories ud.
Du kan også bare se hans takketale fra dengang, hans album i sidste uge blev nummer ét i Storbritannien:FacebookTwitterKopier linkEmner:Bob Dylan (musiker)|København|Storbritannien|Spotify|Vejret




https://www.dr.dk/sporten/laes-svarene-fra-andreas-kraul-liverpool-er-mest-presset-til-cl-finalen-det-vil-goere-ondt






https://www.dr.dk/nyheder/indland/s-vil-sikre-billige-boliger-med-nyt-udspil-folk-presses-ud-af-deres-egen-hovedstad

IndlandS vil sikre billige boliger med nyt udspil: 'Folk presses ud af deres egen hovedstad'Udenlandske kapitalfondes opkøb af billige lejeboliger skal stoppes, lyder et forslag fra Socialdemokratiet.
Udviklingen på boligmarkedet har gjort det sværere og sværere for skolelæreren, sygeplejersken og snedkeren at få råd til at bo i de store byer i Danmark.
Af Sandra Meersohn Meinecke01.
juni 2019 kl.
11.
59Bemærk: artiklen er mere end 30 dage gammelLæs opDet bliver stadig sværere for familier med en gennemsnitlig indkomst at bo i de større byer, mener Socialdemokratiet.
Hverken skolelæreren, sosu-assistenten eller snedkeren har råd til at købe eller leje en bolig i hovedstaden, og presset på ungdomsboliger har gjort det svært for den studerende at bosætte sig tæt på studiet.
Vi er alarmerede og bekymrede over udviklingen.
Ikke mindst i København, hvor mange mennesker oplever at blive presset ud af deres egen hovedstadMette Frederiksen, formand for SocialdemokratietDerfor kommer Socialdemokratiet i dag - fem dage før valget - med et nyt boligudspil, 'Byer med plads til alle', der blandt andet skal sikre tag over hovedet til de studerende, lavere husleje i almene boliger og et stop for udenlandske kapitalfondes opkøb af billige lejeboliger.
- Det er en grundlæggende, vigtig dansk værdi, at vores byer er for os alle sammen, siger Mette Frederiksen og tilføjer:- Jeg kan godt se, hvad det er for en udvikling, der er i gang.
Nemlig at mennesker med en helt almindelig indtægt får sværere og sværere ved at komme ind på boligmarkedet.
Boligmarkedet truet samfundets sammenhængskraftIfølge Socialdemokratiets udspil koster et hus i hovedstaden i gennemsnit fem millioner kroner.
En andelsbolig runder gennemsnitligt to millioner kroner og huslejen for en nyere, privat lejebolig til en børnefamilie koster knap 20.
000 kroner i husleje om måneden, lyder det.
Socialdemokratiets boligudspilFlere blandede boligområder Kommunerne skal have mulighed for at kræve, at helt op til 33 procent af nye boligområder reserveres til almene boliger.
Tag-over-hovedet-garanti til studerendeDer skal indføres en tag-over-hovedet-garanti i de fire store studiebyer, så de studerende som minimum er sikret et sted at bo fra studiestart og frem til efterårsferien.
Det kan på den korte bane gøres ved brug af containerboliger, vandrehjem og beboelsesvogne på campingpladser.
Ny medejerbolig alle har råd tilI samarbejde med de store byer skal der udvikles en ny medejerbolig.
Det kunne være en boligform, hvor 10-50 procent af boligen ejes af beboeren, mens resten ejes af en fond eller lignende organisation.
110.
000 nye boligerI København, Aarhus, Odense og Aalborg er målet at bygge 110.
000 nye private og almene boliger frem mod 2031.
60.
000 skal ligge i hovedstaden, de 50.
000 andre i de øvrige byer.
Stop for udenlandske kapitalfondes opkøb af billige lejeboligerUdenlandske kapitalfonde skal ikke tjene penge ved at presse almindelige lønmodtagere ud af byen.
Det skal ske ved at stramme op for boligreguleringsloven.
Lavere husleje i almene boligerGrundskylden for almene boliger skal tage højde for, at almene boliger ikke giver samme indtægter som private udlejningsejendomme.
Bevar de billige private lejeboligerDer skal laves en boligfond, der kan opkøbe og fastholde billige lejeboliger.
Boligfonden skal være ejet af den danske stat.
Andelsboligen skal være et billigt alternativUdbetalingen ved køb af en andelsbolig skal kun dække fem procent af prisen på selve andelsbeviset.
Dermed bliver det lettere for flere at komme ind på andelsboligmarkedet.
Billigere at bygge almene boligerSærregler til nybyggeri af almene boliger skal fjernes, da det fordyrer byggeriet.
Flere ældreboligerKommunerne skal have bedre rammer til at bygge flere pleje- og ældreboliger.
Og så skal det understøttes, at der kan bygges flere seniorbofællesskaber.
Kilde: Socialdemokratiets boligudspil 'Byer med plads til alle'.
- Vi er alarmerede og bekymrede over udviklingen.
Ikke mindst i København, hvor mange mennesker oplever at blive presset ud af deres egen hovedstad, siger Mette Frederiksen og påpeger, at udviklingen truer den sammenhængskraft, der er selve forudsætningen for et "stærkt dansk samfund".
- Hvis vi vil have et Danmark, der hænger sammen.
Hvor vi bor blandet, går i skole og daginstitution sammen og arbejder ved siden af hinanden, bliver vi nødt til at gå op imod den udvikling, vi ser.
Det er blevet nødvendigt de senere år at reparere problemerne på det danske boligmarked.
Curt Liliegreen, projektdirektør i Boligøkonomisk Videncenter,Det skal, ifølge partiets udspil, ske ved at bygge flere billige boliger og give kommunerne muligheden for at stille krav til, at en tredjedel af alle nye boliger skal være almene.
- Vi bliver nødt til politisk at sikre, at flere af de boliger, der bliver bygget, faktisk er til at betale for mennesker med almindelig indkomst, siger Mette Frederiksen.
Et af målene i udspillet er at bygge 110.
000 nye private og almene boliger frem mod 2031.
Desuden skal der sættes en stopper for udenlandske kapitalfondes opkøb af private lejemål i København med henblik på, at lejen sættes op, "så folk mister deres bolig".
Udspil bakkes op af boligekspertCurt Liliegreen, som er projektdirektør i Boligøkonomisk Videncenter, mener, at udspillet fra Socialdemokratiet er "et nødvendigt udspil" set i lyset af udviklingen på boligmarkedet.
- Det er blevet nødvendigt de senere år at reparere problemerne på det danske boligmarked.
Det er manglen på billige boliger i især hovedstaden, som er blevet mere akut, da befolkningen vokser med 1.
000 borgere om måneden, siger Curt Liliegreen.
Han tilføjer, at København ikke har bygget billige boliger i flere år.
I stedet er der blevet satset på at bygge boliger med en gennemsnitsstørrelse på 95 kvadratmeter.
- Samtidig har vi set ganske store prisstigninger på ejerboliger, som mange mennesker er fuldstændig afskåret fra at købe, siger han og understreger, at tendensen er den samme på andelsboliger.
- De er ikke længere det billige alternativ, siger han.
Desuden er der sket en op til 100 procent stigning på huslejen i ellers ældre billigere private lejelejligheder, fordi de er blevet moderniseret og i mange tilfælde sammenlagt, forklarer Curt Liliegreen.
- Derfor er det vigtigt at sikre, at der er billigere boliger til singler, lavindkomstgrupper, førstegangskøbere og til studerende, siger Curt Liliegreen.
Venstre bakker op om flere boligerFlere boliger i de større byer "flugter med Venstres holdning", siger beskæftigelsesminister Troels Lund Poulsen (V) til Berlingske.
Men forslaget om, at der via lovgivningen skal sikres flere almene boliger, bakker Venstre ikke op om.
- Vi mener, at der skal være plads til almene boliger, ejerboliger og andelsboliger, og det loft, vi har i dag i forhold til andelen af almene boliger i nye områder, er for os et udtryk for den rette balance, så vi kan sikre et varieret udbud af boliger i hele landet, siger han til avisen.
Dog deler Venstre Socialdemokratiets bekymring over de udenlandske kapitalfondes opkøb af boliger.
FacebookTwitterKopier linkEmner:Bolig|Mette Frederiksen (politiker)|Troels Lund Poulsen (politiker)|Venstre|København




https://www.dr.dk/nyheder/udland/megan-gemte-sig-paa-kontor-under-masseskyderi-det-foeltes-som-en-evighed

UdlandMegan gemte sig på kontor under masseskyderi: 'Det føltes som en evighed'En 40-årig mand er mistænkt for at stå bag skyderiet i Virginia Beach i USA.
Mindst 12 personer er blevet dræbt.
30-årige Megan Banton barrikaderede sig på et kontor for at overleve masseskyderiet i Virginia Beach.
Af Louise Brodthagen Jensen og Kasper Duncan Gram (video)01.
juni 2019 kl.
11.
44Bemærk: artiklen er mere end 30 dage gammelLæs op- Det føltes som en evighed.
Den 30-årige Megan Banton var klar over, at noget var helt galt, da hun hørte lyden af skud, og hendes chef gennede hende og omkring 20 andre ind i et kontor, som de barrikaderede.
Men tiden fra hun ringede til alarmcentralen, til at nogen rent faktisk var i den anden ende af røret, føltes som en evighed.
Det fortæller hun til den lokale avis The Virginia-Pilot fra den amerikanske delstat Virginia, hvor mindst 12 personer er blevet dræbt efter et skyderi i en lokal regeringsbygning i byen Virginia Beach.
- Jeg har en 11 måneder gammel baby, og det eneste, jeg kunne tænke på, var at komme sikkert hjem til ham, siger hun til den lokale tv-station WTKR.
Banton befandt sig på anden sal af den tre-etagers høje murstensbygning, da den mistænkte, en 40-årig mand, i går eftermiddags lokal tid begyndte at skyde løs mod de offentligt ansatte, der var på arbejde i kontorerne i bygningen, som huser bystyrets administration for blandt andet offentligt anlægsarbejde og infrastruktur.
Læs også:USA: 12 dræbt i masseskyderi- Alt for mange bliver slået ihjelOgså Sheila Cook befandt sig i bygningen, og havde hun ikke fået besked i tide, om hvad der foregik, havde hun formentlig befundet sig uden for bygningen, hvor flere andre af de offentligt ansatte blev fundet dræbt, siger hun.
Sheila Cook var på vej udenfor, da hun hørte dæmpede skud.
- Der er alt for mange, der bliver slået ihjel, og jeg er bare lykkelig for, at de (politiet, red.
) fik fat i os i god nok tid, så vi ikke befandt os udenfor, da det skete.
Men jeg er stadig meget rystet, for der er ganske enkelt bare for mange, der bliver slået ihjel, siger Sheila Cook til nyhedsbureauet AP.
- Vi hørte skud, men vi troede ikke, at det var så tæt på, i nærheden af bygningen.
Jeg takker Gud for, at vi fik besked i tide.
Bare ti minutter senere, så havde vi befundet os udenfor, siger hun.
Uklart motivDen mistænkte gerningsmand blev dræbt efter en skudveksling med tungt bevæbnede betjente, der ankom kort efter at have modtaget flere alarmopkald.
Motivet er endnu uklart, men den 40-årige mand arbejdede angiveligt som ingeniør i afdelingen for offentligt anlægsarbejde og infrastruktur.
Virginia Beach ligger i delstaten Virginia på den amerikanske østkyst.
Ifølge politichef James Cervera har den mistænkte gerningsmand på lovlig vis anskaffet sig våbnene, heriblandt det, der bliver beskrevet som en semiautomatisk pistol med adskillige magasiner.
Manden havde tilsyneladende også en lyddæmper, som i delstaten er fuldt lovlig at købe mod fremvisning af dokumentation for en våbentilladelse.
Masseskyderiet har sendt chokbølger igennem Virginia Beach, en kystby med omkring 450.
000 indbyggere.
Det er 12 år siden, at delstaten var ramme for et af de værste masseskyderier i USA's historie, da en ung studerende gik ind på universitetet Virginia Tech og skød og dræbte 32 personer.
- Dette er den mørkeste dag for Virginia Beach.
En meningsløs forbrydelse har fundet sted og påført befolkningen og vores land en enorm sorg, sagde borgmester Bobby Dyer i går aftes lokal tid.
Hvor mange liv skal det koste?
Delstaten Virginia er en af de stater, hvor baggrundstjek inden køb af våben ikke er nødvendigt.
Men netop udvidede og obligatoriske baggrundstjek samt strengere våbenlovgivning er allerede på programmet for adskillige af de demokratiske præsidentkandidater.
Og flere af dem, der håber på at blive en del af præsidentvalgkampen i 2020, har også allerede kommenteret de tragiske hændelser i Virginia.
- Vi må sætte en stopper for, at NRA (National Rifle Association, en amerikansk våbenorganisation, red.
) kontrollerer Kongressen og er med til at udforme vores lovgivning.
Kongressen skal lytte til befolkningen og indføre sikker våbenlovgivning.
Den modbydelige våbenkriminalitet skal høre op, skriver senator for Vermont Bernie Sanders på Twitter.
Også tidligere vicepræsident Joe Biden, senator Kamala Harris og senator Elizabeth Warren stemmer i og opfordrer Kongressen til at skride til handling:- Jeg er knust og beder for ofrene og deres pårørende.
11 personer skulle ikke være blevet dræbt i dag.
Hvor mange flere liv skal det koste, før Kongressen skrider til handling og afslutter den her krise?
, tweetede senator Warren, før det stod klart, at antallet af dræbte var steget til 12.
FacebookTwitterKopier linkEmner:Bernie Sanders (politiker)|USA|Kriminalitet|Twitter|Mord




https://www.dr.dk/nyheder/politik/folketingsvalg/overblik-se-hvem-du-kan-stemme-paa-i-din-valgkreds






https://www.dr.dk/sporten/fodbold/superliga/frederiksen-vil-indfri-broendbys-maalsaetning-om-top-tre-jeg-skal

SuperligaFrederiksen vil indfri Brøndbys målsætning om top tre: 'Jeg skal videreudvikle fundamentet'Brøndbys kommende cheftræner har talt med klubben løbende i de seneste tre-fire måneder.
Et af Niels Frederiksens fokuspunkter bliver at integrere klubbens ungdomsafdeling.
Anne Hedegaard Petersen01.
juni 2019 kl.
10.
46Bemærk: artiklen er mere end 30 dage gammelLæs opNår Brøndby løber på banen i næste sæson, kan man forvente at se et angrebsivrigt mandskab under Niels Frederiksen.
- Vi vil sørge for, at vi i dagligdagen giver vores talenter de bedst mulige rammer.
Niels Frederiksen, cheftræner i Brøndby IFDet siger klubbens nye cheftræner til Brøndbys hjemmeside, efter at klubben lørdag præsenterede Frederiksen som ny mand ved roret.
Læs også:Brøndby ansætter Niels Frederiksen som ny cheftræner- Brøndby IF er et flagskib i dansk fodbold, så jeg glæder mig til at komme i gang.
Jeg skal ikke ind og revolutionere klubben, men videreudvikle ud fra det fundament, klubben står på i dag, siger han.
- Brøndby IF skal fortsat spille underholdende og angrebsivrigt, og så har vi en fælles opgave i at sikre, at vores dygtigste talenter slår igennem, uden at vi går på kompromis med vores sportslige målsætninger.
Niels Frederiksen kommer til Brøndby fra en stilling som U21-landstræner.
Vil give talenterne gode rammerNiels Frederiksen kommer til Brøndby fra en stilling som U21-landstræner.
Han fører holdet gennem EM-slutrunden senere på måneden, før han overtager tjansen i Brøndby.
Han fortæller til klubbens hjemmeside, at han har afholdt "en række møder" med Brøndby over de seneste tre-fire måneder forud for ansættelsen.
En af opgaverne i Brøndby bliver at integrere talenter fra klubbens ungdomsafdeling, Masterclass.
Det må dog ikke gå ud over resultaterne på banen, forsikrer han.
Niels Frederiksen var i selskab med Brøndbys sportschef, Ebbe Sand, ved lørdagens pressemøde.
- Vi kommer til at arbejde benhårdt på at indfri vores sportslige målsætning om en top-3-placering ved udgangen af året, hvilket jeg absolut mener, er realistisk med det spillermateriale og sportslige budget, vi har til rådighed.
- Samtidig skal vi sørge for, at vi i dagligdagen giver vores talenter de bedst mulige rammer for at slå igennem ved blandt andet at give dem kortere vej til Superliga-holdets træninger.
Brøndby sluttede som nummer fire i Superligaens mesterskabsslutspil og sikrede sig fredag en plads i Europa League-kvalifikationen ved at besejre Randers 4-2 på Brøndby Stadion.
/ritzau/FacebookTwitterKopier linkEmner:Brøndby|Brøndby IF|Brøndby Stadion|Fodbold|Randers




https://www.dr.dk/sporten/haandbold/final4-byder-paa-danskere-og-verdensstjerner-5-profiler-du-skal-holde-oeje-med

HåndboldFinal4 byder på danskere og verdensstjerner: 5 profiler, du skal holde øje medHåndboldspillerne Lasse Andersson og Kevin Møller kan være med til at sikre Barcelona Champions League-pokalen.
Lasse Andersson kan vinde sin første Champions League-titel med Barcelona.
Af Sarah Fisker Henriksen01.
juni 2019 kl.
09.
00Bemærk: artiklen er mere end 30 dage gammelLæs opFINAL4 I KÖLNLørdag 1.
juniKl.
15.
15: Veszprem - Vive KielceKl.
18.
00: Barcelona - HC VardarSøndag 2.
juniKl.
15.
15: BronzekampKl.
18.
00: FinaleSe med på DR2 søndag.
Hvem skal vinde det prestigefyldte Champions League-trofæ?
Det får vi svar på, når fire klubber i denne weekend tørner sammen i kampen om titlen i Lanxess Arena i Köln.
Der er både danskere og verdensstjerner på holdkortet hos de fire semifinalister.
DR's håndboldekspert Lars Krogh Jeppesen giver dig herunder fem navne, som du skal holde et ekstra øje med henover Champions League-weekenden:1DanskerenDer er mulighed for at heppe på danskere, når de to Champions League-semifinaler skydes i gang.
Venstrebacken Lasse Andersson og målmanden Kevin Møller kan begge komme på banen for Barcelona.
VM-guldvinderen Casper U.
Mortensen spiller også i den spanske klub, men er tvivlsom til kampene på grund af en skade.
Den danske landsholdsspiller René Toft tørner til daglig ud for ungarske Veszprém, men også han er ude med en skade.
Du skal især fokusere dine rød-hvide briller på Lasse Andersson, siger Lars Krogh Jeppesen.
- Han er ved at finde sit gamle niveau fra før, han fik de skrækkelige skader.
Han scorede nogle fantastiske mål mod Nantes i kvartfinalen.
Det er en spiller, som er ved at være tilbage angrebsmæssigt med sit enorme skudrepertoire og skudstyrke.
Se Lasse Anderssons fem flotte mål mod Nantes i videoen ovenover:2Den kroatiske nøgleOffensiven i Kielce er dirigeret og ledet af den kroatiske playmaker Luka Cindric.
I returopgøret i kvartfinalen mod Mikkel Hansen og PSG var Kielce lige ved at smide Champions League-eventyret på gulvet.
Men den 26-årige playmaker tog enormt ansvar, og på trods af et nederlag vandt den polske klub samlet og strøg videre i semifinalen.
- Han har et fantastisk overblik, et fantastisk drive i sit spil, og så formår han at gøre sine medspillere gode.
Samtidig er han også vanvittigt farlig selv.
Han er nøglen for Kielce i det offensive spil, siger Lars Krogh Jeppesen.
Se Cindric' scoringer fra kampen i videoen ovenover:3PensionistenPå Veszprems hold løber den 38-årige højreback Laszlo Nagy stadig rundt.
Han går på pension til sommer, så han kan altså slutte karierren af med at vinde endnu et Champions League-trofæ.
Han har tidligere vundet med FC Barcelona.
- Nagy har stadig en enorm rolle og en stor betydning for Veszprem.
Han er lederen på holdet og på trods af, at han ikke scorer så mange mål, er han stadig en vanvittigt vigtig spiller i begge ender, siger DR's håndboldekspert Lars Krogh Jeppesen.
Han kan både score og lave frække afleveringer.
Se dem i videoen ovenover:4Islænding i topformTræneren i Barcelona, Xavi Pascual Fuertes, kan glæde sig over, at en af hans vigtigste spillere er kommet tilbage i topform efter en skade.
Det er islandske Aron Palmarsson, der altså efter sigende skulle være brandvarm på playmaker-positionen igen.
- Det bliver en fornøjelse at følge Aron Palmarsson, der har kæmpet lidt med formen.
Men rygterne går på, at han er lige præcis der, hvor han skal være.
Og når islændingen er det, så er han en af de allerbedste på positionen.
Der er ikke noget, han ikke kan.
Han er vanvittig på skuddet, og han har et fantastisk blik for spillet.
Han kan godt blive nøglen for Barcelonas offensiv, siger Lars Krogh Jeppesen.
Se islændingen i aktion for Barcelona i videoen ovenover:5Den lettiske kæmpeForestil dig, at du står på en håndboldbane i forsvaret, og så kommer der 135 kilo fordelt på 2 meter og 15 centimeter imod dig med fuld fart.
Det er virkeligheden for Dainis Kristopans' modstandere.
Højrebacken, der spiller for HC Vardar, rager godt op over de fleste håndboldspillere, og det er en stor fordel for det lettiske fyrtårn, der har scoret 80 mål i Champions League-sæsonen.
- Han er en meget farlig spiller at møde.
En spiller, der selvfølgelig skiller sig ud på grund af sin størrelse.
Det er en spiller, der på dagen virkelig kan gå ind og sætte sit aftryk, siger håndboldekspert Lars Krogh Jeppesen.
Se Kristopans bryde igennem forsvaret igen og igen i videoen ovenover:FacebookTwitterKopier linkEmner:Casper U.
Mortensen (håndboldspiller)|Barcelona|FC Barcelona|Håndbold|Polen




https://www.dr.dk/sporten/fodbold/superliga/broendby-ansaetter-niels-frederiksen-som-ny-cheftraener

SuperligaBrøndby ansætter Niels Frederiksen som ny cheftrænerBrøndby IF har lørdag ansat Niels Frederiksen som ny cheftræner i klubben.
Niels Frederiksen (tv.
) skal fremover stå i spidsen for de blå-gule fra vestegnen.
Af Anne Hedegaard Petersen og Kasper Duncan Gram (video)01.
juni 2019 kl.
09.
00 | opdateret 01.
juni 2019 kl.
10.
41Bemærk: artiklen er mere end 30 dage gammelLæs opDen nuværende landstræner for U21-landsholdet, Niels Frederiksen, er blevet ansat i Superligaklubben Brøndby IF pr.
juni 2019.
Det skriver klubben på sin hjemmeside.
Brøndbys nye cheftrænerNavn: Niels Frederiksen.
Født: 5.
november 1970 og er 48 år.
Uddannelse uden for fodbolden:- Kandidatgrad i økonomi, Syddansk Universitet.
Karriere uden for fodbolden:- 2008-2011 underdirektør i Dansk Bank.
Træneruddannelse:- 2001: Uefa A-licens.
- 2011: Uefa Pro Licens.
Trænerkarriere:- 2006-2008: Lyngby (U19 + talentchef).
- 2009-2013: Lyngby (cheftræner).
- 2013-2015: Esbjerg (cheftræner).
- 2015-2019: Danmarks U21-landshold (cheftræner).
- 2019- : Cheftræner for Brøndby IF.
Kilder: Dansk Boldspil-Union.
/ritzau/48-årige Frederiksen er ansat som træner for det danske U21-landshold, der senere på måneden deltager ved EM-slutrunden.
Han vil starte som cheftræner i Brøndby IF dagen efter, at det danske U21 landshold har spillet sin sidste kamp ved U21-slutrunden i Italien.
Læs også:Brøndby fyrer Zorniger med øjeblikkelig virkningFodboldtræneren har fået en kontrakt, der løber frem til sommeren 2021, og Brøndbys sportschef, Ebbe Sand, udtaler følgende til klubbens hjemmeside:- I Niels har vi fundet den cheftræner, som vi mener, er den helt rette til at stå i spidsen for Superliga-truppen og favne de sportslige mål, vi som klub har sat os for de kommende sæsoner.
Vi har været grundige og brugt den tid, der skulle til.
Brøndby IF skal spille medrivende og angrebslystent fodbold, og det matcher den tilgang, Niels har til fodbold, hvilket har været afgørende for ansættelsen af Niels.
- Niels og trænerteamet skal videreudvikle det fundament, vi står på i dag, og sikre en kontinuerlig udvikling i spillertruppen og større sammenhæng mellem Superliga-truppen og Brøndby Masterclass, uden at vi går på kompromis med vores sportslige målsætninger, siger Ebbe Sand.
Niels Frederiksen har siden 2015 været cheftræner for det danske U21-landshold og skal til EM med holdet i juni.
Skal spille europæiskNiels Frederiksen overtager et hold, der endte som nummer fire i Superligaens mesterskabsslutspil og i maj tabte pokalfinalen til FC Midtjylland.
Det lykkedes dog alligevel Brøndby at sikre sig europæisk deltagelse, da klubben fredag besejrede Randers 4-2 efter at have været bagud 0-2 i anden halvleg.
Niels Frederiksen har tidligere været træner for superligaklubberne Lyngby og Esbjerg.
I 2015 overtog han posten som cheftræner for U21-landsholdet og har stået i spidsen for de danske talenter under OL i 2016 og EM i 2017.
Martin Retov og Jesper Sørensen bliver assistenttrænere i klubben.
FacebookTwitterKopier linkEmner:Brøndby IF|Fodbold|Brøndby|FC Midtjylland|Ebbe Sand (fodboldspiller)




https://www.dr.dk/nyheder/politik/folketingsvalg/midt-i-eksamensraes-18-aarige-laura-stiller-op-til-folketinget

FolketingsvalgMidt i eksamensræs: 18-årige Laura stiller op til FolketingetHvordan balancerer man en valgkamp med sine afsluttende eksaminer i gymnasiet?
© Peter Boier/DR NyhederAf Peter Boier01.
juni 2019 kl.
10.
10Læs opStartskuddet lyder klokken 12.
Derfor er de to piger gået 10 minutter før.
Det handler jo om at komme først til de gode pladser.
Solen skinner højt over Viborg denne lørdag, og der er en let summende stemning blandt pigerne, og dem de møder på deres vej.
- God valgkamp!
råber en tilfældig forbipasserende mand fra sin cykel.
Den store stak valgplakater, de bakser med, efterlader ingen tvivl om, hvad der skal ske nu.
Laura Emilie Hollænder Jensen er 18 år og netop nu begynder hendes livs første valgkamp.
For at få sig selv valgt til Folketinget.
Laura Emilie og veninden Lise Storm på vej ud for at hænge valgplakater op i Viborg.
Laura hjælper spidskandidaten Stine Isaksen med hendes plakater, da Lauras valgkamp ikke har haft ressourcer til egne.
Og så vil hun ikke skabe al det affald.
Kan ikke stemme på sig selvVi er dog langt fra store partimaskiner og valgplakater, da jeg møder hende dagen før.
Støvregnen falder blidt over Viborg Katedralskole, og vi mødes i døren til hendes kollegie, der ligger klos op ad det imponerende gymnasium med dets store, nyklassicistiske søjler.
Hun smiler stort og sludrer løs.
Grafik: Mads Rafte HeinGrafik: Mads Rafte HeinLaura Emilie Hollænder Jensen er oprindeligt fra Mors, hvor hendes familie bor.
Men siden hun startede i gymnasiet, har hun boet i Viborg.
Hele hendes liv er pakket ind på det ni kvadratmeter lille værelse, og der er delt bad og toilet.
BAG OMDR Nyheder er taget rundt i Danmark for at undersøge, hvordan det er at føre valgkamp langt fra Christiansborg og de ressourcer, den mediedækning og de muligheder, det medfører.
Vi har fulgt tre kandidater, der ikke har været valgt ind før, og som fører valgkamp, mens de passer deres normale liv.
Hun har lige trukket, hvilke skriftlige eksaminer hun skal op i i 3.
g.
Og den står på skriftligt tysk, musik, engelsk og dansk.
- De mundtlige kommer lidt senere.
Så indtil da er det skriftlig musik, jeg frygter mest, siger hun.
Foruden en valgkamp og et Folketingsvalg, selvfølgelig.
Det lille værelse er pakket med et skrivebord, en seng og et klaver med noderne til en sonate i c-mol stående.
På en lille, mørk bogreol over skrivebordet står en Bibel og Yahya Hassans digte side om side, foruden Hemingway, Steinbeck og Günther Grass.
Hun har endnu ikke de store planer for livet efter gymnasiet, hvis ikke hun kommer i Folketinget.
Hun har lavet en lang liste over interessante uddannelser, men har endnu ikke fundet én, hun virkelig brænder for.
Hun er en af Alternativets folketingskandidater i Vestjyllands Storkreds, og hun havde egentlig glædet sig til at fortælle sine børn og børnebørn, at første gang hun kunne stemme, stemte hun på sig selv.
- Men jeg har simpelthen ikke fået skiftet folkeregisteradresse fra mine forældre på Mors, så jeg kan ikke stemme på mig selv, fortæller hun.
Ingen valgplakaterKlokken 11 dagen efter mødes Laura Hollænder og en masse andre fra Alternativets Unge Viborg hos spidskandidaten Stine Isaksen, som den 18-årige folketingskandidat skal føre valgkamp sammen med.
I indkørslen til det lille parcelhus står en stor, broget flok af unge og gamle.
Laura og hendes gode veninde Lise Storm, der er 19, vender lige deres fredag aften.
Laura var i seng klokken 23, og Lise faldt i søvn på sofaen, mens hun læste Mus og Mænd.
Det griner de lidt af.
BLÅ BOGLaura Emilie Hollænder Jensen, VestjyllandBeskæftigelse: 3.
g på Viborg Katedralskole med musik og engelskAlder: 18Familie: Mor, fysioterapeut, og far, maskinmesterOpvækst: MorsErfaring: Gymnasie, ungdomsaktivismeFritid: Musik, venner, kollegieliv- Mine glory days i forhold til fest er nok bag mig.
Det er meget trist at sige som 18-årig, griner Laura Emilie Hollænder Jensen.
Hun anslår, at hun måske drikker øl hver anden uge.
Og meget sjældent helt i hegnet, understreger hun.
- Men vi hyggedrikker ikke nok!
udbryder hun og forklarer om sin yndlingsdrink – en Harvey Wallbanger.
Under den høje sol i forhaven står Stine Isaksens valgplakater.
Der er måske 60, anslår de.
Laura har derimod ikke nogen.
Hendes valgkamp har ikke mange ressourcer – hun er på SU – og så synes hun i øvrigt, at det er noget miljøsvineri i forhold til, hvilken effekt hun tror, det har.
Genbrugskopper og gode idéerLaura Emilie Hollænder Jensen har været medlem af Alternativets Unge i et par år, og det er især det store fokus på klima og en ny, politisk kultur, der har draget hende.
Veninden, Lise, synes godt, at Uffe Elbæk kunne mangle lidt gennemslagskraft, men den køber Laura slet ikke.
- Det er ikke formen, men idéerne, det handler om, siger hun.
Hun synes i øvrigt, at partiets uheldige sager bliver blæst op.
- Men vi er bare nødt til at holde os selv til højere standarder, når vi går forrest.
Og så må vi da som parti tage kritikken til os.
Gør vi det rent faktisk på den måde, vi havde tænkt?
spørger hun og indrømmer over for mig, at formen måske en gang imellem kommer i vejen for politikken.
På kortet har de fordelt det centrale Viborg imellem dem.
Et demokrati for alle - også de ungeDe er delt op i forskellige hold, der skal hænge valgplakater op i Viborg.
Laura og Lise skal ind til centrum, og jeg følger efter i solen.
Undervejs sludrer pigerne om sjælefred, ansvar og om at gøre jorden til et bedre sted.
De er meget opmærksomme på at overholde reglerne for ophængning af valgplakater.
Så opmærksomme, at jeg med mine 182 centimeter flere gange bliver brugt som menneskeligt mål for, hvor højt plakaterne skal hænge.
- Hvis du kommer i Folketinget, har du scoret det perfekte sabbatårsjob, joker Lise Storm.
- Så kunne du spare en masse penge op til bagefter.
Og bo i en fed lejlighed midt i København.
Hvis Laura bliver valgt, vil hun mere lokalpolitisk kæmpe for, at der kommer flere penge ud i provinsen til kulturtilbud.
Hun synes, at lokale spillesteder giver gode muligheder og kan være et samlingspunkt.
De har begge klimastrejket, som mange andre unge over hele landet i løbet af foråret.
- Unge er bekymrede.
Vi vil gerne have en fremtid!
Det er frustrerende, når politikerne ikke handler, siger de Laura Emilie Hollænder Jensen.
Hun er kun 18 år gammel, og hun ved godt, at det kan blive brugt mod hende.
At hun er for uerfaren til at sidde i Folketinget og repræsentere den danske befolkning.
Men det synes hun ikke holder en meter.
- Man kan også være 50 år gammel og mangle erfaring på en masse punkter.
Jeg har masser af erfaring med at være ung i 2019.
Og det er altså et helt andet perspektiv på tingene, end de andre har.
Folketinget skal jo været repræsenteret af alle type mennesker.
Og repræsentere hele befolkningen, siger hun.
"På Mors er der bare marker og veje," siger Laura om, hvor hun er vokset op.
Hendes far er maskinmester på et norsk sejlskib og er ude at sejle i fire uger af gangen.
Hendes mor er fysioterapeut.
Men er du overhovedet klar til at blive valgt til Folketinget?
Til at skulle have din daglige gang på Christiansborg?
Til at forhandle med ministre, der har været der i mange år?
- Nej.
Ikke nu.
Men hvis jeg bliver valgt, bliver jeg klar.
For så er der nogen, der har lagt deres fremtid i mine hænder, og jeg er sikker på, at jeg vil vokse med den opgave.
Og hvis det går galt, har hun tænkt sig at prøve igen næste gang.
FacebookTwitterKopier linkEmner:Uffe Elbæk (politiker)|Valg og folkeafstemninger|Yahya Hassan (forfatter)|Folketinget|Viborg




https://www.dr.dk/nyheder/politik/folketingsvalg/live-politikere-indtager-mads-monopolet






https://www.dr.dk/nyheder/politik/folketingsvalg/peter-maa-ikke-stemme-til-folketingsvalget-urimeligt-jeg-ikke-maa

FolketingsvalgPeter må ikke stemme til folketingsvalget: Urimeligt jeg ikke må bruge min demokratiske retGrundloven forhindrer mange tusinde udlandsdanskere i at stemme til folketingsvalget.
- Det fylder meget ikke at kunne bruge sin demokratiske ret til at kunne stemme, siger Peter Rasmussen, der føler, at han bliver snydt.
Han bor i Sverige og kan derfor ikke stemme til folketingsvalget.
 © DR / Privatfoto)Af Peter Bye Andersen og Jacob Pries01.
juni 2019 kl.
08.
10Bemærk: artiklen er mere end 30 dage gammelLæs opTusindvis af danskere får ikke lov at sætte deres kryds ved folketingsvalget onsdag den 5.
juni, selvom de er danske statsborgere.
De bor nemlig uden for landets grænser.
Og det ændrer ikke noget, at flere af dem arbejder og betaler deres skat i Danmark.
Det gælder blandt andet gruppen af stemmeberettigede blandt de cirka 7.
500 danskere, der bor i Malmø 30 kilometer fra Rådhuspladsen.
En af dem er Peter Rasmussen, der pendler mellem hjemmet i Skåne og jobbet som flyveinformationsoperatør i Københavns Lufthavn for Forsvaret.
Udlandsdanskere og valgretDet er grundlovens § 29, stk.
1.
, der står i vejen for mange udlandsdanskere, der gerne vil stemme til folketingsvalget.
Den slår fast, at man har valgret, hvis man har 'dansk indfødsret, fast bopæl i riget og nået den i stk.
2.
omhandlede valgretsalder, medmindre vedkommende er umyndiggjort.
'Der er dog en række undtagelser, der gør det muligt at stemme som udlandsdansker.
Det kan man bl.
a.
, hvis man agter at vende tilbage til riget inden for to år efter udrejsen eller er ansat i den danske stat og beordret til tjeneste uden for rige.
Ved folketingsvalget i 2015 kunne 135.
000 danske statsborgere i udlandet ikke stemme til valget.
Kilde: Økonomi- og Indenrigsministeriet- Det fylder meget ikke at kunne bruge sin demokratiske ret til at kunne stemme, siger Peter Rasmussen, der føler, at han bliver snydt.
- Politikerne bestemmer over budgetterne og hvor Forsvaret skal hen.
De har indflydelse på mit og min families liv, men jeg har ikke indflydelse på, hvem der tager beslutningerne, siger han.
Grundloven står i vejenDet er grundloven, der spænder ben for Peter Rasmussens ønske om at stemme til folketingsvalget.
Den blev ændret for 100 år siden for blandt andet at give kvinder stemmeret.
I samme ombæring blev det bestemt, at man skal bo i enten Danmark, Grønland eller Færøerne for at have valgret til folketingsvalg.
Men den paragraf bør politikerne på Christiansborg ændre, mener Anne Marie Dalgaard, der er generalsekretær i foreningen Danes Worldwide, der er interesseorganisation for udlandsdanskere.
- Hovedargumentet er, at næsten al lovgivning, der bliver vedtaget i Folketinget, også vedrører udlandsdanskere.
Det gælder regler for familiesammenføring, dagpenge og pension, siger hun.
Politisk uenighed spænder benMen vejen til en grundlovsændring er meget omstændelig, og derfor kan det blive mere end almindeligt svært at ændre reglerne.
Først kræver det, at grundlovsændringen har flertal i Folketinget.
Så skal der udskrives et nyt folketingsvalg, og efterfølgende skal der stadig være flertal for ændringen.
Derefter skal der være flertal for grundlovsændringen ved en folkeafstemning, hvor 40 procent af alle stemmeberettigede stemmer skal være for ændringen.
Hos Dansk Folkeparti ønsker grundlovsordfører Søren Espersen ikke at ændre grundloven, selvom partiet tidligere har meldt det modsatte ud.
- Det vil åbne pandoras æske for alle mulige ændringer af grundloven, eksempelvis at menneskerettighedskonventionen bliver en del af grundloven.
Det ønsker vi ikke.
Så man må finde sig i det, hvis man bor i udlandet, siger han.
EL: Kun stemmeret hvis man vil hjem igenHos Enhedslisten er retsordfører Søren Søndergaard klar til at diskutere en ændring af grundloven, selvom han erkender, at det bliver svært at få Folketingets partier med på det.
Men ændringen skal kun gælde danskere, der planlægger at flytte hjem igen på et tidspunkt, siger han.
- Det er meget almindeligt i vores tid, at man bor i udlandet i en årrække for at arbejde, inden man vender hjem.
Der er det rimeligt, at de kan få indflydelse, siger han.
Tilbage i Malmø tror Peter Rasmussen da heller ikke selv på, at politikerne ændrer på grundloven, så han igen en dag kan stemme til folketingsvalget.
- Helt ærligt?
Nej, ikke rigtig.
Men politikerne burde vide, at der er et stort behov og sikkert også mange stemmer at hente, siger han.
Det har ikke været muligt at få en kommentar fra de øvrige partiers grundlovsordførere.
Både i Sverige, Norge og Finland beholder statsborgere deres stemmeret hele livet, selvom man bosætter sig udlandet.
FacebookTwitterKopier linkEmner:Folketinget|Valg og folkeafstemninger|Sverige|Malmø|Søren Espersen (politiker)




https://www.dr.dk/nyheder/detektor/detektor-pas-paa-her-er-tre-tricks-politikerne-proever-snoere-dig-med

DetektorDetektor: Pas på!
Her er tre tricks, politikerne prøver at snøre dig medHar du også bidt mærke i politikernes mange anekdoter og høje tal?
Det har du sikkert.
 Af Anders Machmüller og Camilla Stampe01.
juni 2019 kl.
08.
00Bemærk: artiklen er mere end 30 dage gammelLæs opAnekdoter, handlekraft og taltrylleri.
Det er nogle af de tricks, politikerne bruger til at overbevise vælgerne om, at netop de har den bedste politik.
Detektor har sammen med Asmus Leth Olsen lavet en guide til, hvad du skal holde øje med i den politiske debat.
Asmus Leth Olsen er professor MSO på Institut for Statskundskab ved Københavns Universitet med ekspertise i politisk psykologi og adfærd.
Du kan også høre hele guiden i vores nyeste podcast.
1Betjent Palle og dansklæreren MonaSocialdemokratiet fortæller i en annonce om May-Britt.
Du har måske hørt Lars Løkke Rasmussen fortælle om sin dansklærer Mona, eller set Mette Fredriksen besøge lokalbetjent Palle.
I taler og kampagner bruger politikere ofte anekdoter om konkrete mennesker, de har mødt.
Og det er ikke tilfældigt, fortæller Asmus Leth Olsen.
Vi husker enkelthistorierne nemmere og bliver også mere følelsesmæssigt påvirket af dem.
– Hvis det er beskrevet som en konkret person, der har haft en negativ oplevelse, så bliver folk meget stærkt påvirket.
Hvis det er en statistik, der fortæller, at der er problemer, så bliver folk mindre påvirket, siger han.
Der er dog en ting, man skal huske, når man eksempelvis hører Socialdemokratiet fortælle om May-Britt, der har skrællet gulerødder og stegt frikadeller i 40 år:– De er ikke repræsentative, det er ikke den typiske dansker.
Statistikkerne giver som oftest en form for tværsnit, et repræsentativt billede, som alt andet lige er bedre at forholde sig til end de her særcases, forklarer Asmus Leth Olsen.
– Spørgsmålet er: Skal vi lave politiske initiativer eller ændre verden på baggrund af særtilfældet eller på baggrund af normaltilfældet?
2Handlekraft er vigtigt – uanset resultatet Mette Frederiksen mener, at børnefattigdom er et problem, som skal løses.
Derfor har Socialdemokratiet foreslået at nedsætte en ydelseskommisson.
Den skal efter valget kigge på, hvad der skal ske med integrationsydelsen og kontanthjælpsloftet.
Og det kan handle om mange ting, fortæller Asmus Leth Olsen, men han fremhæver alligevel især én ting:– Det handler om at vise handlekraft og gøre noget.
Og det interessante er, at det altid er en fordel, også selv om det siden hen viser sig, at den handling ikke gør verden bedre.
Det vil lønne sig, også selvom det man gør, i princippet gør verden værre.
Det er altid bedre at handle, end at stå med hænderne i lommen, siger han.
Asmus Leth Olsen kommer i den forbindelse med en generel opfordring til at være kritisk.
For handling er ikke nødvendigvis altid den rigtige løsning.
– Vi skal passe på med altid at tro, at den, der handler, er den, der gør noget klogt.
Nogle gange er det også klogt ikke at gøre noget eller sige: "Det problem skal løses på anden vis", eller: ”Det er ikke mig, der skal løse det problem", eller: "Det er måske slet ikke et problem".
Nogle problemer kan således slet ikke eller kun i mindre omfang løses af de danske politikere.
– Der er rigtig meget, som et lille land som Danmark har svært ved at påvirke.
Der er en masse politik omkring internationale økonomiske forhold eller klima.
Selvfølgelig er det vigtigt at gøre noget ved problemet, men det er også klart, at rigtig mange af de handlinger, der foregår, eller initiativer og ting, som folk lover, har symbolsk karakter, fortæller Asmus Leth Olsen.
3Tal, tal, tal Det kan ofte føles, som om politikerne slynger tal ud til højre og venstre, jo højere desto bedre.
Men det er der en rigtig god grund til de gør.
Asmus Leth Olsen forklarer, at nogle studier tyder på, at det at bruge tal, kan give en troværdighed.
Derudover har tal også en anden fordel:– Vi har rigtig mange muligheder for at beskrive det samme problem med tal, som i virkeligheden angiver den samme størrelse.
Det selvsamme milliardbeløb kan vi dividere ud på antal ansatte eller på antal brugere eller over forskellige år.
Vi kan vende det og dreje det på forskellig vis, siger han.
Og i mange tilfælde kan det gøre en verden til forskel, hvordan man beskriver det samme beløb:– Når noget bliver konkret i stedet for abstrakt, så reagerer vi stærkere på det.
Hvis du skal beskatte folk og gøre det på en måde, så de bliver mere venligtstillede over for det, så skal du beskrive skatten i procent og ikke i kroner og øre.
Det ved vi både fra danske studier med tusindvis af danskere, men også fra amerikanske studier.
Et godt eksempel på sidstnævnte så vi i sidste uge, da vært på Detektor Camilla Stampe igen og igen spurgte til en afgiftsstigning i kroner og øre, mens Socialdemokratiets finansordfører Benny Engelbrecht holdt fast i at tale om udgiften i forhold til folks indtægt.
Det interview kan du se her.
Og hele indslaget med Asmus Leth Olsen finder du i vores nyeste podcast ved at klikke herunder.
FacebookTwitterKopier linkEmner:Benny Engelbrecht (politiker)|Lars Løkke Rasmussen (politiker)|Socialdemokraterne|Københavns Universitet|Økonomi




https://www.dr.dk/sporten/oevrig/mestrene-fra-gladsaxe-svaert-ikke-vaere-dm-favorit-med-vores-historik

Øvrig sportMestrene fra Gladsaxe: 'Svært ikke at være DM-favorit med vores historik'Kvinderne fra Gladsaxe IF kan igen i år vinde DM-trofæet i TeamGym, præcis som de har gjort de seneste tre gange.
Gladsaxe kvalificerer sig til DM finalerne for femte gang Af Rikke Smed Iversen01.
juni 2019 kl.
08.
00Bemærk: artiklen er mere end 30 dage gammelLæs opFavoritværdigheden er ikke til at overse.
Gladsaxe IF har vundet Danmarksmesterskabet de sidste tre år, og lørdag den 1.
juni kan de gøre det igen.
Målet for Gladsaxes senior kvinder er samtidig at kvalificere sig til Nordisk Mesterskab, som de har været med til i 2015 og 2017.
- Vi er favoritter til DM-titlen.
Det er svært ikke at være favorit med vores historik.
Vi har et meget rutineret hold, hvor bundniveauet er utrolig højt.
Det, håber jeg, gør, at vi hiver sejren hjem, fortæller træner og formand for Gladsaxe IF, Frank Bøgelund.
Alle point bliver nulstillet til DM, så de foregående konkurrencer og kvalifikationer har ingen indflydelse på dagens udfald.
Derfor er det et åbent DM, hvor det for alle hold handler om at ramme dagen.
- På papiret har vi før vundet overlegent, men det var fordi, de andre lavede dumme fejl, og det gjorde vi ikke.
Nu starter vi fra nul igen, så det kan både blive en tredjeplads og en førsteplads, fortæller Frank Bøgelund.
Læs også:Salto, skrue og piruette: Bliv helt klar til EM i TeamgymIfølge Frank Bøgelund, der har fulgt pigerne tæt på de seneste ti år, har de i klubben en særlig opskrift på succesen i Gladsaxe.
- Vi gør rigtig meget ud af at lave særaftaler med pigerne.
Vi er godt klar over, at så længe vi ikke er professionelle, så er der et liv ved siden af, der skal passes.
Hvis vi kan få de ting til at gå hånd i hånd, så får vi det bedste ud af gymnasterne.
Dagens program på DRTV16.
20 – 17.
20 Seniormix 17.
20 – 17.
25 Kåring af Senior Mix vinder 17.
25 – 18.
15 Seniordamer 18.
15 – 18.
20 Kåring af Senior Damer vinder 18.
20 – 19.
00 Seniorherre 19.
00 – 19.
05 Kåring af Senior Herre vinder- Vi har små mantraer som for eksempel 'at man hellere skal blive hjemme og få lavet lektier ordentligt, end at komme til træning og få lavet lorte lektier og lorte træning', fortæller Frank Bøgelund.
Det er i Brøndby Hallen, at DM i TeamGym bliver afviklet, og der bliver kåret intet mindre en 12 danske mestre på en og samme dag – fra Micro og Mini til Junior og Senior.
Du kan se DM i TeamGym fra klokken 16.
15 på DRTV.
FacebookTwitterKopier linkEmner:Gladsaxe|Gymnastik|Brøndby Hallen|Brøndby




https://www.dr.dk/nyheder/politik/folketingsvalg/lang-naese-til-pape-ungdomsdomstol-ignorerer-krav-om-hurtig

FolketingsvalgLang næse til Pape: Ungdomsdomstol ignorerer krav om hurtig afstraffelse Kun i én ud af mere end 150 sager har en ung kriminel fået hurtig straf.
Justitsminister Søren Pape Poulsen (K) har i flere omgange talt om, at unge kriminelle skal afstraffes hurtigt og vaske brandbiler, feje fortove og rydde op efter hærværk, men det er foreløbig ikke sket.
Af Theis Lange Olsen og Andreas Nygaard Just01.
juni 2019 kl.
07.
45Bemærk: artiklen er mere end 30 dage gammelLæs opStik imod de politiske krav til en ny ungdomsdomstol undgår kriminelle unge at få et hurtigt rap over nallerne med en såkaldt straksreaktion.
Et af de bærende elementer i aftalen om det omdiskuterede ungdomskriminalitetsnævn, der på en nytænkende måde skal hjælpe unge ud af en kriminel løbebane, er en opdragende og hurtigt afviklet straf.
FAKTA OM DET NYE NÆVNUngdomskriminalitetsnævnet træffer afgørelser i sager om børn og unge mellem 10 og 17 år, som er mistænkt for at have eller har begået alvorlig kriminalitet, som for eksempel indbrudstyveri, ulovlig besiddelse af våben eller salg af euforiserende stoffer, og som samtidig har nogle risikofaktorer, der gør dem særligt udsatte for at ende i en hård kerne af unge kriminelle.
Nævnet træffer derudover afgørelse i sager om børn og unge mellem 10 og 17 år, som er mistænkt for at have eller har begået personfarlig kriminalitet som vold og seksualforbrydelser.
Nævnet er sammensat af en dommer, som også er formand, og to faste repræsentanter fra henholdsvis politiet og kommunen.
Hver af de 12 politikredse har deres eget nævn.
Nævnet kan træffe afgørelse om straksreaktioner og forbedringsforløb på op til to år og i særlige tilfælde op til fire år for børn i alderen 10-14 år.
Der er i alt sendt 155 sager videre til ungdomskriminalitetsnævnene fra 1.
januar 2019 til 30.
april 2019.
59 af sagerne omhandler 14-årige, 40 sager omhandler 13-årige, og 20 sager omhandler 16-årige.
Justitsminister Søren Pape Poulsen (K) har igen og igen talt om, at de kriminelle unge lynhurtigt skal afstraffes og sendes ud for at vaske brandbiler, feje fortove eller rydde op efter det hærværk, de selv har begået.
Men knap et halvt år efter at ungdomsdomstolene er begyndt at arbejde, må Søren Pape Poulsen sande, at de kriminelle unge slet ikke får et hurtigt rap over nallerne.
Kun i én ud af mere end 150 sager, der er gået igennem nævnet siden 1.
januar, er en ung kriminel blevet pålagt en såkaldt straksreaktion.
Den bestod i, at den unge skulle deltage i et møde med en konfliktmægler.
Det viser en aktindsigt, som DR Nyheder har fået i alle ungdomskriminalitetsnævnets sager fra 1.
januar til 30.
april.
Nævnet har ikke ønsket at svare på, hvorfor straksreaktionerne nærmest ikke er taget i brug trods de politiske intentioner om hurtig afstraffelse.
- I forbindelse med udskrivelse af folketingsvalg er det fast praksis, at embedssystemer udviser tilbageholdenhed i sager, som enten er af politisk karakter eller vedrører væsentlige administrative beslutninger, lyder det i en mail fra nævnet.
Nedenfor kan du se et klip, hvor justitsminister Søren Pape Poulsen (K) fortæller om vigtigheden af, at kriminelle unge afstraffes hurtigt.
Tilbage i begyndelsen af april fremgik det af et svar til Folketinget fra Justitsministeriet, at størstedelen af de afgjorte sager i nævnet dengang var endt med, at den unge blev sluset ind i et forbedringsforløb.
Et sådant forløb kan indebære, at barnet eller den unge forpligtes til at deltage i behandling for hashmisbrug, eller at der stilles krav om, at den unge færdiggør folkeskolen.
DF: Sender et slapt signalDansk Folkepartis gruppeformand og formand for Retsudvalget, Peter Skaarup, er overrasket over, at ungdomskriminalitetsnævnet ikke i højere grad har benyttet sig af muligheden for at sætte ind med en straksreaktion.
- Når det indgreb ikke kommer straks, sender det et løsere og slappere signal.
Vi har brug for at sende skarpe signaler over for de helt unge kriminelle, siger Peter Skaarup.
Dansk Folkeparti havde gerne set, at politikerne i stedet for at indføre en ungdomsdomstol sænkede den kriminelle lavalder til 12 år.
- Bestemte vi, så havde vi sænket den kriminelle lavalder i stedet for den her afart af en løsning.
Men når nu det var den, man kunne blive enige om, må vi arbejde på at få den til at være så håndfast som muligt, så unge kriminelle får respekt.
Og her er det vigtigt, at der kommer en reaktion prompte, siger Peter Skaarup.
Oprindeligt var det også Søren Pape Poulsens politik at sænke den kriminelle lavalder.
Han gik sågar til valg på indføre det i 2015 sammen med resten af den borgerlige blok.
Men Søren Pape Poulsen erkendte, efter at have fået posten som justitsminister, at han var blevet klogere af at tale med forskellige eksperter på området og begik dermed et løftebrud.
Før De Konservative blev indlemmet i regeringen, tordnede Pape ellers mod daværende justitisminister Søren Pind (V) og advarede ham imod at begå netop løftebrud.
Venstres retsordfører, Preben Bang Henriksen, afviser at sænke den kriminelle lavalder, selvom ungdomsdomstolene ikke arbejder efter hensigten.
- Det her får mig overhovedet ikke til at genoverveje muligheden for en sænkelse af den kriminelle lavalder.
Det her er et forsøg på en håndholdt indsats, der er tilpasset den enkelte unge, så vi kan få vedkommende på rette spor.
Det er jeg helt sikker på kommer til at virke, siger han.
Ifølge Preben Bang Henriksen kan en forklaring på de manglende straksreaktioner være, at det ifølge ham er kommunerne, der skal indstille til nævnet, at de unge eksempelvis skal vaske brandbiler.
- Alt det forarbejde har man ikke været klar over eller fået udført.
Så det er helt klart min forventning, at når systemet kommer bedre op at stå, så kommer der flere straksreaktioner, siger Preben Bang Henriksen.
Pape: Vi skal bruge hele værktøjskassenJustitsminister Søren Pape Poulsen (K) ryster ikke på hånden trods den træge start med at få afstraffet kriminelle unge prompte.
- Så er der til gengæld lavet en række forbedringsforløb, og det er bare dejligt, at man på kun fem måneder er kommet igennem så mange sager, siger han.
Men er du tilfreds med én straksreaktion ud af over 150 sager?
- Nu skal vi selvfølgelig bruge alle værktøjer, vi har fået i den her aftale, men jeg er da rigtig glad for, at man på kun fem måneder er kommet så godt i gang og har sat en masse forbedringsforløb i gang.
Det er jo det, det handler om.
At de unge skal ud af kriminalitet.
Men du har igen og igen talt om, at de her kriminelle unge skal afstraffes hurtigt og konsekvent.
Det bliver de jo ikke.
Skal man tænke i andre baner nu?
- Vi har hele værktøjskassen.
Det er kun fem måneder, det har kørt.
Men jeg opfordrer selvfølgelig til, at man bruger hele værktøjskassen, siger justitsministeren.
Han afviser at imødekomme Dansk Folkeparti og genoverveje en sænkelse af den kriminelle lavalder.
- Hvis man gør det, siger man også ja til, at børn kan sættes i fængsel.
Det er passende med en kriminel lavalder på 15.
Og så har vi lavet forløb til de 10-14-årige, hvor man laver en mere forebyggende indsats, men også med mulighed for straksreaktioner, siger Søren Pape Poulsen.
Ungdomskriminalitetsnævnet har tidligere fået omfattende kritik for at minde for meget om et retssystem for voksne, selvom målgruppen er børn.
Børnerådet har blandt andet kaldt det "en nedsættelse af den kriminelle lavalder ad bagdøren".
Det går ellers den rigtige vej med ungdomskriminaliteten, der igennem flere år er raslet ned.
Ifølge regeringen findes der dog fortsat en meget hård kerne af kriminelle blandt de 10-17-årige.
En rapport fra Justitsministeriet har vist, at en tredjedel af de mest kriminelle unge mellem 10 og 17 år i en ungdomsårgang er indvandrere eller efterkommere af indvandrere fra ikke-vestlige lande.
Samme rapport viste også, at den mest kriminelle gruppe af de unge kun udgør én procent af hele ungdomsårgangen – til gengæld tegner den ene procent sig for 44 procent af al straffelovs-kriminalitet begået af årgang 1996, da de var mellem 10 og 17 år.
Justitsministeriet vurderer, at der årligt vil gå 40 børn i alderen 10-11 år og 700 unge i alderen 12-17 år igennem ungdomskriminalitetsnævnet.
FacebookTwitterKopier linkEmner:Det Konservative Folkeparti|Kriminalitet|Søren Pape Poulsen (politiker)|Søren Pind (politiker)|Venstre




https://www.dr.dk/nyheder/politik/folketingsvalg/ekspertens-vurdering-her-er-storkredsenes-mest-interessante-tendenser

FolketingsvalgEkspertens vurdering: Her er storkredsenes mest interessante tendenserValgforsker Kasper Møller Hansen giver status efter nye målinger i hver storkreds.
Kasper Møller Hansen ved alt, der er at vide om valg.
Han er valgforsker og professor i statskundskab på Københavns Universitet.
Af Sally Frydenlund Larsen og Thomas Klose Jensen01.
juni 2019 kl.
08.
00Bemærk: artiklen er mere end 30 dage gammelLæs opDer er kun en håndfuld dage, til danskerne skal i stemmeboksen på onsdag, og i den anledning har Epinion lavet en meningsmåling for DR.
Her ser det bedst ud for rød blok, som samlet står til 50,6 procent af stemmerne - uden at medregne Alternativet, der hverken vil pege på Mette Frederiksen eller Lars Løkke Rasmussen (V) som statsminister.
Anderledes presset på landsplan er Dansk Folkeparti, Alternativet og Liberal Alliance.
Men også i hver af de enkelte ni valgkredse udspiller der sig mindre valgkampsdramaer.
Valgforsker Kasper Møller Hansen fører os igennem:Københavns StorkredsI Københavns storkreds er det interessant at rette blikket mod Alternativet, mener Kasper Møller Hansen.
Partiet har nemlig mistet tilslutning siden sidste valg, og står nu til et enkelt mandat i kredsen.
Det er lige nøjagtig nok til, at Uffe Elbæk er sikret en plads.
Københavns Omegns StorkredsDenne omegns-kreds er interessant, fordi den er så gennemsnitlig, fortæller Kasper Møller Hansen.
I Københavns omegn bor nemlig både højt- og lavtuddannede og højt- og lavtlønnede.
På den måde er storkredsen næsten et mikrokosmos af hele landet.
Nordsjællands StorkredsAnders Samuelsen og Liberal Alliance har traditionelt haft stor støtte i Nordsjælland, men den landsdækkende vælgerflugt fra partiet afspejler sig også her.
Tilslutningen er så lav, at det næsten er på vippen, om Anders Samuelsen får et mandat i storkredsen.
Sjællands StorkredsI Sjællands Storkreds går DF - lige som i resten af landet - tilbage, men en af partiets skarpe konkurrenter går frem: Nemlig Stram Kurs.
Som det ser ud lige nu i meningsmålingerne, får Rasmus Paludan et mandat i storkredsen, fortæller Kasper Møller Hansen.
Fyns StorkredsMange af de generelle, landsdækkende tendenser går igen på Fyn.
Blandt andet får SF et pænt valg, fortæller Kasper Møller Hansen.
Valgforskeren tror dog, at det måske kan ændre sig på grund af det, han kalder Karsten Hønge-effekten.
Sydjyllands StorkredsVed sidste valg i 2015 var Dansk Folkeparti den helt store vinder i Sydjyllands Storkreds.
Sådan ser det ikke ud længere, fortæller valgforsker Kasper Møller Hansen.
Nu er både Venstre og Socialdemokratiet foran DF ifølge meningsmålingen.
Østjyllands StorkredsI Østjylland står både SF og Radikale til at få et godt valg, og ifølge Kasper Møller Hansen skal partierne især takke aarhusianerne.
Det er nemlig typisk de højtuddannede i storbyerne, der sætter deres krydser ved SF og Radikale.
Vestjyllands StorkredsI 10 år har Kristendemokraterne kæmpet for at komme over spærregrænsen, og måske er det deres år i år, fortæller Kasper Møller Hansen.
I Vestjyllands Storkreds står partiet nemlig til 4,3 procent af stemmerne, hvilket er tæt på at være nok til et såkaldt kredsmandat.
Læs også:Måling: Kristendemokraterne tæt på comeback takket være lokal stemmeslugerNordjyllands StorkredsSocialdemokratiet står til at få et godt valg i Nordjyllands Storkreds.
Og det skyldes måske især en prominent kandidat, nemlig landets måske kommende statsminister Mette Frederiksen.
Et kendt navn på stemmesedlen kan nemlig hæve stemmeandelen, fortæller Kasper Møller Hansen.
FacebookTwitterKopier linkEmner:Alternativet (parti)|Anders Samuelsen (politiker)|Karsten Hønge (politiker)|Valg og folkeafstemninger|København




https://www.dr.dk/sporten/fodbold/championsleague/naar-man-slutter-paa-toppen-bliver-cl-finalen-eriksens-sidste-kamp

Champions LeagueNår man slutter på toppen: Bliver CL-finalen Eriksens sidste kamp for Tottenham?
Lørdag aften skal Christian Eriksen spille CL-finale med Tottenham, men alligevel tyder det på, at det bliver hans sidste kamp for klubben.
Christian Eriksens kontrakt med Tottenham udløber om et år.
Han har endnu ikke meldt ud, hvad han skal.
Rasmus Dalgaard01.
juni 2019 kl.
10.
18Bemærk: artiklen er mere end 30 dage gammelLæs opChristian Eriksen spiller lørdag aften finale i Champions League med sit hold, Tottenham, mod ligarivalerne fra Liverpool.
London-holdet kan vinde sit første CL-trofæ, som er det største i klubfodbold, men alligevel ventes det, at danskeren inden længe melder ud, hvilken klub han forlader Tottenham for til næste sæson.
Den danske landsholdsspiller har ikke forlænget sin kontrakt med London-klubben, og da den udløber om et år, lugter det hele af, at han skal videre, og de fleste pile peger mod de spanske giganter fra Real Madrid og Barcelona.
Læs også:QUIZ Kan du huske danskerne, der har spillet i en Champions League-finale?
Men hvorfor vil man skifte noget sikkert og succesfuldt ud, når man står i sin bedste fodboldalder?
Christian Eriksen er en af de største stjerner i Premier League, han er profil på et hold, der kan lege med i toppen af ligaen, han spiller til dagligt på verdens nok bedste stadion, og så er Tottenham en af de klubber i Premier League, som er i den mest positive udvikling.
© ScanpixChristian EriksenFødt d.
14.
februar 1992 og 27 år.
Spiller midtbane i London-klubben Tottenham.
Har tidligere spillet i Middelfart, OB og Ajax Amsterdam.
Står noteret for 206 Premier League-kampe og 49 mål.
Hans kontrakt med Tottenham udløber om et år.
Hvis man spørger Morten Bruun, der er fodboldkommentator hos Discovery, så er et skifte da heller ikke nødvendigvis det rigtige valg.
- Jamen, jeg mener jo, han skal blive, siger Morten Bruun.
Men han tror ikke på, at det bliver udfaldet.
Andre profiler i Tottenham som Harry Kane og Delle Alli har forlænget deres kontrakter, og når det ikke er sket for Eriksen, så er han på vej væk, vurderer Morten Bruun – desværre.
- Der er noget storhed over at komme til en klub, der ligger og kæmper for at være best of the rest, og så spiller den op til at være en af de stærkeste i Europa, i stedet for bare at koble sig på en succes, siger Morten Bruun.
- Tottenham er en klub med opadgående kurve.
Arsenal vil nok mene, at man er lige så stor en klub som Tottenham, og det er man nok også på mange parametre, men Arsenal er en klub, hvor kurven lige nu går den forkerte vej.
Det samme for Manchester United.
Det er vel kun Liverpool, der kan matche Tottenham i begejstring og følelsen af at være en del af noget rigtig godt lige nu.
Og derfor tænker jeg også, han skal blive – men, hvis han skulle blive, så var kontrakten underskrevet.
Magien i Madrid og BarcelonaDe fleste drenge, der har rørt en fodbold, har nok drømt om at spille i Barcelona eller Real Madrid.
Og på trods af at Morten Bruun gerne så Eriksen blive i London og se, hvad det kunne blive til, så har han også forståelse for, at den spanske magi drager.
- Vi er nødt til at placere Tottenham i den rigtige kontekst.
For man kan ikke sige det samme om Christian Eriksen, som man kan om Lionel Messi i Barcelona, for der er bare finere adresser end Tottenham.
Der er ikke finere adresser end Barcelona og Real Madrid.
Læs også:Eriksen drømmer om CL-sejr: 'Jeg vil elske at kunne få titlen på mit cv'- Og jeg kan da også godt forstå, hvis Christian Eriksen tænker, at han ikke vil sidde midt i 30’erne og tænke, at han missede chancen for at komme til Real Madrid eller Barcelona.
Tottenham er ikke det ultimative – det er Real Madrid og Barcelona.
Der var vild jubel, da Tottenham sikrede sig en plads i CL-finalen efter samlet sejr over Ajax i semifinalen.
Christian Eriksen er 27 år, og han kom til Tottenham i 2013 fra hollandske Ajax, og og han står nu i en position, hvor han skal underskrive den nok største kontrakt i sin karriere.
Med størrelsen af kontrakten peger meget på, at det bliver en lang en af slagsen.
- Så det han skal beslutte nu, det er, hvor han som udgangspunkt skal spille resten af sin karriere.
Der kommer sandsynligvis ikke flere store klubskifter til Christian Eriksen.
Og foretager han det klubskifte, som det ser ud til lige nu, så er der ikke bedre adresser, siger Morten Bruun.
Selvom der er andre store klubber derude, som også ville være at betragte som et skridt op ad rangstien fra Tottenham, så håber fodboldkommentatoren, at det bliver til Spanien, hvis Eriksen forlader London.
Champions League-finalen spilles klokken 21.
00 lørdag aften, og den kan ses på TV3+ eller høres i LIGA på P3.
FacebookTwitterKopier linkEmner:Harry Kane (fodboldspiller)|Lionel Messi (fodboldspiller)|Real Madrid|Barcelona|Fodbold




https://www.dr.dk/nyheder/politik/folketingsvalg/tonsvis-af-papir-brugt-paa-valgkort-og-kuverter-vejer-det-samme-som

FolketingsvalgTonsvis af papir brugt på valgkort og kuverter: Vejer det samme som 22 elefanterDigital afstemning vil ikke være mere miljøvenlig, vurderer professor.
Når der er valg i Danmark, bliver der brugt store mængder papir.
I forbindelse med det netop overståede EP-valg og det kommende folketingsvalg er der brugt cirka 99 tons papir på valgkort og kuverter.
 DR)Af Louise Mandrup (interview) og Michael Hassinggaard Pedersen01.
juni 2019 kl.
07.
45Bemærk: artiklen er mere end 30 dage gammelLæs op99 tons papir og kuverter - eller det, der svarer til vægten af knap 22 elefanter.
Så meget papir er brugt til at sende valgkort ud til vælgerne i forbindelse med Europaparlamentsvalget og folketingsvalget.
Det fortæller valggeneral Steen Østergaard hos virksomheden KMD, der har sendt valgkortene ud til danskerne.
- Det er klart, at det er en pænt stor mængde.
Så man skal selvfølgelig sørge for, at papiret bliver produceret på en okay måde.
Det vil sige: "Plant et træ, når du fælder et.
"Flere valg samtidig sparer papirHvis Europaparlamentsvalget og folketingsvalget lå samme dag, kunne man dog have sparet næsten halvdelen af papiret ved at lave ét valgkort.
Men det er ikke muligt, når valgene ligger adskilt.
- Det er lovbestemt, at vi får vælgerudtrækket fra cpr-kontoret 15 dage før det enkelte valg.
Derfor er vi nødt til at sende valgkortene ad to omgange, siger Steen Østergaard fra KMD.
I flere andre lande - eksempelvis Estland og USA - har borgere kunnet stemme digitalt ved valg, men selvom man indførte det i Danmark, vil det ikke gøre den store miljømæssige forskel.
Det forklarer Thomas Fruergaard Astrup, der er professor i affald og ressourcer hos DTU Miljø.
- Elektronikken har også klimabelastninger.
Der skal strøm og servere til.
Der skal investeres i den her infrastruktur for at skaffe grøn strøm, siger han.
Læs også:120 millioner - så meget koster et valg: Men hvad bliver pengene brugt til?
Frygter hacking ved digital afstemningDet er folketingspolitikerne, der beslutter, om valget skal være analogt eller digitalt.
Det står der i GrundlovenGrundloven §31, stk.
1Folketingets medlemmer vælges ved almindelige, direkte og hemmelige valg.
Der er især to årsager til, at papiret har vundet over computeren, forklarer valggeneral fra KMD Steen Østergaard.
- Den ene er, at der har været en frygt for, at en digital løsning kan kompromitteres (hackes, red.
), og den anden er, at man gerne vil holde fast i valgdagen som en fælles oplevelse.
Derudover må ingen vide, hvad den enkelte vælger har stemt.
Det vil være vanskeligt at sikre, hvis valget foregik med eksempelvis NemID, som netop er en form for personlig identifikation.
Stemmehemmeligheden er lovbestemt i Grundloven, så en eventuel ændring af det har lange udsigter.
De mange tons papir, der bruges til kuverter og valgkort, er lavet af miljøcertificeret papir.
FacebookTwitterKopier linkEmner:Valg og folkeafstemninger|KMD|Folketinget|Offentlig forvaltning|Estland




https://www.dr.dk/sporten/fodbold/championsleague/quiz-kan-du-huske-danskerne-der-har-spillet-i-en-champions-league

Champions LeagueQUIZ Kan du huske danskerne, der har spillet i en Champions League-finale?
Christian Eriksen kan i aften blive den 13.
dansker til at spille i en Champions League-finale.
Kan du huske de øvrige?
Fire danskere med trofæet.
Men hvem er de?
Tag quizzen og få svaret.
Af Malte Nørgaard01.
juni 2019 kl.
06.
32Bemærk: artiklen er mere end 30 dage gammelLæs opFacebookTwitterKopier link




https://www.dr.dk/nyheder/politik/folketingsvalg/mads-faar-besoeg-af-partilederne-det-er-nu-de-skal-sparke-den-i

FolketingsvalgMads får besøg af partilederne: ’Det er nu, de skal sparke den i kassen’Mads Steffensen håber at gøre vælgerne klar til at sætte krydset med programmet ’Mads og Partilederne’.
© drAf Kevin Ahrens01.
juni 2019 kl.
06.
30Læs op- Kan jeg tillade mig at sige noget, når jeg ser cyklister med en lang røvsprække på cykelstien?
- Min eksmand og jeg blev skilt, efter jeg havde en affære, der senere viste sig at være en kæmpe fejl.
Efter flere andre forhold indså jeg, at jeg faktisk savner min eksmand, der har en kæreste.
Skal jeg forsøge at få ham tilbage, eller skal jeg glemme alt om ham?
Radioprogrammet ’Mads og Monopolet’ på P4 diskuterer lørdag efter lørdag danskeres meget forskellige dilemmaer.
Den her opgave er stor.
Jeg er ikke nervøs for den, men jeg glæder mig, fordi jeg ved, det bliver spændende.
Mads SteffensenHer har vært Mads Steffensen har besøg af kendte gæster, som forsøger at finde frem til en løsning på dilemmaer.
Lørdag 1.
juni skifter Mads Steffensen dog kendisserne ud med politikere, når han får besøg af partilederne, kort før vi skal stemme til folketingsvalget 5.
juni.
Og det vil lytterne godt kunne mærke, fortæller Mads Steffensen.
- Der er stor forskel på at sidde med Hella Joof og Søren Rasted og med nogle af politikerne.
Vi skal også diskutere andre ting.
Det er ikke dilemmaer, om man skal gå til den ene eller anden fest eller opsøge sin ukendte far.
Vi skal ind og have fat i nogle politiske spørgsmål, dilemmaer og temaer, og der er de på hjemmebane.
’Mads og Partilederne’ bliver sendt på P4 fra klokken ni til 12 fra Koncerthusets studie 3, hvor der vil sidde flere end 100 vælgere blandt publikum.
Og flere af dem skal ikke blot lytte, men også selv stille spørgsmål til politikerne.
- Det er danskere, der er et sted i deres liv, hvor den politik, der bliver ført, betyder noget for deres liv, fortæller Mads Steffensen.
Han lægger ikke skjul på, at han har forberedt sig til fingerspidserne, inden han får besøg af partilederne.
- Det her er ikke business as usual.
Det er det aldrig for mig.
Du skal altid stræbe efter at lave det bedste program, du kan.
Den her opgave er stor.
Jeg er ikke nervøs for den, men jeg glæder mig, fordi jeg ved, det bliver spændende.
Mads Steffensen begyndte med at lave 'Mads og Monopolet' i 2003 på P3.
Siden er programmet flyttet til P4.
(© dr)Politikerne skal hakke tilSelvom det langt fra er første gang, at den garvede vært laver ’Mads og Partilederne’, er det alligevel noget andet i år.
Kort sagt er der flere partier, der kæmper om stemmerne.
- Der er enkelte gengangere, men mange er jo nye, så de skal ind i det her format.
Men de har jo været i partilederdebatter et par gange i den her valgkamp.
Så de ved godt, at når man får ordet, så skal man hakke til, siger Mads Steffensen.
Til at styre slagets gang får han hjælp af DR’s politiske analytiker Jens Ringberg, der har arbejdet med det politiske landskab på Christiansborg i omkring 30 år.
Jens Ringberg har fulgt partilederne tæt under valgkampen.
Jens Ringberg skal fungere som en slags ”bullshit detector”, fortæller Mads Steffensen.
- Jens laver ikke andet end at analysere politik, og vi har haft et godt samarbejde tidligere.
Han kommer oppe fra Nordjylland, ligesom jeg selv gør, så vi er ikke så nemme at imponere.
Vi kan godt høre, når nogle spiller violin og kommer med en sang fra de varme lande.
En anden stemning i radioDa Mads Steffensen bød partiledere velkommen ved det seneste folketingsvalg i 2015, kunne vælgerne også følge med i fjernsynet på DR2.
Denne gang er der dog ikke kamera på, og det er der ifølge Mads Steffensen en helt særlig grund til.
- Det giver meget, at det kun er radio.
Det har jeg oplevet i al den tid, jeg har lavet begge dele.
Når folk er på fjernsynet, er de på en anden måde, end når det kun er radio.
Man tænker over, hvordan man ser ud, når man siger tingene.
På radio har vi bare ordet.
Det tror jeg giver en mere spændstig og livlig debat, siger Mads Steffensen.
Han har dog ingen forventning om, at toppolitikerne ligefrem er afslappede, når de tropper op i Koncerthusets studie 3 få dage før Folketingsvalget.
- De er jo helt oppe på tåspidserne hele tiden, men jeg tror alligevel, at de vil være på en lidt anden måde, siger han.
Mads Steffensen har været vært på et utal af programmer på DR1.
Han laver blandt andet 'Kender du typen?
' sammen med Anne Glad og Flemming Møldrup.
(© dr)Lørdagsstemning ind i valgkampenSelvom lørdagens program helt naturligt vil være meget anderledes fra ’Mads og Monopolet’, håber Mads Steffensen alligevel, at man kan få presset noget af lørdagsstemningen ind i de tre timers radio.
- Der er en tone i ’Mads og Monopolet’, som jeg også gerne vil have ind her, hvor der er substans og bund i det, men vi kan også godt drille dem lidt og spidde dem lidt, og hvad vi ellers finder på af ting, der lige dukker op, siger han.
Men samtidig er han meget opmærksom på, at valgkampen virkelig spidser til.
- Det er nu, de skal sparke den i kassen.
Det er ikke mange chancer, de har tilbage til at få omvendt tvivlere eller få vælgere, de har tabt, tilbage i folden.
Det er vigtige ting, vi snakker om.
Det handler om, hvem der skal regere det her land.
Det er vigtigt.
Derfor håber Mads Steffensen også, at politikerne fokuserer på deres egen politik og vision for Danmark fremfor, hvorfor de andre er langt ude eller har en forkert holdning, fortæller han.
- Jeg håber, at lytterne og publikum i salen bliver oplyste, og de får en fornemmelse af, at de er blevet klogere på, hvor de skal sætte krydset, eller hvor de helt sikkert ikke skal sætte det.
’Mads og Partilederne’ bliver sendt på P4 fra klokken ni til 12.
FacebookTwitterKopier linkEmner:Hella Joof (skuespiller)|Søren Rasted (musiker)|Valg og folkeafstemninger|Folketinget|Jylland




https://www.dr.dk/nyheder/politik/folketingsvalg/partier-er-enige-politiet-skal-bruge-flere-kraefter-paa-faelde

FolketingsvalgPartier er enige: Politiet skal bruge flere kræfter på at fælde selskabssvindlere Otte partier vil have politiet til at prioritere sager om selskabssvindel højere.
Karsten Hønge fra SF, Carolina Magdalene Maier fra Alternativet og Morten Bødskov fra Socialdemokratiret er blandt de politikere, der mener, at politiet skal have bedre muligheder for at bekæmpe økonomisk kriminalitet.
 Morten Fogde Christensen © dr)Af Laura Marie Sørensen og Klaus Buster Jensen01.
juni 2019 kl.
06.
00Bemærk: artiklen er mere end 30 dage gammelLæs opNår virksomheder snyder med moms, skat eller andre afgifter, skal politiet bruge flere kræfter på at komme efter dem og flere partier vil også tilføre flere ressourcer til det.
Det svarer Enhedslisten, SF, Socialdemokratiet, Alternativet, Radikale Venstre, Venstre, Kristendemokraterne og Stram Kurs i en DR-rundspørge til partierne om politiets indsats over for selskabssvindel.
- Det her skal prioriteres langt højere.
Her har vi jo virkelig at gøre med nogen, der i den grad bruger fællesskabet til at berige sig selv.
Derfor er det jo simpelthen dummere, end politiet tillader, at vi bare sidder og ser på, at den udvikling øjensynligt fortsætter, siger SF's retsordfører, Karsten Hønge.
Det svarer partierneFølgende partier svarer ja til, at politiet skal bruge flere ressourcer til at efterforske økonomisk kriminalitet.
AlternativetEnhedslistenKristendemokraterneRadikale VenstreSFSocialdemokratietStram KursVenstreDansk Folkeparti vil ikke afvise, at det bliver nødvendigt.
Nye Borgerlige svarer, at politikere ikke skal detailstyre politiet ned på dette niveau.
Du kan se uddybende svar her.
Det har ikke været muligt at få svar fra Liberal Alliance og Klaus Riskær Pedersen.
Politiet sigter færre for selskabssvindelReaktionerne fra partierne kommer, efter DR har fortalt, at politiet rejser færre sager mod direktører mistænkt for selskabssvindel.
Fra 2016 til 2018 er der sket et fald på 86 procent fra 385 sigtelser til 54 sigtelser.
Faldet er sket, selvom der i aftalen for politiets økonomi for 2016 til 2019 står, at økonomisk kriminalitet skal være en "højt prioriteret indsats".
Politiet siger selv, at det er et spørgsmål om prioritering af ressourcer, men vil ellers ikke uddybe, fordi folketingsvalget står for døren.
Ramt på retfærdighedssansenDet vækker opsigt blandt partierne, at der er sket et fald i antallet af sigtelser.
- Det rammer mig på min retfærdighedssans, at politiet ikke fanger flere, der snyder, siger Lotte Rod, retsordfører hos Radikale Venstre.
- Et så markant fald i antallet af sigtelser er ikke godt.
Vi vil sikre, at der bliver taget fat på det her efter folketingsvalget, siger Morten Bødskov (S), der er formand for Folketingets erhvervsudvalg.
Hos Dansk Folkeparti er erhvervsordfører Hans Kristian Skibby bekymret over udviklingen i antallet af sigtelser.
- Det betyder, at staten mister ganske betragtelige midler, som vi ikke får ind i afgifter på slik og chokoladeafgiften for eksempel, siger han.
Både Dansk Folkeparti og Socialdemokratiet vil have den kommende regering til at redegøre for, hvorfor der er rejst færre sigtelser, når politiet med politiaftalen fra 2016 fik flere midler til at prioritere økonomisk kriminalitet højt.
Færre penge til grænsekontrolStram Kurs, Enhedslisten, SF mener, at politiet skal tilføres ekstra ressourcer for at løfte efterforskningen af økonomisk kriminalitet bedre.
Enhedslistens retsordfører, Søren Søndergaard, peger på, at det er en god investering at give politiet flere midler til at efterforske økonomisk kriminalitet.
- Det er ikke en udgift.
Når man efterforsker den her type af svindel og får folk dømt, er det en indtægt.
Pengene skal tilbage til statskassen, siger han.
Radikale Venstre, Kristendemokraterne og Alternativet peger på, at midlerne til efterforskning af økonomisk kriminalitet kan tages fra de politiressourcer, der i dag bliver brugt til grænsekontrol.
- Der er i den grad brug for en politisk debat om prioritering af politiets ressourcer med respekt for og inddragelse af politiets egne perspektiver, siger Alternativets politiske ordfører, Carolina Magdalene Maier.
Socialdemokraterne vil ikke på forhånd love flere resurser til politiet.
De vil i første omgang have afklaret, hvad forklaringen er på, at politiet ikke sigter så mange direktører for selskabssvindel som tidligere.
FacebookTwitterKopier linkEmner:Alternativet (parti)|Carolina Maier (politiker)|Karsten Hønge (politiker)|Radikale Venstre|Politi




https://www.dr.dk/nyheder/udland/usa-12-draebt-i-masseskyderi

UdlandUSA: 12 dræbt i masseskyderi12 er dræbt og fire såret under et skyderi i byen Virginia Beach i USA.
Den mistænkte gerningsmand er død.
30-årige Megan Banton barrikaderede sig på et kontor for at overleve masseskyderiet i Virginia Beach.
01.
juni 2019 kl.
01.
15 | opdateret 01.
juni 2019 kl.
14.
29Bemærk: artiklen er mere end 30 dage gammelLæs op12 mennesker er blevet dræbt i et masseskyderi i en kommunal administrationsbygning i delstaten Virginia sent fredag aften dansk tid.
Det meddeler det lokale politi i byen Virginia Beach på et pressemøde natten til lørdag ifølge flere amerikanske medier.
Samtidig er fire mennesker såret.
Der meldtes først på natten om 11 dræbte, men en person døde senere på vej til hospitalet.
Skyderiet fandt sted fredag eftermiddag omkring klokken fire lokal tid i en administrationsbygning, der ligger nær rådhuset i Virginia Beach.
Ifølge politiet er den mistænkte gerningsmand død.
Han blev dræbt i en skudveksling med tungt bevæbnede betjente, der ankom kort efter at have modtaget flere nødopkald.
Betjent reddet af skudsikker vestOgså en politibetjent blev ramt af skud, men en skudsikker vest reddede hans liv.
Den mistænkte gerningsmand var en mangeårig ansat i det lokale bystyres afdeling for offentlige anlægsarbejder.
Det fortæller politichef i Virginia Beach James Cervera ifølge nyhedsbureauet AP.
Han fortæller videre, at gerningsmanden åbnede ild mod kommunalt ansatte i bygningen og affyrede skud "vilkårligt" mod de tilstedeværende.
Politiet mener, at den mistænkte gerningsmand handlede på egen hånd.
Byens borgmester, Bobby Dyer, siger i en udtalelse, at det er "den frygteligste dag" i byens historie.
Megan Banton, en kommunalt ansat, der var til stede i bygningen, da skyderiet gik i gang, fortæller til AP, at hun hurtigt barrikaderede døren til sit kontor og ringede til alarmcentralen.
- Vi prøvede at gøre alt, hvad vi kunne for at få alle i sikkerhed.
Vi er alle sammen forfærdede.
20 på arbejde under skyderi- Det føltes ikke virkeligt, det var som et mareridt, siger hun.
På hendes kontor var cirka 20 mennesker på arbejde, da gerningsmanden åbnede ild.
En talsperson for det amerikanske forbundspoliti, FBI, siger, at man samarbejder med de lokale myndigheder på gerningsstedet.
Bygningen, skyderiet fandt sted i, huser en række styrelser og kontorer med ansvar for byudvikling, offentligt byggeri og planlægning.
Det fortæller en repræsentant for bystyret til nyhedsbureauet Reuters.
/ritzau/Artiklen er opdateret med nyt dødstalFacebookTwitterKopier linkEmner:USA|Kriminalitet|Politi|CNN|Lokalpolitik




https://www.dr.dk/nyheder/politik/folketingsvalg/overblik-det-vil-partierne-goere-politiets-kamp-mod-selskabssvindlere

FolketingsvalgOVERBLIK Det vil partierne gøre for politiets kamp mod selskabssvindlereDer er bred politisk enighed om, at politiet skal bruge flere kræfter på at efterforske økonomisk kriminalitet.
 Morten Fogde Christensen © dr)Af Laura Marie Sørensen og Klaus Buster Jensen01.
juni 2019 kl.
06.
00Bemærk: artiklen er mere end 30 dage gammelLæs opPolitiet rejser færre sager mod selskaber, der er blevet anmeldt for at svindle med skat, moms eller afgifter, der ellers skulle være landet i statskassen.
Fra 2016 til 2018 er antallet af sigtelser for selskabssvindel faldet fra 385 til 54.
Det viser tal, DR har fået fra Rigspolitiet.
Faldet er sket, selvom der i aftalen for politiets økonomi for 2016 til 2019 står, at økonomisk kriminalitet skal være en "højt prioriteret indsats".
Politiet begrunder faldet med prioritering af ressourcer.
DR har spurgt samtlige partier, der stiller op til Folketinget, hvad de vil stille op med indsatsen mod selskabssvindel efter folketingsvalget 5.
juni.
Hvad partierne mener, kan du læse herunder.
Partierne står listet i alfabetisk rækkefølge.
AlternativetCarolina Magdelene Maier er politisk ordfører for Alternativet.
Partiet finder det "dybt foruroligende", at politiet sigter færre virksomheder for selskabssvindel.
Alternativets politiske ordfører, Carolina Magdalene Maier, ser gerne, at der bliver øremærket flere penge til politiets efterforskning af økonomisk kriminalitet.
Pengene kan eksempelvis skaffes ved at skære ned på de timer, som politiet bruger på grænsekontrol.
- Der er i den grad brug for en politisk debat om prioritering af politiets ressourcer – med respekt for og inddragelse af politiets egne perspektiver, siger hun.
Dansk FolkepartiHans Kristian Skibby er erhvervsordfører for Dansk Folkeparti, Står det til Dansk Folkeparti skal den kommende justitsminister svare på, hvorfor der er sket et fald i politiets sigtelser for selskabsskabsvindel, når nu der er afsat flere midler til området i økonomiaftalen med politiet.
- Det er jo vores kontrolfunktioner, der ikke virker.
Det betyder også, at staten mister ganske betragtelige midler, som vi ikke får afgifter på slik og chokoladeafgiften ind for eksempel, siger erhvervsordfører for Dansk Folkeparti, Hans Kristian Skibby.
Partiet vil ikke afvise, at politiet efter et valg skal have endnu flere ressorucer til at efterforske økonomisk kriminalitet.
I så fald skal justitsministeren sikre, at pengene bliver brugt på netop det område.
Det Konservative FolkepartiSøren Pape Poulsen er formand for Det Konservative Folkeparti.
Vil efter valget undersøge, hvad der ligger til grund for faldende antal sigtelser indenfor selskabssvindel.
Søren Pape Poulsen gør opmærksompå, at der er blevet uddannet mere politi, imens han har været justitsminister.
- Jeg håber,at resten af Folketinget vil være med til at uddanne mere politi.
Men det må jeg høre dem om, siger han.
Adspugt om han vil tilføje flere resurser til efterforskning af selskabssvindel siger han:- Jeg har lovet mig selv, at jeg ikke vil være det parti, der lover penge til højre og venstre.
Jeg vil kigge på det, når valgkampen er ovre.
EnhedslistenSøren Søndergaard er retsordfører for Enhedslisten.
Enhedslisten kalder det en "kæmpe skandale", at politiet sigter færre virksomheder for selskabssvindel.
Partiet vil gerne give politiet flere penge til at løfte området for økonomisk kriminalitet.
- Det er ikke en udgift.
Når man efterforsker den her type af svindel og får folk dømt, er det en indtægt.
Pengene skal tilbage til statskassen, siger retsordfører for Enhedslisten, Søren Søndergaard.
Han mener dog ikke, at de ekstra penge skal øremærkes.
- Jeg vil ikke gå ind og prioritere politiets ressourcer, men jeg vil have, at politiet lægger en politifaglig vurdering frem om, hvor de mener, at man kan efterforske kriminalitet på den bedste både.
Klaus Riskær PedersenKlaus Riskær Pedersen er formand og stifter af partiet af samme navn.
Det har ikke været muligt at få et interview med partiet om politiets indsats over for selskabssvindlere.
KristendemokraterneIsabella Arendt er fungerende formand for Kristendemokraterne.
Kristendemokraterne mener, at politiet i dag har for få ressourcer til at kontrollere virksomheder, og at politet efter et valg skal have flere penge til kontrol og efterforskning af økonomisk kriminalitet.
Partiet peger på, at der kan flyttes ressourcer fra politiets indsats med grænsekontrol til de afdelinger, der bekæmper økonomisk kriminalitet.
Liberal AllianceAnders Samuelsen er formand for Liberal Alliance.
Foto: Philip Davali/Ritzau Scanpix Det har ikke været muligt at få et interview med partiet om politiets indsats over for selskabssvindlere.
Nye BorgerligeNye Borgerliges formand, Pernille Vermund, sammen med partiets retsordfører, Peter Seier Christensen.
Partiets retsordfører Peter Seier Christensen mener, at det er bekymrende, at der er alvorlig kriminalitet, som politiet ikke har ressourcer til at efterforske.
På spørgsmålet om politiet skal have flere ressourcer til at efterforske selskabssvindel, svarer ordføreren:- Vi mener ikke, at politikerne skal detailstyre politiet arbejde ned på dette niveau.
Radikale VenstreLotte Rod er retsordfører for Radikale Venstre.
Radikale Venstre er fortørnet over, at politiet sigter færre for selskabssvindel.
- Det gør mig vred, fordi det er endnu et eksempel på, at politiet ikke har tid til at sætte ind, fordi regeringen sammen med Socialdemokratiet og Dansk Folkeparti har besluttet, at betjentene skal stå på grænsen og vinke til lovlydige borgere, siger partiets retsordfører, Lotte Rod.
Radikale Venstre mener, at politiet skal bruge flere ressourcer på at efterforske selskabssvindel.
Ressourcerne skal frigives ved, at paskontrollen ved grænsen afskaffes.
SocialdemokratietMorten Bødskov er socialdemokrat, tidligere justitsminister  og formand for Folketingets Erhvervsudvalg.
Socialdemokratiet vil bede den kommende erhvervsminister følge op på, hvorfor politiet sigter færre virksomheder for selskabssvindel, og hvordan man fremover sikrer, at området bliver prioriteret hos politiet.
Bagefter vil partiet se på, om bagmandspolitiet, SØIK, skal have flere penge til at bekæmpe økonomisk kriminalitet.
- Den økonomiske kriminalitet finder nye veje hele tiden som følge af digitaliseringen.
Derfor skal politiet have bedre muligheder for at gå op imod det her og forfølge de kriminelle, siger socialdemokraten Morten Bødskov, der er formand for Folketingets Erhvervsudvalg.
Socialistisk FolkepartiKarsten Hønge er retsordfører for SF.
SFs retsordfører Karsten Hønge synes "helt klart", at efterforskning af selskabssvindel skal prioriteres langt højere.
- Her har vi jo virkelig at gøre med nogen, der i den grad bruger fællesskabet til at berige sig selv.
Derfor er det jo simpelthen dummere, end politiet tillader, at vi bare sidder og ser på, at den udvikling øjensynligt fortsætter, siger han.
SF er klar til at afsætte flere penge til efterforskning af økonomisk kriminalitet.
Det kan blive en løsning at øremærke pengene til området, men først vil partiet gerne se en model fra partiet selv, der sikrer, at ekstra midler ikke kommer til at gå til andre områder hos politiet.
Stram KursRasmus Paludan er stifter og formand for Stram Kurs.
Partiet mener, at der skal være 30.
000 flere politifolk i Danmark.
Nogle af dem skal efterforske selskabssvindel - et område, der ikke er blevet prioriteret højt nok ifølge partistifter Rasmus Paludan.
Står det til Stram Kurs skal en kommende justitsminister en gang hvert halve år give en udtalelse til Foketingets Retsudvalg om, hvad status er, så man sikrer sig, at de afsatte ressourcer til efterforskning af økonomisk kriminalitet også bliver brugt på det område.
VenstrePreben Bang Henriksen er Venstres retsordfører.
Venstres Preben Bang Henriksen kalder udviklingen ”dybt betænkelig”.
- Mig bekendt er kriminaliteten ikke faldet på det her område.
Så det tyder på, at myndighederne ikke kan følge med de kriminelle, siger Preben Bang Henriksen, retsordfører for Venstre.
Han er åben for, at der skal afsættes flere midler til politiets indsats mod økonomisk kriminalitet.
- Vi skal sikre, at politiet er på omgangshøjde med de kriminelle.
Både at de har ressourcerne til at følge med og har rette viden.
Det koster en skilling, men det kan så betales af dem, der bliver dømt, siger Preben Bang Henriksen.
- Der skal flere betjente til, mere optag på politiskolen.
Det skal både gå til den borgernære kirminalitet og så den økonomiske kriminalitet, mener han.
FacebookTwitterKopier linkEmner:Alternativet (parti)|Karsten Hønge (politiker)|Klaus Riskær Pedersen (erhvervsleder)|Kriminalitet|Politi




https://www.dr.dk/sporten/fodbold/bizar-afslutning-pa-afrikansk-champions-league-finale

FodboldBizar afslutning på afrikansk Champions League-finaleTunesisk hold forsvarede Champions League-titlen i en blot 60 minutter lang finale, hvor VAR ikke fungerede.
01.
juni 2019 kl.
07.
25Bemærk: artiklen er mere end 30 dage gammelLæs opDen tunesiske fodboldklub Esperance Sportive De Tunis vandt fredag aften den afrikanske Champions League, efter at Wydad Casablanca efter en times spil nægtede at spille videre som følge af problemer med videodommersystemet VAR (Video Assistant Referee).
Tuneserne var foran 1-0 i anden halvleg, da spillet blev sat på pause.
Og efter 90 minutters forsinkelse gav dommeren sejren til hjemmeholdet.
Tunesiske medier rapporterer, at arrangørerne allerede inden kampen var klar over, at VAR ikke fungerede.
Det var spillerne til gengæld ikke.
Det er første gang i den afrikanske klubturnerings 55 år lange historie, at en finale ikke er spillet færdig.
Wydad mente, at holdet havde udlignet i det 59.
minut, da Walid El Karti scorede på et hovedstød, men dommer Bakary Gassama dømte ham offside.
Politiet måtte blande sigDet marokkanske hold insisterede på, at dommeren brugte VAR til at gense situationen.
Tilsyneladende uvidende om at systemet ikke var tilgængeligt.
Wydad-spillere fra bænken og træner Faouzi Benzarti sluttede sig til protesterne på banen.
Samtidig måtte politiet træde til, da en tilskuer iført Esperance-farverne, rød og guld, løb ind på banen, ligesom at plastikflasker blev kastet mod Wydad-spillerne fra tilskuerpladserne.
På et tidspunkt stod præsidenten for det afrikanske fodboldforbund, Confédération Africaine de Football (CAF), Ahmad Ahmad, og cheferne fra både Esperance og Wydad ude på sidelinjen og forsøgte at få spillet sat i gang igen.
Men uden held.
Efter en lang forsinkelse gik spillerne og trænerne fra Wydad omsider ned i omklædningsrummet, og dommeren gav sejren til Esperance.
CAF Champions League er en international turnering, der afvikles under det afrikanske fodboldforbund.
/ritzau/AFPFacebookTwitterKopier link




https://www.dr.dk/sporten/fodbold/championsleague/liverpool-fans-gaar-aldrig-alene-tusindvis-af-danskere-elsker-den

Champions LeagueLiverpool-fans går aldrig alene: Tusindvis af danskere elsker den engelske fodboldklubLiverpool er en af verdens mest populære fodboldklubber, og det gælder også i Danmark, på trods af at klubben ikke har vundet et mesterskab i snart 30 år.
Af Rasmus Dalgaard01.
juni 2019 kl.
13.
11Bemærk: artiklen er mere end 30 dage gammelLæs opDet står ikke helt klart, om det er Liverpool FC eller Manchester United, der er den udenlandske fodboldklub med flest fans i Danmark.
Men det ligger derimod fast, at begge klubber giver de fleste danske fodboldklubber baghjul, når det kommer til tilhængerskare, og når Liverpool lørdag møder Tottenham i Champions League-finalen, så forventes det, at der tropper cirka 4000 Liverpool fans op på Gladsaxe Stadion for at se kampen på storskærm.
Men hvorfor har så mange danskere kastet deres kærlighed på klubben fra den vestengelske havneby, som ikke har vundet et mesterskab i små 30 år, og som i flere årtier har bragt sine fans langt flere nedture end triumfer?
DR Sporten har talt med fire forskellige Liverpool-fans i forskellige aldersgrupper, der fortæller, hvordan Liverpool blev til "vi", og hvorfor man kaster sin fodboldkærlighed hele vejen over Nordsøen, når man i stedet kunne stå på det lokale Superliga-stadion og synge med.
Mor kommer i tvivl, når Nikolaj ser Liverpool spille: ’Du er ikke min dreng’Nikolaj Søgaard (højre) og hans ven Peter (venstre) på Anfield efter sejr over ArsenalNikolaj SøgaardAlder: 19 årLiverpool-fan siden: 2010Yndlingsspiller: Luis SuárezMange unge mennesker står tidligt i livet over for et afgørende valg, som vil få stor indflydelse på deres fremtid: Hvilket fodboldhold skal man være fan af?
Nogle læner sig op af familiemedlemmer, mens andre kigger mod det lokale hold.
For 19-årige Nikolaj Søgaard blev det et computerspil, der gjorde udslaget.
- Jeg ville gerne komme med en fancy forklaring, men hvis jeg skal være ærlig, så var det bare noget med, at jeg spillede Fifa, og så var det dét hold, jeg faldt for, siger herningenseren.
Liverpool-euforien tog for alvor fart, da han begyndte på efterskole og mødte en fyr, der også var Liverpool-fan.
- Det blev en fælles passion, hvor vi til alle kampene låste os inde i et klasselokale, tog Liverpool-tøjet på og sang slagsange.
Folk kom ofte forbi for at spørge, hvad der foregik, for det blev lidt højlydt.
Når man bor på den jyske hede, så er det ikke Liverpool, der ligger først for, når der skal sværges fodboldtroskab.
FC Midtjylland er de lokale helte, som spiller med i toppen af Superligaen, og Nikolaj Søgaard gav da også ulvene en chance, men i det lange løb fungerede det ikke helt for ham.
- Jeg har været Midtjylland-fan, men nu er det Liverpool, der tager al min opmærksomhed.
Jeg burde da nok holde med et dansk hold, og det er da også mærkeligt, at jeg holder med et hold, som jeg ikke har nogen lokal forbindelse til, men der er bare mere på spil, når Liverpool spiller.
Det gode punktumNikolaj Søgaard blev fan af Liverpool i 2010, og siden da har ”hans” hold vundet en enkelt liga cup-finale.
Så det er ”ikke på grund af triumferne, jeg er fan”, griner han.
Men når Liverpool spiller, så lader han altid følelserne få frit løb, og han smider alle hæmninger - til sin mors store undren.
- For ikke så lang tid siden gik jeg helt amok, da Liverpool scorede, og så kiggede min mor på mig og sagde: ”Nikolaj, når du ser Liverpool, så tror jeg ikke på, at du er min dreng”.
Det er jo følelser – der er ikke så meget fornuft i det, siger han.
Når finalen fløjtes i gang lørdag aften, så er det igen følelserne, der tager over, og han håber inderligt, at Liverpool går hele vejen og kroner en fantastisk sæson med et Champions League-trofæ.
- Man vil gerne sætte det gode punktum.
Rejsen er jo oplevelsen, men det er bare sjovere at slutte godt af med også at vinde trofæet, siger den 19-årige Liverpool-fan.
Fem fuldtræffere fra Fowler gjorde Andreas rød i hjertetAndreas Brøns Riise på udebanetur til Selhurst Park, der er Crystal Palaces hjemmebane.
Andreas Brøns RiiseAlder: 37 årProfession: JournalistLiverpool-fan siden: 1993Yndlingsspiller: Steven Gerrard”Doooooong”.
Selvom selve lyden nok vækker flere minder, end ordet gør på skrift, så ledes de fleste fodboldfans’ tanker nok alligevel hen på Tipslørdag, som blev sendt på DR fra 1969 til 1998.
Tipslørdag bød på en ugentlig engelsk fodboldkamp, og lyden kom, når der blev scoret i en af de kampe, der ikke blev sendt, og i 1993 lokkede programmet også Andreas Brøns Riise til skærmen.
Det blev starten på et langt kærlighedsforhold til Liverpool.
- Jeg tændte for en ligacupkamp, hvor Liverpool smed en lokal knægt på banen, der så scorede fem mål i den kamp.
Så tror jeg stille og roligt, at jeg begyndte at holde et mere vågent øje med Liverpool end de andre hold.
Den lokale knægt hed Robbie Fowler og efter en svær tid i klubben med Hillsborough-tragedien i 1989, manglende resultater og et mere moderne fodboldtog ved navn Manchester United fra nabobyen, der overhalede Liverpool indenom på flere parametre, gav den 18-årige angriber håb i havnebyen.
Men selvom Robbie Fowler scorede masser af mål i de kommende år, så kom der ingen trofæer i skabet.
Robbie Fowler nåede at spille 344 kampe og score 163 mål for Liverpool.
- Det var forfærdelig timing.
Liverpool vinder det sidste mesterskab i 1990, og jeg hopper på i 92-93, så det har været op ad bakke.
Men jeg kan ikke huske, det har været sjovere at være Liverpool-fan, end det er lige nu, siger Andreas Brøns Riise.
Og det kan man godt forstå.
Lørdag spiller klubben Champions League-finale, og den var snublende tæt på at blive engelsk mester i den forgangne sæson, hvor Liverpool kun tabte en enkelt kamp, fik 97 point og kun blev overgået af et imponerende Manchester City-mandskab, der præsterede 98 point.
Men bliver det ikke til sejr lørdag, så er han stadig fortrøstningsfuld.
For Liverpool har langt om længe fundet balancen mellem, hvor meget sjælen kan holde til, at man hopper på det moderne fodboldtog, og hvor meget selvforståelsen kan holde til, at man ikke vinder trofæer, tror han.
- Noget af det sværeste i fodbold er at genopfinde sig selv i tide.
Og det formåede Liverpool i mange år på ingen måde.
Det har virkelig været en ørkenvandring i 00’erne og 10’erne bortset fra 2005.
- Men jeg tror, at Liverpool nu endelig har fundet balancen i forhold til, at der er nogle ting, der kræves, hvis man vil vinde i moderne fodbold, samtidig med at man holder fast i nogle grundlæggende værdier som for eksempel at blive på Anfield (Liverpools hjemmebane, red.
), siger han.
Sidst Liverpool vandt et stort trofæ var i 2005, hvor Champions League-titlen kom i hus.
Men hvis holdet vinder det samme trofæ lørdag, så er det endnu større som Liverpool-fan, mener Andreas Brøns Riise.
- Vi har været gennem mange magre år.
2005 var helt sikkert stort, men det var også heldigt, for holdet var jo i princippet aldrig godt nok til at gå hele vejen, siger han.
- Men nu står vi her – anden Champions League-finale i streg.
Vinder Liverpool det her trofæ, så betyder det faktisk, at man er tilbage, hvor Liverpool-fans mener, det er naturligt, at klubben skal være.
Claus blev til Steven Gerrard en beruset aften på altanenClaus Christensen (venstre) sammen med Alan Kennedy, som har scoret i Europa Cup-finalen for mesterhold i både 1981 og 1984.
Claus ChristensenAlder: 50 årProfession: Senior account executiveLiverpool-fan siden: 1977Yndlingsspiller: Steven GerrardEn maj-aften i 1977 sad 8-årige Claus Christensen foran skærmen og så fodbold.
Han så Allan Simonsen score et fantastisk mål for Borussia Mönchengladbach i Europa Cup-finalen for klubhold.
Men selvom danskeren spillede en fantastisk kamp og senere blev kåret til årets spiller i Europa, så var det ikke den lille dansker, som Claus Christensen bed mest mærke i.
- Jeg så Liverpool vinde den finale 3-1, og så var jeg solgt.
Som 8-årig begynder man jo også at se Tipslørdag, og Liverpool var jo bare så gode dengang, så det var jo taknemmeligt at begynde at holde med dem, for de spillede bare fantastisk.
Så har jeg holdt ved lige siden, og jeg synes faktisk, det bliver værre og værre, jo ældre jeg bliver, siger Claus Christensen.
Hans entusiasme omkring sit hold er da også større, end den er hos de fleste fodboldfans.
Aarhusianeren har været på Liverpools hjemmebane, Anfield, for at se sit hold spille 31 gange, han har 76 Liverpool-trøjer og et Liverpool-værelse i sit hjem.
Steven Gerrard fik tilnavnet "Captain Fantastic" i din flotte Liverpool-karriere, hvor han nåede at spille 710 kampe for klubben.
- Jeg føler jo, at byen er mit andet hjem, og jeg kender en masse mennesker derovre.
Min kæreste synes, jeg er en idiot, når jeg sommetider siger, jeg føler mig som en ”Liverpoolian”, griner han.
Claus Christensens kærlighed til Liverpool får kæresten ofte at mærke, og sommetider sker det, når hun venter det mindst.
Det kom til udtryk en aften, hvor Claus Christensen havde druknet sine sorger efter et nederlag, og sad og nød en sidste øl på altanen efter en bytur.
- Så syntes min kæreste, at hun kunne høre mig tale, så hun kom ud til mig.
Så sad jeg og hulkede og troede, jeg var Steven Gerrard, der undskyldte og skulle fortælle nogle journalister, hvorfor vi havde tabt.
Det er jo helt sort, griner han.
Premier League-titlen er vigtigstHvorfor det lige blev Liverpool og ikke en dansk klub for Claus Christensen, det er der mange grunde til, men en af de største er, at det var det, der var i tv.
- Det eneste, der blev sendt dengang, var engelsk fodbold.
Jeg syntes også, at Bundesligaen var fantastisk, men det så man bare ikke rigtigt.
Så er det svært rigtigt at blive fan.
På trods af kampens størrelse lørdag så er der dog noget, han til hver en tid vil bytte CL-trofæet med.
- For hele fodboldverdenen er det største at vinde Champions League.
Men for mig og mange andre Liverpool-fans er der ingen tvivl om, at det engelske mesterskab står øverst på ønskelisten.
Det betyder alt.
Birgitte har været fan af Liverpool i 50 årBirgitte Tordrup er klar til kamp i sit Liverpool-tøj.
Birgitte TordrupAlder: 59 årProfession: PensionistLiverpool-fan siden: 1969Yndlingsspiller: Ian Rush og Kenny DalglishI 1969 købte Birgitte Tordrups forældre et farvefjernsyn, og det var for hende begyndelsen på en 50 år lang kærlighedsaffære med fodboldklubben Liverpool.
Det betød nemlig, at den 10-årige pige fik det gamle sort/hvid-fjernsyn op på sit værelse, og her åbnede fodboldverdenen sig for hende.
Eller "åbnede" er måske så meget sagt, for den lille kasse havde kun en enkelt kamp om ugen at tilbyde, men hver lørdag sad den sportsglade pige klæbet til skærmen for at se Tipslørdag.
Billedet var uskarpt, og det var svært at se forskel på holdene, men alligevel faldt hun for Liverpool.
- Der var en fodboldkamp om ugen, som man ikke vidste, hvad blev for en.
Så det var jo ikke Liverpool hver uge, men en gang imellem, og det faldt jeg så for.
Den måde de spillede på, og alt det omkring klubben.
De var bare gode.
Op gennem 70’erne blev Liverpool bedre og bedre, og en af de største oplevelser med Liverpool fik Birgitte Tordrup i 1977.
- Det var der, hvor de vandt Europa Cuppen for mesterhold 3-1 over Borussia Mönchengladbach.
Det var helt vildt.
Og så kørte det bare op gennem 80’erne, indtil de fik det sidste mesterskab i 1990.
Siden da har der ikke været mange succeser, men i denne sæson har 59-årige Birgitte Tordrup igen haft noget at glæde sig over med en andenplads i Premier League og en Champions League.
- Selvom vi ikke vandt ligaen, så har det været overvældende.
Når man er så gammel en fan, som jeg er, så er det fantastisk, at se, hvordan Jürgen Klopp har bygget holdet op på så kort tid.
Jeg er meget begejstret, og jeg tror på, at holdet har stor en fremtid.
- Jeg kan godt lide, at man bruger egne talenter.
Arnold kommer fra egne rækker, og Robertson købte man for otte millioner pund, og nu har han den vildeste sæson.
Han er en af verdens bedste backs jo!
Ja, vi gav meget for Van Dijk, men det var bare nødvendigt.
Men det er forkert med alle de penge i fodbold.
Der er jeg nok gammeldags, siger hun.
De unges dårlige toneMen det er ikke på mange punkter, at Birgitte Tordrup er ”gammeldags”.
Hun følger ivrigt med på de sociale medier, hvor hun er med i diverse Liverpool-grupper, men hun synes dog, at de unge mennesker har meget at lære om at være fan.
- De unge knægte har nogle udfald på de sociale medier, hvor man godt kan se, at de ikke har været fan så lang tid, som nogen af os andre har.
De bliver klogere, når de har fulgt klubben i 50 år.
For mig er det i medgang og modgang, og det er uanset, hvordan det går.
Jeg kan også synes, det hele er noget møg, men jeg holder med dem uanset hvad.
Hun har ikke en yndlingsspiller fra det nuværende hold, da hun synes, at selve holdet er stjernen, men på trods af at hun synes, de nuværende spillere er gode, så er der et par enkelte Liverpool-koryfæer, hun savner.
- Kenny Dalglish og Ian Rush.
De var fantastiske.
En spiller som Ian Rush har jeg ofte savnet.
Salah, Firmino og Mane er derhenad, men ikke helt.
Men fodbolden har også forandret sig.
Ian Rush stod altid inde i boksen, og det vidste de andre, og kom den ind til ham, så var der mål.
Men det kan man ikke i dag.
Spillet er helt anderledes.
Tempoet er også meget højere.
Kenny Dalglish (højre) og Ian Rush under en velgørenhedskamp i 2014.
To spillere, som Birgitte Tordrup savner.
Birgitte Tordrup regner med at se kampen hjemme i Helsinge, hvor hun ser alle Liverpools kampe.
Hun har aldrig været på Anfield, men hun har planer om at tage turen til Liverpool sammen med sin datter, når den nye sæson går i gang.
- Nu er sæsonen ovre, og der er ikke kampe i weekenden længere, og det kan jeg godt mærke.
Nu går jeg bare og glæder mig til, at det bliver august, så sæsonen går i gang, og vi skal til at se fodbold igen.
FacebookTwitterKopier linkEmner:England|Fodbold|Jürgen Klopp (fodboldtræner)|Liverpool FC|Manchester United FC




