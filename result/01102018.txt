https://www.dr.dk/nyheder/indland/energiministeren-efter-kabelrapport-jeg-forstaar-godt-borgerne-er-utilfredse

IndlandEnergiministeren efter kabelrapport: Jeg forstår godt, borgerne er utilfredseEnerginets redegørelse skal nu efterprøves af internationale eksperter, lyder det fra ministeren.
Energiminister Lars Christian Lilleholt vil nu have udenlandske eksperter til at undersøge Energinets rapport, i håbet om at finde flere meter kabel, der kan graves ned.
Af sandra Meinecke01.
okt.
2018 kl.
22.
55Bemærk: artiklen er mere end 30 dage gammelLæs opProtester fra borgmestre og borgere i Vest- og Sønderjylland mod den planlagte højspændingsledning har fået energi-, forsynings- og klimaministeren, Lars Christian Lilleholt (V), til at undersøge, om der kan graves yderligere kabel ned.
Ministeren har derfor bebudet en ekstern vurdering af den første rapport.
- Jeg ønsker at få det her trykprøvet af udenlandske eksperter.
Det vil sige, at jeg får udenlandske eksperter til at kigge på Energinets undersøgelse og resultat, siger Lars Christian Lilleholt.
Læs også:Kun 26 kilometer højspændingsledning kan graves ned: Skuffelse hos vestjyske borgmestreRapporten, som udkom mandag, fra det statslige infrastrukturselskab Energinet konkluderede, at det kun er muligt at grave 26 af de i alt 170 kilometer kabler ned.
Det var en skuffende konklusion, hvis man spørger borgere og borgmestre i området.
- Det kan jeg godt forstå, understreger ministeren og tilføjer:- Hvis jeg var borger i området, ville jeg også gøre alt, hvad jeg overhovedet kunne – og det er også derfor, at jeg som minister arbejder for at få mest muligt af det her kabel gravet ned i jorden, siger han.
Forventer nye resultater til novemberLars Christian Lilleholt forventer, at der vil komme et nyt resultat fra de udenlandske eksperter i løbet af november måned.
Han håber, at det vil være muligt at grave mere end de 26 kilometer ned, men understreger:- Kablet, forsyningen og forsyningssikkerheden skal være tilstede, og vi skal jo have el rundt i Danmark.
Men for mig er det vigtigt at få så meget gravet ned som muligt, siger han.
Læs også:Ny rapport om højspændingslinje frustrerer borgere: ’Jeg er rystet'Ministeren afviser kritikken fra lokale borgmestre, der mener, at det havde set anderledes ud og at der havde være mere lydighed, hvis kablerne skulle være et andet sted i landet.
- Det handler om, hvad der er teknisk muligt.
Og det er i dag ikke muligt at grave et kabel på 170 kilometer ned.
Også kritikken om, at en stor del af strømmen i kablerne skal ledes ud af landet, afviser ministeren.
- Det her kabel skal først og fremmest bruges til at sikre forsyningssikkerheden og sikre, at vi fortsat kan bygge ud med grøn og vedvarende energi - og uden det her kabel, kan det ikke lade sig gøre, siger Lars Christian LilleholtFacebookTwitterKopier link




https://www.dr.dk/nyheder/penge/erhvervskorrespondent-om-chef-exit-danske-bank-tvunget-til-handle-paa-akut

Hvidvask i Danske BankSe temaPengeErhvervskorrespondent om chef-exit: Danske Bank tvunget til at handle på akut tillidskrise Det er naturligt, at topchef og chefjurist nu er fortid i banken, vurderer Jakob Ussing.
Dagen har budt på store personalenyheder fra Danske Bank.
Administrerende direktør Thomas Borgen skal væk med det samme, selvom hans afløser ikke er fundet.
Chefjurist Flemming Pristed har selv sagt op.
Af Oliver Batchelor01.
okt.
2018 kl.
22.
30Bemærk: artiklen er mere end 30 dage gammelLæs opUgen er startet med to store personalenyheder fra Danske Banks chefkontorer på Holmens Kanal i København.
Administrerende direktør Thomas Borgen er fritstillet og erstattes allerede nu af direktøren for bankens danske forretninger, Jesper Nielsen, indtil en permanent afløser er fundet.
Læs også:Danske Bank udnævner midlertidig topchefSenere sivede en anden nyhed fra Danske Bank.
Nemlig at chefjurist Flemming Pristed har opsagt sin stilling uden at have et andet job på hånden.
Erhvervskorrespondent i DR Nyheder Jakob Ussing har fulgt Danske Banks hvidvasksag tæt og kommer her med sine bud på, hvad der i øjeblikket foregår bag bankens mure.
Hvad kan vi konkludere ud fra dagens første melding fra Holmens Kanal - altså at Thomas Borgen er fritstillet og erstattes midlertidigt indtil, banken har fundet en ny topchef?
Læs også:Endnu en topleder forlader Danske Bank: Chefjurist stopper- Først og fremmest, at bestyrelsen efter kritik fra en række større aktionærer er kommet frem til, at det er nødvendigt at trække en streg i sandet med det samme og sige farvel til Thomas Borgen øjeblikkeligt.
Thomas Borgen hænger uløseligt sammen med skandalen om mulig hvidvask for enorme milliardbeløb i bankens estiske filial, og Danske Bank står i en akut tillidskrise, hvor der er behov for et frisk ansigt i toppen af banken.
Borgen og Pristed arbejdede tæt sammenChefjurist Flemming Pristed har opsagt sin stilling.
Hvorfor vælger han at gå nu?
- Hvad angår Flemming Pristed, så har han været en af Thomas Borgens nærmeste medarbejdere.
Ikke mindst i håndteringen af skandalen, hvor det længe var Pristed, der udtalte sig på vegne af banken.
Og i det lys må det siges at være naturligt, at han også forlader Danske Bank.
Hvilke roller har Thomas Borgen og Flemming Pristed spillet i forbindelse med hvidvasksagen?
Læs også:Aktionærer straffer Danske Bank efter hvidvask-undersøgelse og topchefs exit- Thomas Borgen var selv chef for Danske Banks udenlandske aktiviteter – herunder filialen i Estland i årene 2009-2012.
Og siden 2013 har han været bankens øverste chef, der dermed også har haft det overordnede ansvar.
Det fremgår også af såvel Finanstilsynets første undersøgelse af sagen samt bankens egen advokatundersøgelse, at Thomas Borgen ikke reagerede, som han burde have gjort, på en række advarsler om problemerne i Estland.
Flemming Pristed har som bankens chefjurist også haft sagen tæt inde på kroppen.
Hvor tæt har de to arbejdet sammen?
- Tæt.
Sagen handler i høj grad om, at banken ikke har haft styr på sin hvidvaskkontrol.
Og siden ledelsen i København blev advaret om problemerne i slutningen af 2013, har det været en sag, der ikke mindst har været på topchefen og chefjuristens bord.
Hvidvasksagen har kostet hoveder i toppenHvem har ellers forladt banken i kølvandet på sagen?
- Listen er efterhånden lang, hvilket vidner om skandalens omfang.
Også Lars Mørch, der overtog ansvaret for bankens udenlandske aktiviteter, herunder i Estland, efter Thomas Borgen i 2012 måtte sige farvel.
Over sommeren var det også farvel til Anders Meinert Jørgensen, der var chef for det, der kaldes ”compliance” – det vil sige, at banken overholder lovgivningen, herunder på hvidvaskområdet.
Læs også:Nationalbankdirektør tilfreds med Thomas Borgens exit- Dertil kommer, at en hel række ledende personer i den estiske filial har forladt banken siden 2015.
Ligesom bankens tidligere økonomidirektør, Henrik Ramlau-Hansen, måtte stoppe som formand for Finanstilsynet i maj, da tilsynet offentliggjorde sin meget kritiske første rapport om sagen.
En rapport, der pegede direkte på, at Borgen, Mørch og Ramlau-Hansen alle overhørte klare advarsler om problemerne.
- Det kan tilføjes, at også bestyrelsesformand Ole Andersen har bebudet sin afgang, når der er fundet en langsigtet løsning på, hvem der skal stå i spidsen for banken.
Flere udskiftninger og bøder i sigteEr udrensningen i toppen af banken nu slut?
- De fleste med forbindelse til hvidvask-skandalen har efterhånden forladt banken, men det er bestemt ikke sikkert, at der ikke kommer flere, som må forlade banken på grund af skandalen.
Hvilke konsekvenser kan sagen få for de enkeltpersoner, der har spillet en rolle, mens den formodede hvidvask stod på?
Læs også:Samråd om hvidvask: Oppositionen vil presse Jarlov på Finanstilsynets ressourcer- Det efterforsker myndighederne i flere lande, så det ved vi først, når de efterforskninger er afsluttede – og det kan tage op til flere år endnu.
Hvilke konsekvenser kan sagen ellers få for banken?
- Sagen har allerede haft enorme konsekvenser for tilliden til Danske Bank og bankens aktionærer, der har set bankens aktiekurs blive barberet med en tredjedel i år.
Det sidste skyldes ikke mindst frygten for milliardbøder, der også er en fortsat risiko for banken.
Så det er på alle måder så alvorlig en sag, som man næsten overhovedet kan forestille sig.
FacebookTwitterKopier linkEmner:Danske Bank|Henrik Ramlau-Hansen (erhvervsleder)|Thomas F.
Borgen (erhvervsleder)|Pengeinstitutter|København




https://www.dr.dk/nyheder/penge/fakta-sadan-er-du-stillet-nar-flyselskabet-gar-konkurs

PengeFAKTA: Sådan er du stillet når flyselskabet går konkursPrimera Air, der hvert år flyver med tusindvis af danskere, går konkurs.
Se dine rettigheder her.
Flyselskabet Primera Air indstiller fra tirsdag al sin trafik, idet selskabet går konkurs.
01.
okt.
2018 kl.
22.
26Bemærk: artiklen er mere end 30 dage gammelLæs opFra tirsdag er det slut med at flyve med flyselskabet Primera Air, der går konkurs.
Flyselskabet aflyser fra tirsdag alle flyafgange - heriblandt flere fra Danmark.
Eksempelvis skulle selskabet tirsdag morgen have fløjet fra København til græske Rhodos og spanske Almeria.
Hvis du er en af de uheldige, der har en flybillet med selskabet, afhænger erstatningen blandt andet af, om konkursen sker, mens du er på rejse.
Her kan du læse mere om, hvordan du er stillet.
Læs også:Stort flyselskab vil erklære sig konkursHvis konkursen sker, mens du er afsted:* Har du købt din flybillet direkte hos flyselskabet, er du dækket, hvis flyselskabet går konkurs under din rejse.
Det eneste krav er, at billetterne er til flyvninger mellem en dansk og en udenlandsk lufthavn.
Rejsegarantifonden dækker udgifterne til en ny billet på nær en selvrisiko på 1000 kroner.
* Har du købt en pakkerejse dækker Rejsegarantifonden ved konkurs.
En pakkerejse skal bestå af mindst to af følgende: Transport, indkvartering eller eksempelvis billeje eller en koncertbillet.
Selskabet skal være registreret hos Rejsegarantifonden.
* Hvis billetten er købt som del af en sammensat rejse, dækker Rejsegarantifonden i nogle tilfælde.
Sammensatte rejser består af mindst to forskellige ydelser, som er købt i forlængelse af hinanden, men betalt hver for sig.
Det kan eksempelvis være, at flybilletten er købt hos et selskab, som formidler dig videre til en hoteludbyder.
Rejsegarantifonden dækker i dette tilfælde kun for den ydelse, som rejseudbyderen er ansvarlig for og har modtaget betaling for.
Læs også:Danske chartergæster kan ånde lettet op efter konkurs: Charterselskaber lover løsninger til de flesteHvis konkursen sker, inden du rejser:* Hvis du har købt flybilletten direkte hos selskabet, skal du altid betale en selvrisiko på 1000 kroner, og Rejsegarantifondens formue er afgørende for, hvor meget du kan få i erstatning.
Flybilletten skal være til flyvning mellem en dansk og en udenlandsk lufthavn.
* Har du købt en pakkerejse, er du dækket af Rejsegarantifonden.
Hvis ikke du kan få en tilsvarende rejse, erstatter Rejsegarantifonden beløbet for rejsen.
* Hvis du har en sammensat rejse, kan du kun få dækket det løb, som du har betalt for den første ydelse i din rejse.
Betalingskort:* Hvis billetten er betalt med eksempelvis mastercard eller maestro, kan banken søge erstatning på dine vegne, hvis flyselskabet går konkurs.
* Banken kan ikke hjælpe, hvis du har betalt med et almindeligt dankort.
Men hvis du har betalt med visa-delen af dit visadankort, kan du forsøge at få banken til at søge erstatning.
Forsikring:* En sidste mulighed er at tjekke din rejseforsikring.
Det kan være, at den dækker, når flyselskaber går konkurs.
Kilder: Forbrugerrådet Tænk.
/ritzau/FacebookTwitterKopier linkEmner:Rejsegarantifonden|Flyselskaber|Konkurser|Primera Air|København




https://www.dr.dk/nyheder/regionale/oestjylland/antoniett-har-muskelsvind-og-glaeder-sig-over-nyt-handicapudspil

ØstjyllandAntoniett har muskelsvind og glæder sig over nyt handicapudspilRegeringen afsætter 120 millioner kroner til at få 13.
000 personer med større handicap i job inden 202529-årige Antoniett Vebel Pharao er glad for regeringens nye udspil om at flere mennesker med handicap skal i job.
Af Emma Lichscheidt01.
okt.
2018 kl.
22.
15Bemærk: artiklen er mere end 30 dage gammelLæs opDet vækker glæde hos 29-årige Antoniett Vebel Pharao, at regeringen i dag har præsenteret et nyt handicapudspil, der skal gøre det nemmere for folk med handicap at komme ind på arbejdsmarkedet.
Det er blandt andet mindre bureaukrati, smidigere overgange fra uddannelse til job, bedre uddannelsesmuligheder samt mere viden om handicap og færre fordomme, der skal hjælpe til med at få 13.
000 personer med et større handicap i job frem til 2025.
Antoniett Vebel Pharao er en af dem, der har et større handicap, og som håber på, at de nye initiativer kan hjælpe hende og andre i hendes situation ind på arbejdsmarkedet.
Hun fik konstateret muskelsvind som 11-årig og sidder i dag i kørestol og har en hjælper på 24 timer i døgnet.
Til januar bliver hun færdig med sin uddannelse i pædagogisk sociologi på Aarhus Universitet, hvor hun lige nu er i gang med sit speciale.
For at studiet kan lade sig gøre, har hun brug for en handicapbil til at blive transporteret, en lift til at komme på toilettet, sin kørestol og sin hjælper.
- Jeg har brug for hjælp til alting, for det eneste funktionsniveau, jeg har, er at kunne bruge mine hænder, men jeg kan ikke løfte mine arme.
Så jeg har brug for hjælp, hvis jeg skal have ting op af en taske og til at få stillet min computer frem.
Jeg har brug for at kunne komme på toilettet, og jeg kan ikke rejse mig, så jeg har brug for en lift, fortæller hun.
Positivt med mange samarbejderSamme udfordringer vil hun møde, når hun skal ind på arbejdsmarkedet, og hun hilser derfor regeringens initiativer velkommen.
- Helt overordnet er jeg meget positiv over, at de har indgået mange samarbejder, blandt andet med Danske Handicaporganisationer og har forhørt sig, virker det i hvert fald til, siger hun.
Blandt foreslår regeringen, at det skal være lettere for borgere med hjælpemidler at skifte fra uddannelse eller ledighed til job eller skifte mellem job.
Mine begrænsninger i forhold til at varetage et job er der jo ikke, hvis samfundet hjælper mig af med dem.
Antoniett Vebel PharaoI dag følger hjælpemidlerne ikke automatisk med personen med handicappet, men fremover ønsker regeringen, at man skal have ret til at beholde sine hjælpemidler i op til tre måneder efter endt uddannelse, og samtidig skal kommunerne så inden for en måned træffe afgørelse i vedkommendes ansøgning om de nødvendige hjælpemidler i skiftet til arbejdsmarkedet eller til et nyt job.
Blandt andet vil Antoniett Vebel Pharao have brug for en lift på toilettet, og så har hun brug for at kunne komme rundt med sin kørestol.
- Mine begrænsninger i forhold til at varetage et job er der jo ikke, hvis samfundet hjælper mig af med dem, siger hun.
Der lægges derfor også op til i regeringens udspil, at der udvikles et kompetencekort, som den handicappede kan tage med sig i jobsøgningen.
Kortet forklarer en mulig arbejdsgiver, hvad vedkommende kan samt hvilke støttemuligheder, der findes.
Der afsættes 120 millioner kroner til initiativerne i udspillet, som indgår i regeringens oplæg til satspuljeforhandlinger for 2019.
FacebookTwitterKopier linkEmner:Handicaps|Uddannelse|Arbejdsmarked|Danske Handicaporganisationer|Aarhus Universitet




https://www.dr.dk/nyheder/penge/danske-chartergaester-kan-aande-lettet-op-efter-konkurs-charterselskaber-lover

PengeDanske chartergæster kan ånde lettet op efter konkurs: Charterselskaber lover løsninger til de flestePrimera Airs konkurs kommer kun i begrænset omfang til at påvirke danske chartergæster.
(ARKIV) Både Bravo Tours og Apollo lover gode løsninger til langt de fleste rejsende.
Af Anton Lind01.
okt.
2018 kl.
21.
26Bemærk: artiklen er mere end 30 dage gammelLæs opSlå koldt vand i blodet, du skal nok komme af sted på ferie.
Sådan lyder det klare budskab fra de danske charterselskaber Bravo Tours og Apollo, efter flyselskabet Primera Air erklærede sig konkurs mandag aften.
Begge selskaber har gæster på Primera Airs afgange, der nu bliver aflyst, men der er allerede fundet løsninger på flere afgange.
Læs også:Stort flyselskab vil erklære sig konkurs- Vi flyver rigtig meget med Primera Air, og vi er selvfølgelig rigtig ærgerlige og drøn kede af det her, men vi er i fuld gang med at finde alternative flyløsninger, og det ser fint ud, siger Peder Hornshøj, der er administrerende direktør i Bravo Tours.
Samme toner lyder fra Apollo.
- Der er ikke så meget at være bekymret for.
Vi vil gøre, alt hvad vi kan for at sikre, at vores kunder nok skal komme af sted på den ferie, de har bestilt, siger kunde- og kommunikationschef hos Apollo Glen Bisgaard.
Afvent at blive kontaktetPrimera Air, der har afgange fra både Billund, Aalborg og København, oplyste mandag aften, at selskabet ville begære sig konkurs.
Og at kommende flyvninger derfor vil blive aflyst.
Især Bravo Tours flyver meget med Primera Air og har også flere afgange de næste par dage.
Der er dog allerede fundet løsninger på tirsdagens afgange, mens det også ser fint ud med løsninger resten af ugen.
Sådan er du stillet, når flyselskabet går konkursHvis konkursen sker, mens du er afsted:* Har du købt din flybillet direkte hos flyselskabet, er du dækket, hvis flyselskabet går konkurs under din rejse.
* Har du købt en pakkerejse dækker Rejsegarantifonden ved konkurs.
* Hvis billetten er købt som del af en sammensat rejse, dækker Rejsegarantifonden i nogle tilfælde.
Hvis konkursen sker, inden du rejser:* Hvis du har købt flybilletten direkte hos selskabet, skal du altid betale en selvrisiko på 1000 kroner.
* Har du købt en pakkerejse, er du dækket af Rejsegarantifonden.
* Hvis du har en sammensat rejse, kan du kun få dækket det løb, som du har betalt for den første ydelse i din rejse.
Betalingskort:* Hvis billetten er betalt med eksempelvis mastercard eller maestro, kan banken søge erstatning på dine vegne, hvis flyselskabet går konkurs.
Forsikring:* En sidste mulighed er at tjekke din rejseforsikring.
Det kan være, at den dækker, når flyselskaber går konkurs.
Kilder: Forbrugerrådet Tænk.
Derfor er der kun en lille risiko for, at gæster ikke kommer af sted på ferie, fortæller administrerende direktør Peder Hornshøj.
- Vi har styr på mange ting de næste dage, og det får vi også resten af oktober måned.
- Det er klart, at vi bliver kastet ud i noget af en opgave, men det kan vi håndtere, og kunderne skal bare have lidt tålmodighed og afvente, at vi kontakter dem med en løsning og ellers følge med på vores hjemmeside, siger han.
Læs også:Dansk lavprisselskab slæbes i retten for at omgå pilot-overenskomstApollo har udover en enkelt flyvning med gæster, der skal hjem til Billund i aften, ikke mange afgange med Primera Air den næste tid.
Afgangen i aften afventer man en løsning på, mens de andre afgange den kommende tid kun handler om få gæster.
- Det betyder, at vi ikke forventer de store problemer med at finde et godt alternativ til de rejsende, siger kunde- og kommunikationschef hos Apollo Glen Bisgaard.
Apollo vil ligesom Bravo Tours kontakte berørte kunder inden for kort tid.
I værste fald får man penge tilbageSkulle det mod forventning ikke lykkes selskaberne at finde en løsning til de danske passagerer, så vil det ikke koste den enkelte noget som helst, fortæller Peder Hornshøj fra Bravo Tours.
- I yderste konsekvens får man selvfølgelig sine penge tilbage, hvis ikke vi kan levere.
Men vi har løsninger på langt de fleste ting, så det vil blive i meget begrænset omfang.
- Det er fordelen ved pakkerejser, at man aldrig mister sine penge i den situation, siger han.
Bravo Tours har samme ejer som Primera Air, men det er to separate selskaber, der er uafhængige af hinanden, og konkursen vil derfor ikke berøre Bravo Tours.
Har du købt din flybillet direkte hos flyselskabet, er du dækket, hvis flyselskabet går konkurs under din rejse.
FacebookTwitterKopier linkEmner:Apollo Rejser|Bravo Tours|Rejse- og turistbranchen|Billund|Peder Hornshøj (erhvervsleder)




https://www.dr.dk/nyheder/udland/trump-onsker-grundig-undersogelse-af-kavanaugh

UdlandTrump ønsker grundig undersøgelse af KavanaughDonald Trump siger, at han ville finde det helt i orden, hvis FBI også taler med Kavanaugh selv.
01.
okt.
2018 kl.
21.
14Bemærk: artiklen er mere end 30 dage gammelLæs opUSA's præsident, Donald Trump, siger, at han ønsker en omfattende FBI-undersøgelse af de beskyldninger, som bliver rettet mod Brett Kavanaugh, der er nomineret til det ledige sæde i den amerikanske Højesteret.
Trump siger, at han selv står meget åben over for undersøgelsen, og at han ville finde det helt i orden, hvis FBI også taler med Kavanaugh selv.
Men Trump understreger, at han ikke ønske at se "en heksejagt".
Samtidig henviser præsidenten til, at det er Senatet, som styrer udviklingen i denne sag.
- Jeg ønsker, at FBI gennemfører en meget grundig undersøgelse.
Hvad dette så end betyder i henhold til senatorerne og det republikanske flertal.
Jeg ønsker, at de står for det, siger Trump ved et pressemøde i Det Hvide Hus.
- Når det så er sagt, vil jeg også sige, at det hele skal ske hurtigt, tilføjer han.
Flere kvinder er stået fremTrump har på Senatets opfordring bedt FBI om at foretage en undersøgelse af Kavanaugh.
Denne skal højst vare en uge.
Den kom i stand, efter at moderate senatorer i Trumps eget parti lagde pres på republikanske ledere efter en dramatisk høring i Senatets retsudvalg.
Det er så uretfærdigt over for familien og dommeren.
Det er unfair over for hans børn og hans kone.
Donald Trump om Anklager mod KavanaughHer fortalte Christine Blasey Ford, en universitetsprofessor fra Californien, at Trumps kandidat til højesteret havde begået et seksuelt overgreb mod hende i 1982, da de begge var teenagere og studerede i Maryland.
Kavanaugh afviser kategorisk beskyldningerne.
Han nægter også beskyldninger fra to andre kvinder, der er stået frem med anklager om sexovergreb.
Læs også:Trump beder FBI undersøge anklager mod KavanaughThe New York Times skriver, at Trump har givet FBI bemyndigelse til at udvide undersøgelsen af Kavanaugh.
Avisen oplyser også, at FBI allerede har foretaget interviews med fire i en særlig undersøgelse.
Ønsker hurtig undersøgelseFlere politiske iagttagere siger imidlertid til CNN, at ledende republikanere har fået Det Hvide Hus til at bede FBI om en forholdsvis begrænset undersøgelse.
- Det er op til mig, men jeg giver FBI instrukser efter, hvad jeg mener Senatet ønsker, siger Trump.
På pressemødet sagde præsidenten, at han ønsker, at det skal gå hurtigt.
- Det er så uretfærdigt over for familien og dommeren.
Det er unfair over for hans børn og hans kone.
Læs også:Kavanaugh under senatshøring: Jeg har aldrig begået seksuelle overgrebTrump sagde også.
at han ikke tror på, at Kavanaugh under høringen har løjet om, hvor meget han drak som studerende.
Med under en uge til den afgørende afstemning i Senatet om Kavanaugh som ny højesteretsdommer er en kvinde med navn Lynne Brookes nu stået frem.
Hun beskylder dommeren for at lyve om sine alkoholvaner.
/ritzau/ReutersFacebookTwitterKopier linkEmner:Donald Trump (politiker)|USA|CNN|Højesteret|Californien




https://www.dr.dk/sporten/fodbold/superliga/video-roedt-kort-og-fem-maal-fc-nordsjaelland-sparker-sig-ind-i-top-seks

SuperligaVIDEO Rødt kort og fem mål: FC Nordsjælland sparker sig ind i top seksEfter en flot 4-1-sejr over Sønderjyske mandag aften er FC Nordsjælland nu i Superligaens top-6.
01.
okt.
2018 kl.
21.
00 | opdateret 01.
okt.
2018 kl.
22.
00Bemærk: artiklen er mere end 30 dage gammelLæs opFC Nordsjælland var klart bedst, da klubben mandag aften slog Sønderjyske med 4-1 i Superligaen.
Dermed kravler Farum-klubben ind blandt de seks øverste i landets bedste fodboldrække.
Sønderjyske er nede som nummer 11.
Læs også:VIDEO Superligadommer: Sygdom sendte mig mod dommerdrømmenFCN bragte sig foran 2-0, inden sønderjyderne reducerede kort før pause.
I anden halvleg var FCN overbevisende og lukkede kampen med to flotte scoringer.
Sønderjyderne havde kun momentum i få og korte perioder af kampen, og det hang sammen med, at midtbanespiller Victor Ekani blev vist ud efter 57 minutter.
FC Nordsjælland var klart farligst i kampens indledning, og efter otte minutter kom føringsmålet efter en dårlig clearing fra det sønderjyske forsvar.
Læs også:VIDEO Rødt kort og dramatik til det sidste: Horsens slår Brøndby efter flot comebackBolden landede hos Karlo Bartolec på kanten af feltet, og han sparkede bolden smukt over i modsatte side af målet.
Otte minutter senere viste FCN igen stor kynisme.
Spænding tilbage i kampenJonathan Amon blev sendt af sted i et kontraangreb og lagde bolden fladt ind foran mål, hvor Godsway Donyoh skubbede den i frit mål, efter at Andreas Skov Olsen havde forsøgt sig på stolpen.
Efter 37 minutter blev der bragt spænding tilbage i opgøret, da et højt Sønderjyske-indlæg dumpede ned i hovedet på Victor Nelsson, som kom til at dreje bolden i eget net.
Læs også:VIDEO OB jubler efter succes i Aalborg: Tager anden sejr i trækSønderjyske åbnede anden halvleg med tungt pres, men det forsvandt, da Victor Ekani fik sit andet gule kort for at stoppe et kontraangreb.
FCN udnyttede overtaget, og efter 68 minutter kom den første scoring efter pausen.
Læs også:VIDEO Undertippede Vendsyssel slår FCK efter sensationelt comebackAndreas Skov Olsen kom til baglinjen, hvorfra han sendte bolden ind til Godsway Donyoh, som med et fikst prik til bolden sendte den i mål via stolpen.
Kampen blev endegyldigt lukket efter 81 minutter, og opskriften var stort set den samme - Skov Olsen med fladt indlæg til Donyoh, som denne gang trillede bolden i frit mål.
/ritzau/FacebookTwitterKopier link




https://www.dr.dk/nyheder/udland/5-spoergsmaal-og-svar-her-staar-catalonien-et-aar-efter-skaebnevalg

CatalonienSe temaUdland5 spørgsmål og svar: Her står Catalonien et år efter skæbnevalgEt år efter folkeafstemningen om uafhængighed er konflikten mellem Spanien og Catalonien kørt fast.
20.
september 2018.
Cataloniere demonstrerer for uafhængighed på et-året for de store protester sidste år, som første til fængslingen af flere separatistledere.
Af Lise Karlshøj Ipsen01.
okt.
2018 kl.
21.
00Bemærk: artiklen er mere end 30 dage gammelLæs opI dag er det et år siden, at den spanske region Catalonien stemte om uafhængighed fra resten af landet og sendte regionen ud i et sandt kaos.
Situationen i Catalonien er imidlertid langt fra afklaret.
Otte catalanske toppolitikere lever i dag i eksil i udlandet, og hjemme i Spanien sidder ni catalanske politikere i fængsel, mens de venter på, at retssagerne mod dem skal begynde.
Læs også:Catalanske demonstranter blokerer veje og jernbanerSelvstyre og uafhængighedCatalonien har selvstyre med eget parlament, regering og præsident.
Men ikke uafhængighed.
Separatisterne ønsker at blive helt uafhængige fra Spanien.
Den spanske stat bestemmer over Catalonien i udenrigs- og forsvarsanliggender, anti-terrorindsats og grænsekontrol.
Men selvom ønsket om uafhængighed ikke blev opfyldt for et år siden, så har de catalanske separatister langt fra opgivet drømmen om et selvstændigt Catalonien.
Og i dag fyldes gaderne i blandt andet Barcelona igen med cataloniere, som vil markere deres utilfredshed med, at de stadig – her et år efter uafhængighedsafstemningen - lever under spansk flag.
Her følger fem spørgsmål og svar om den catalanske kamp for uafhængighed.
Hvad skete der den 1.
oktober 2017?
Et flertal af vælgerne sagde ja tak til løsrivelse fra Spanien.
90 procent stemte for, men valgdeltagelsen var lav; kun på cirka 42 procent.
Selve valgdagen forløb dramatisk.
Spanske betjente stormede flere valglokaler og fjernede med magt vælgere på vej ind for at stemme.
Læs også:4 grunde til at Catalonien drømmer om selvstændighedAfstemningen var ulovlig, mente den spanske regering i Madrid og afsatte efterfølgende Cataloniens lokalregering.
Regeringen i Madrid overtog også styringen af regionen.
Den spanske forfatningsdomstol slog senere fast, at afstemningen havde været i strid med den spanske forfatning og dermed ulovlig.
CatalonienCatalonien er et autonomt område i det nordøstligste hjørne af Spanien Regionen er selvstyrende med eget parlament, regering og præsident Regionen har knap 7,5 millioner indbyggere og har et areal på 32.
114 km2 Regionens hovedstad er Barcelona De officielle sprog i regionen er catalansk, occitansk og spanskHvordan er situationen i Catalonien nu?
Efter den mislykkede selvstændighedserklæring udskrev den spanske regering nyvalg i Catalonien i december 2017, og kort tid efter fik Catalonien sit selvstyre tilbage.
Valget blev en sejr til separatisterne, men først i juni måned i år kom en ny regering på plads i regionen.
Cataloniens nye leder, Quim Torra, tilhører samme parti som den tidligere leder, Carles Puigdemont, og han har lovet, at også han vil arbejde for, at Calatonien skal blive et selvstændigt land.
Læs også:En million demonstrerer for selvstændighed på Cataloniens nationaldagI juni måned fik også Spanien en ny leder, da den nu afsatte premierminister, Mariano Rajoy, blev væltet efter et mistillidsvotum.
Hans efterfølger, Pedro Sanchez, har varslet, at han ønsker bedre dialog mellem sin regering i Madrid og den regionale catalanske regering i Barcelona.
Iagttagere vurderer, at det dobbelte lederskifte kan varsle bedre relationer mellem selvstyreregeringen i Barcelona og centralregeringen i Madrid.
Kommer der en ny afstemning om uafhængighed?
Det er yderst tvivlsomt, om der kommer en ny afstemning om selvstændighed i stil med den, der blev gennemført for et år siden.
Cataloniens leder, Quim Torra, vil have den spanske regerings tilladelse til at afholde en bindende folkeafstemning om uafhængighed.
Sánchez vil dog kun gå med til en ny afstemning om øget selvbestemmelse til Catalonien.
Læs også:Catalonien vælger ny regional lederTorra har allerede mødtes med den spanske premierminister Sánchez en enkelt gang, og der skal være planer om et andet møde.
Men nogle egentlige forhandlinger har der ikke været tale om, og selvom kommunikationen mellem Madrid og Barcelona ser ud til at være forbedret, så er fronterne stadig trukket skarpt op.
Er der opbakning til uafhængighed blandt catalonierne?
Meningsmålinger tyder på, at cirka halvdelen af de 7,5 millioner cataloniere er imod løsrivelse fra resten af Spanien.
Hvad sker der med dem, som flygtede eller blev fængslet?
Både de fængslede politikere og de, som flygtede til udlandet, anses for at være en stor sten på vejen mod en politisk løsning på konflikten.
De ni fængslede politikere beskyldes for oprør og forsøg på magtmisbrug.
Myndighederne i Catalonien kræver dem løsladt, men centralregeringen i Madrid fastholder, at de har overtrådt spansk lov.
Som en håndsrækning har den nye spanske regering dog flyttet dem til et fængsel i Catalonien tættere på deres familier, i stedet for fængslet nær Madrid, hvor de har siddet hidtil.
Der er endda tale om, at de helt vil blive løsladt, indtil deres retssager begynder i november eller december.
Læs også:Tusindvis af politifolk trækkes ud af CatalonienLignende opblødning er der ikke tale om i forhold til de politikere, som er flygtet til udlandet, heriblandt den tidligere leder, Carles Puigdemont.
Deres fremtid ser ud til at være i udlandet og ikke hjemme i Spanien, da de har arrestordrer hængende over hovedet.
Kilder: New York Times, El País og Carsten Humlebæk, lektor i spanske samfundsforhold, CBSFacebookTwitterKopier linkEmner:Carles Puigdemont (politiker)|Catalonien|Pedro Sánchez (politiker)|Spanien




https://www.dr.dk/nyheder/penge/fynske-rigmaend-kober-ejeren-ud-af-jensens-bofhus

PengeFynske rigmænd køber ejeren ud af Jensens BøfhusEfter flere år med store underskud er Jensens Bøfhus' grundlægger ude af koncernen.
Restaurant Jensens Bøfhus på Vesterbrogade i København.
Den danske bøfkæde får nye ejere.
01.
okt.
2018 kl.
20.
56Bemærk: artiklen er mere end 30 dage gammelLæs opEn gruppe rige fynske erhvervsfolk har overtaget Jensens Bøfhus og alle tilhørende selskaber.
Den hidtidige ejer, Palle Skov Jensen, er nu helt ude af koncernen, og han forlader bestyrelsen i forbindelse med overtagelsen.
Det skriver avisen Danmark.
Jensens Bøfhus har været nødlidende i flere år med store underskud, der har ædt egenkapitalen op.
Men med nye ejere, ny kapitalstruktur og aftaler om finansieringen fremover går kæden en lys fremtid i møde.
Det vurderer formanden for bestyrelsen, Torben Frigaard Rasmussen, der dog ikke selv er med i ejerkredsen.
Er allerede i gangDe fynske erhvervsfolk kom til for et år siden og ydede lån og vejledning, og de er godt i gang med at gøre bøfkæden til en rentabel forretning.
Ifølge avisen Danmarks oplysninger skydes der nu frisk kapital på 25 millioner kroner ind ud over det lån på cirka 40 millioner, der blev ydet for et år siden.
Læs også:Frokostbøf og fri softice er ikke længere vejen til succesVia opslag i diverse databaser kan de nye ejere identificeres til at være:Hans Bøgh-Sørensen, Enrico Krog Iversen, Steen Haustrup, Jørn Bonnesen, Torben Østergaard Nielsen, Georg Gundersen, Rene Søgaard Larsen og Jørgen Lindegaard Hjort, der deler sin part med Ole Pape Jensen.
Da Jensens Bøfhus-koncernen har slæbt rundt på en stor gæld, er overtagelse af gæld og nye aftaler med kreditorerne en væsentlig del af de aftaler, der ligger bag overtagelsen.
- Med den nye konsolidering og omstrukturering af ejer- og kapitalstruktur får vi ro på bagsmækken, siger Torben Frigaard Rasmussen til avisen.
/ritzau/FacebookTwitterKopier linkEmner:Hans Bøgh-Sørensen (erhvervsleder)|Torben Østergaard-Nielsen (erhvervsleder)|Jensens Bøfhus|Restauranter|Økonomi




https://www.dr.dk/nyheder/udland/tusindvis-af-cataloniere-paa-gaden-oensket-om-uafhaengighed-lever-i-bedste-velgaaende

UdlandTusindvis af cataloniere på gaden: Ønsket om uafhængighed lever i bedste velgåendeDet er i dag et år siden, catalonierne stemte om uafhængighed.
Af Thomas Jorsal01.
okt.
2018 kl.
20.
30 | opdateret 01.
okt.
2018 kl.
20.
38Bemærk: artiklen er mere end 30 dage gammelLæs opDet er præcis et år siden, indbyggerne i Catalonien stemte om at løsrive sig fra resten af Spanien.
Derfor har tusinder af cataloniere brugt dagen på at gentage deres krav på gaderne i Barcelona: ”Uafhængighed, uafhængighed, uafhængighed!
,” råber de.
Den spanske regering og landets domstole erklærede folkeafstemningen for ulovlig, og dagen for et år siden udviklede sig voldeligt med sammenstød mellem indbyggerne i Catalonien og spansk politi, der forsøgte at forhindre indbyggerne i at stemme.
En række politikere blev fængslet i forbindelse med valget, ligesom Cataloniens daværende leder Carles Puigdemont så sig nødsaget til at gå i eksil i Bruxelles.
Afspærrede veje og togsporDet forventes, at en demonstration i aften bliver større, end dem der har været tidligere på dagen.
Demonstranter har ved dagens første demonstrationer afspærret flere indfaldsveje til Barcelona, ligesom en flok demonstranter afspærrede børsen i byen.
For demonstranten Maria Vila er det vigtigt at gentage ønsket om uafhængighed her på årsdagen, fortæller hun til AP:- Det var vigtigt at gøre noget, for den catalanske regering har ikke gjort meget.
Vi er fast besluttede på at skabe en catalansk republik, lød det fra demonstranten.
Problemet langt fra løstSelvom det lykkedes den spanske regering at få annulleret afstemningen, er det politiske problem langt fra løst.
Sådan lyder vurderingen fra DR's Europakorrespondent, Anna Gaarslev.
- En stribe mennesker sidder og venter på, at deres retssager begynder.
Så længe de sidder fængslet, vil mange af dem, der så brændende ønsker sig en ny folkeafstemning, ikke indgå i en dialog, lyder det fra Anna Gaarslev.
Den nuværende leder af Catalonien, Quim Torra, har bedt den spanske regering om at tillade en ny uafhængighedsafstemning, ligesom han også har anmodet om løsladelsen af de ni politikere, der fortsat er fængslet i forbindelse med sidste års uafhængighedsafstemning.
FacebookTwitterKopier link




https://www.dr.dk/nyheder/regionale/trekanten/75-aar-siden-danske-joeder-blev-taget-kz-ofre-er-tavse-om-tiden-i

Trekantområdet75 år siden danske jøder blev taget: Kz-ofre er tavse om tiden i nazisternes rædselslejreFor 75 år siden blev unge jøder bosat i Trekantområdet sendt i koncentrationslejr i en aktion, som aldrig har fået stor offentlig bevågenhed.
På billedet her ses en gruppe unge jøder, der var flygtet til Trekantområdet, kort før de blev taget af tyskerne i 1943.
Heinz Ucko er den lidt lave dreng, der er stående som nummer fem fra venstre.
Han var 19 år på dette billede.
Af Jan Laursen og Rasmus Dyrberg Hansen01.
okt.
2018 kl.
20.
15Bemærk: artiklen er mere end 30 dage gammelLæs opUnge jøder bosat i Trekantområdet, og som blev taget af tyskerne under 2.
Verdenskrig, er et temmelig ubeskrevet blad.
Og det nager mange af de efterladte.
- Jeg synes, der er et hul i min familiehistorie, som jeg gerne vil have fyldt ud.
Jeg er også ved at være op i årene og vil gerne kunne fortælle mine børn og børnebørn noget om den tid, siger Hanne Lund.
Hendes far, Heinz Ucko, var en af 30 unge jøder fra Tyskland eller Tjekkoslovakiet, der boede i Trekantområdet i 1943.
10 af dem blev taget af tyskerne natten mellem den 1.
og 2.
oktober 1943, altså for præcis 75 år siden.
De blev kørt i kreaturvogne til kz-lejren Theresienstadt nordvest for Prag, hvor de oplevede sult, ydmygelser, mishandling, sygdom og overværede de frygtelige transporter af andre jøder til de tyske dødslejre i de tyskbesatte polske områder.
Men Heinz Ucko, der var 19 år gammel, da han blev taget, fortalte aldrig sine to døtre om tiden i Theresienstadt.
Hanne Lund kender ikke meget til sin fars historie, men det vil hun have lavet om på.
- Det var noget, der kun dukkede op ved sjældne lejligheder.
Hvis vi eksempelvis var for kræsne og ikke ville spise vores mad, kunne han finde på at sige: Arh, det er da god mad.
Jeg har måttet leve af kartoffelskræller, fortæller Hanne Lund.
- Men ellers var det ikke noget, han snakkede om, og det respekterede både min søster og jeg, siger hun.
Ikke noget at tale omHeinz Uckos reaktion er ikke usædvanlig.
Mange af ofrene for tyskernes jødeforfølgelser vælger ikke at fortælle om den del af deres liv.
- Det er slet ikke ualmindeligt, og det gælder både for dem, der endte i Theresienstadt og de mere end 5.
000 danske jøder, der blev reddet og flygtede til Sverige.
Det gælder også for mange modstandsfolk og de danske politibetjente, der også blev sendt i kz-lejr, siger Janne Laursen.
Hun er direktør for Dansk-Jødisk Museum, som stod for projektet ”Danske jøders krigsoplevelser 1943-1945”.
Projektet viste blandt andet, at mange af ofrene valgte ikke at tale om deres oplevelser med deres børn eller overhovedet ikke at tale om deres liv og oplevelser under verdenskrigen.
- Jeg er jo ikke psykolog, men jeg tror, den bedste forklaring er, at de ikke har ønsket, at deres børn skulle vokse op med bevidstheden om, at den slags forfærdelige oplevelser har ramt deres forældre, siger Janne Laursen.
En ydmygende tidHanne Lund tror også, at hendes far har ønsket at skåne hende og hendes søster for den barske sandhed om livet i Theresienstadt og historien om, hvordan deres farmor og farfar blev myrdet af nazisterne i en kz-lejr.
- Det er jo en historie om fornedrelser og ydmygelser.
Det har han helt sikkert ikke haft lyst til at tale om, og det kan man jo egentlig godt forstå, siger Hanne Lund.
Heinz Ucko med sin kone, Hanne Lunds mor, Sara Brudzewsky, som døde i 1988.
Men en bagside ved tavsheden er, at børnene aldrig får en mulighed for at høre om og dele faderens erindringer af nogle helt afgørende begivenheder i hans liv, siger Janne Laursen fra Dansk-Jødisk Museum.
- Det er begivenheder, som de gerne ville have hørt om fra forældrene selv og tale med dem om.
De føler et savn, fordi de ikke kan være en del af forældrenes liv, siger hun.
På jagt efter sporeneDet er da også derfor, at Hanne Lund nu er gået i gang med at finde ud af, hvad der skete for hendes far, efter han i 1939 kom til Danmark, blev taget af tyskerne og endte i Theresienstadt.
Efter hans død fandt hun flere postkort til ham fra venner og slægtninge i tiden inden jødeaktionen.
Hun har også fundet breve, som han har skrevet til andre, som tegner omridset af et billede.
Hun har også besøgt Vejle Stadsarkiv og blandt andet fundet et brev, som hendes far måske har skrevet.
Og det er hårdt kost, fortæller Hanne Lund.
- Det er klart, at det er lidt af en følelsesmæssig rejse.
Men det er interessant, og i de breve, jeg har fundet fra ham, kan jeg sagtens høre min far – der er ingen tvivl om, at hans liv har været hårdt, siger hun.
Svært at få de glemte jøders historieEt af problemerne for Hanne Lund og andre børn af jøder, som tav om deres fortid, er, at netop historien om de unge jøder i Trekantområdet aldrig har været genstand for en egentlig historisk undersøgelse.
Fokus har først og fremmest været på den store historie om de 5.
000 jøder i København, som blev reddet til Sverige fra de kendte havne i Gilleleje og Snekkersten.
De danske jøders historie i provinsen er der imod ikke lavet en egentlig historisk undersøgelse af.
Vejle Amts Folkeblad har bragt flere artikler om jøderne i Vejleområdet.
Historikeren Lone Rünitz omtaler også jøderne i Vejle-området kort i sin bog: ”Diskret Ophold”.
Et postkort sendt til Heinz Ucko i Danmark i 1941 fra nogle familiemedlemmer.
Men faktisk blev 81 jøder i provinsen fanget, heraf 10 fra Trekantområdet, da tyskerne gennemførte deres aktion mod de danske jøder.
De blev alle sammen kørt i kreaturvogne med et særtog til kz-lejren i Theresienstadt.
Langt de fleste kom hjem med de ”Hvide Busser” i april 1945.
Men en egentlig undersøgelse af Vejle-gruppen af jøder er aldrig blevet lavet.
Det tætteste, vi kommer på det, er, at historiestuderende Anders Nedergaard Bæk Petersen i 2015 skrev sit bachelorprojekt om jøderne fra Trekantområdet.
'En hilsen fra mine jøder'Der findes dog svage spor af Vejle-jødernes historie.
I en arkivkasse på Vejle Stadsarkiv gemmer der sig eksempelvis en hilsen fra den lille gruppe jøder, der blev bragt i sikkerhed i Sverige med "De Hvide Busser".
Det var busser, som Sveriges Røde Kors stod bag, som førte de skandinaviske kz-fanger til Sverige i april 1945.
”En hilsen fra mine jøder på vejen fra Theresienstadt til Sverige”, har formanden for Vejle-afdelingen af Kvindernes Internationale Liga for Fred og Frihed, Anna Boesen, skrevet på en lille lap pair, der er hæftet ved hilsenen.
På den optræder også Heinz Uckos navn, sammen med otte andre deporterede jøder fra Vejle-området.
Anna Boesen var medlem af Vejle Byråd.
Hun står på midterste række som nummer to fra venstre.
Det er kun et lille stykke papir, men det er et vidnesbyrd om den angst og uro, som både de deporterede og deres venner hjemme i Danmark har haft under det halvandet år lange ophold i lejren.
Det viser samtidig, at Heinz Ucko var en af de jøder, der blev reddet hjem til skandinavien med "De Hvide Busser".
Der er også andre dokumenter i arkivet, som giver små glimt af livet i Theresienstadt.
Eksempelvis et pas, et såkaldt ausweiss, fra lejren, som alle fangerne skulle bære.
Der er julekort fra dem, der havde held til at flygte til Sverige – et af dem er underskrevet ”Helga og Hans”.
Der er postkort fra Theresienstadt, breve til Anna Boesen fra ”hendes” jøder efter verdenskrigen.
Til sammen et vidnesbyrd fra en smertelig tid i en lille gruppe menneskers liv.
Grufulde historierDer er næppe tvivl om, at livet i Theresienstadt har været hårdt for Heinz Ucko.
Selv om han ikke selv har fortalt noget om livet i lejren, så har andre af den lille gruppe jøder fra Theresienstadt både fortalt om tiden i offentlige foredrag og skrevet deres erindringer.
Og de fortæller alle sammen om den nagende sult, om ydmygelser og prygl, om angst, uro og fortvivlelse.
Det gælder også 'Bubi' fra Hornstrup, som fortæller om, hvordan han skulle køre nattens døde til lejrens krematorium på hestevogn.
"Mens jeg således hev og trak i ligene, så kom der en SS-mand, som jeg aldrig havde set før: 'Hvad laver sådan en svinejøde her.
.
.
Og du siger, du har været ved landbruget!
Nu skal jeg vise dig det,'skreg SS-manden.
Han steg op i vognen og begyndte at sparke ligene ned med støvlerne.
Og da alle ligene lå ved siden af vognen, skreg han: 'Hent så de næste' (.
.
) Så måtte jeg lade hestene sætte sig i bevægelse, mens ligene lå under vognen eller hang i hjulegerne.
Og så brækkede knoglerne på dem", skriver 'Bubi' i sine erindringer til familien, som DR har fået lov til at bruge, mod at 'Bubi' forbliver anonym.
Om sulten fortalte brødrene Erith og Egon Ländler i Vejle Amts Folkeblad i maj 1945:"Et kilo brød skulle slå til i tre dage, men vi spiste det hele til et måltid, da vi ræsonnerede som så: Hellere blive mæt en dag og så sulte de to næste dage.
(.
.
) Til middagens spiseseddel lød den på 300 gram kartofler med skræl på.
Til slut kom så 0,4 liter vandsuppe - vand med kommen i.
"I_Jødeaktionen_1_CAR4_3811744.
wavOgså Ruth Salm fra Stubdrup ved Kolding mærkede den evige sult.
- Vi tænkte og snakkede mere om mad, end jeg nogensinde kom til bagefter (…) Krigen, rygter, vejret, sygdom - det var alt sammen relativt uvæsentligt (.
.
.
) Kun mad var i vores tanker - vores guldkalv var alt det, som kunne spises.
Om Heinz Ucko har haft de samme oplevelser og erfaringer er selvfølgelig uvist, men tilsammen tegner de dog et billede af det liv, som jøderne fra Vejle måtte udholde i Theresienstadt, og som hans datter Hanne Lund nu har forsøgt at finde sporene fra.
Heinz Ucko døde i 1995.
FacebookTwitterKopier linkEmner:Vejle|Forbrydelser mod menneskeheden|Heinz|Sverige|Vejle Amts Folkeblad




https://www.dr.dk/nyheder/regionale/syd/unge-holder-gallafest-paa-plejehjem-elever-sminker-og-saetter-haar-paa-de

Syd- og SønderjyllandUnge holder gallafest på plejehjem: Elever sminker og sætter hår på de gamleErhvervskoleelever arrangerer gallafest for de ældre på plejehjem i Ribe.
© (c) DRAf Louise Mandrup (interview), Rasmus Gade Østergaard og Amanda Rokkjær Munksgaard01.
okt.
2018 kl.
20.
00Læs op92-årige Kristine Poulsen sidder side om side med andre modne damer i salonen, der i onsdags var specielt indrettet på plejehjemmet Magrethegården i Ribe.
Om hende vimser to unge frisørelever med hårlak, kam og øjenskygge, så Kristine Poulsen kan blive klar til fest.
- Vi er lige begyndt her efter sommerferien, så det det er jo rigtig stort at komme ud prøve noget på rigtige mennesker.
Der er i hvert fald ikke nogen, der har brokket sig endnu, siger frisørelev Mia Mette Rosenmay.
Fik lagt sminke, ordnet negle og sat hårMed hjælp fra eleverne på ungdomsuddannelsen Rybners blev der i onsdags arrangeret galla for de ældre på Magrethegården.
Hele formiddagen blev de ældre forkælet, stadset ud og til middag havde kokkeelever forberedt en tre-retters menu til de 77 beboere på plejehjemmet.
Både frisørelever, kokke og tjenere fra uddannelsesinstitutionen Rybners i Ribe sørgede for, at de 77 beboere på plejehjemme Magrethegården i Ribe fik en på opleveren, da der i onsdags blev holdt galla for de ældre.
 DR)Den røde løber var rullet ud, det fine tøj fundet frem, og beboerne fik musik til maden.
Derfor var stemningen god blandt de ældre:- Det er da herligt.
Det bliver sjovt at komme til galla, lød det fra Kristine Poulsen.
Men det var ikke kun eleverne fra erhvervsskolen, der stod bag festen.
Sidste jul arrangerede tre unge kvinder fra Ribe banko, hvor omkring 100 deltog – overskuddet på 7.
000 kroner donerede de tre kvinder plejehjemmet, så de kunne holde en gallafest.
- Vi er da mega stolte og mega glade for, at det er blevet så stort, siger Signe Thysen, der er en af initiativtagerne.
Læs også:TEST dig selv: Kan du leve 180 dage på plejehjem?
Nu skal succesen gentagesDonationen fik også Esbjerg Kommune og flere lokale virksomheder til at bakke op om arrangementet ved blandt andet at sponsorere for eksempel blomster til bordene.
92-årige Kristine Poulsen blev 'stylet' med både lipgloss, øjenskygge og neglelak af to frisørelever inden gallefesten på plejehjemmet, hvor hun bor.
 DR)Plejehjemsleder Lise Hamann er imponeret over den store lokale opbakning.
- Det betyder rigtig meget, at så mange har haft lyst til at bidrage.
Uden dem havde det ikke kunne lade sig gøre, siger hun.
Gallefesten var så stor en succes, at både plejehjemmet og Esbjerg Kommune vil gøre festen til en tilbagevendende årlig begivenhed.
Læs også:Plejehjemsbeboere fester med på LangelandsfestivalFacebookTwitterKopier linkEmner:Esbjerg Kommune|Ribe|Plejeboliger|Erhvervsuddannelser|Uddannelse




https://www.dr.dk/nyheder/kultur/boeger/dom-i-skandale-om-verdens-stoerste-bogpris-det-svarer-til-berlinmurens-fald

BøgerDom i skandale om verdens største bogpris: Det svarer til Berlinmurens faldDet er et radikalt sammenbrud, der har ramt bogverdenen.
Litteraturkritiker Klaus Rothstein forklarer Nobelpris-skandalen.
Jean-Claude Arnault har hele vejen igennem fastholdt sin uskyld i sagen, som i dag endte med to års fængselsstraf for en voldtægt, begået i 2011.
Af Michelle From Hoxer01.
okt.
2018 kl.
20.
00Bemærk: artiklen er mere end 30 dage gammelLæs opI dag faldt der dom i sagen mod den fransk-svenske teaterinstruktør Jean-Claude Arnault, som blev idømt to års fængsel for voldtægt.
Akademiet er den vigtigste litterære institution i verden, og nobelprisen er årets højdepunkt i den litterære verden.
Klaus Rothstein, kritiker og kulturjournalistFor knap et år siden og i kølvandet på #MeToo stod flere svenske kvinder frem med beskyldninger om overgreb imod den nu 72-årige Jean-Claude Arnault, i svenske medier kaldet ’Kulturprofilen’.
Sagen har allerede haft store konsekvenser for Nobelprisen i litteratur på grund af Arnaults forbindelser til Det Svenske Akademi, som uddeler den fornemme pris.
Flere medlemmer er trådt ud, sekretæren er afsat, og prisen uddeles slet ikke i år.
Læs også:Svensk kulturprofil får to års fængsel for voldtægtVigtigste pris og institution- Inden for litteraturens verden kan skandalen i og omkring Det Svenske Akademi sammenlignes med Berlinmurens fald i 1989 og Sovjetunionens sammenbrud, siger kritiker og kulturjournalist Klaus Rothstein, som er vært på ’Skønlitteratur på P1’.
Han har fulgt sagen tæt og løbende kommenteret den i Weekendavisen.
Siden det ældgamle og sagnomspundne akademi i 1901 for første gang uddelte Nobelprisen i litteratur, har prisen været den største af sin slags.
© This content is subject to copyright.
Tre overraskende vindere Udover de knap ti millioner svenske kroner som følger med Nobelprisen i litteratur, så betyder den også ’et definitivt og kommercielt gennembrud’ for vinderne, forklarer Klaus Rothstein.
Selvom uddeling af nobelprisen hvert år er opsigtsvækkende i litteraturverdenen, så fremhæver han alligevel tre vindere:- Bob Dylan i 2016, den britiske dramatiker Harold Pinter i 2005 og den italienske dramatiker Dario Fo i 1997 er tre af de helt store overraskelser inden for de seneste tyve år, fordi akademiet her gik udenom den egentlig bog og i stedet valgte at betragte sangskrivning og dramatik på lige fod med den klassiske litteratur.
- Akademiet er den vigtigste litterære institution i verden, og Nobelprisen er årets højdepunkt i den litterære verden.
Det gælder både i medierne, i forlagsbranchen og i alle andre litterære miljøer, siger Klaus Rothstein.
Gammeldags og fascinerendeHan kalder Det Svenske Akademi 'internationalt toneangivende' og peger på deres kolossale betydning i forhold til den litteratur, der bliver læst, diskuteret og udgivet i hele verden.
Akademiets medlemmer bliver derfor set som nogle af de mest magtfulde inden for litteraturens verden, men det betyder ikke, at de alle er lige kendte og synlige i offentligheden.
- Dem, der sidder i Det Svenske Akademi, har altid været en blanding af den akademiske, intellektuelle elite og den litterære elite.
Nogle af dem er også diskrete personer, måske professorer i et eller andet, som ikke har et specielt udadvendt offentligt liv.
Men alene deres magt til at uddele Nobelprisen gør dem til en slags guder i den litterære verden, forklarer Klaus Rothstein.
Den meste kendte af akademiets medlemmerne er formanden, kaldet sekretæren, som har det vigtige job hvert år at annoncere vinderen.
Indtil for nylig var Sara Danius sekretær, men hun blev tvunget til at gå af, efter hun igangsatte en advokatundersøgelse af Jean-Claude Arnaults forbindelser til akademiets medlemmer.
Læs også:Gabriella fortæller historien, der fik Nobel-skandalen til at rulleFascinerende og før-moderneKlaus Rothstein forklarer, at nobelskandalen har afsløret, at Det Svenske Akademi er en håbløst gammeldags institution, som ikke er fulgt med tiden:- Akademiet er uigennemskueligt og selvsupplerende, forstået på den måde, at medlemmerne selv vælger de nye medlemmer.
Det er på ingen måde en demokratisk forankret organisation.
Det er et meget gammeldags fænomen, et før-moderne fænomen – men deri ligger jo også akademiets helt enorme fascinationskraft.
Det er fandme en tragedie, at vi er nødt til at tale om alt det her i stedet for litteratur.
Klaus Rothstein, kritiker og kulturjournalistOpgøret der er fulgt i kølvandet på sagen om Jean-Claude Arnault, har splittet Det Svenske Akademi i to lejre: Traditionalisterne, som ikke ønsker nogen form for ændringer af institutionen.
Og fornyerne, som har ønsket at rydde op og skabe mere gennemsigtig.
- Det, vi ser, er en meget magtfuld og meget uigennemskuelig og autoritær institution, der pludselig bryder sammen for øjnene af os, uden at nogle af os havde set det komme.
Hvis du for et år siden havde sagt, at i 2018 bliver Nobelprisen ikke uddelt, og akademiet vil kæmpe for sin overlevelse, så ville ingen have troet det, siger Klaus Rothstein og tilføjer:- Det er et radikalt sammenbrud det her.
Det er en bastion, man troede, der ville stå til evig tid, som pludselig går op i limningen.
Læs også:Nobelskandale: Retssag mod voldtægtsanklaget "kulturprofil" begynderIngen pris til næste år?
Indtil videre har traditionalisterne vundet, forklarer Klaus Rothstein.
Men det er en stakket frist, da de ti resterende medlemmer ikke kan vælge nye medlemmer ind, for det kræver nemlig, at der er mindst 12 aktive medlemmer.
- Lige nu er akademiet en splittet familie, hvor familiemedlemmerne ikke taler med hinanden.
Hvordan man klinker de skår, er der ingen, der har et troværdigt bud på, siger Klaus Rothstein.
Det seneste han har hørt er, at Nobelstiftelsen, som er den fond, der administrerer alle de forskellige nobelpriser, ikke er sikre på, at de kan uddele nobelprisen i litteratur til næste år.
Han frygter, at jo flere 'tomme år' der kommer på listen over modtagere af Nobelprisen i litteratur, desto sværere bliver det for akademiet at komme sig over skandalen.
En tragedieGennem prisens mere end 100 år lange historie har Det Svenske Akademi overrasket med deres valg af vindere - og Klaus Rothstein ærgrer sig over, at prisen ikke bliver uddelt om et par uger, som den efter planen skulle være blevet:- Nobelprisen ligger nogle år på et hovedspor inden for litteraturen, og andre gange sparker den en port op til noget, som ingen rigtig vidste fandtes i forvejen.
Det er derfor, den er så enormt fascinerende.
- Og det er derfor, at det er sådan en tragedie, at lige nu, hvor vi burde sidde og tale om, hvem der mon vinder prisen i år.
Det er fandme en tragedie, at vi er nødt til at tale om alt det her i stedet for litteratur.
FacebookTwitterKopier linkEmner:Klaus Rothstein (journalist)|Nobelprisen|Litteratur|Weekendavisen




https://www.dr.dk/nyheder/viden/kroppen/timer-foran-skaermen-dagligt-kan-skade-dit-barns-indlaering

KroppenTo timer foran skærmen dagligt kan skade dit barns indlæringBørn fra 8-11 år kan få dårligere kognitive evner, hvis de sidder for meget foran skærmen, viser amerikansk undersøgelse.
I den amerikanske undersøgelse har forskerne bedt børnenes forældre rapportere, hvor meget deres 8- til 11-årige børn sidder foran en skærm.
Det gør børnene i USA i gennemsnit i 3,6 timer hver dag.
Af Jeppe Kyhne Knudsen01.
okt.
2018 kl.
19.
45Bemærk: artiklen er mere end 30 dage gammelLæs opHvis dit barn sidder klinet til iPad’en flere timer om dagen, så er der måske god grund til, at du skærer ned på skærmtiden.
En ny undersøgelse af 4500 amerikanske børn i alderen 8 til 11 år viser nemlig, at når børnene bruger mere end to timer dagligt foran skærmen, så skader det blandt andet deres koncentration, sprogfærdigheder og hukommelse.
Og for hjerneforsker ved Syddansk Universitet Albert Gjedde, kommer det ikke som den helt store overraskelse.
- Hvis man hele tiden passivt reagerer på ting, der sker på en skærm, kan man få en slags skærm-induceret impulsivitet.
Og så kan man få svært ved at koncentrere sig, siger han.
Børns søvn, motion og skærmtidUdover skærmtid ser undersøgelsen også på, hvor meget børnene sover og motionerer i løbet af en dag.
Og resultaterne viser, at de børn der sover mindre end ni timer, som rører sig mindre end en time og sidder foran skærmen mere end to timer, scorer markant lavere på kognitive tests.
Ifølge Albert Gjedde er det særligt skærmtiden, der er problemet.
iPad, computer eller Playstation afholder nemlig børn fra at mødes i virkeligheden og bruge alle sanserne.
- Hvis man ikke kan kramme, røre og lugte til hinanden, så mister man nogle sansedimensioner.
Hjernen har brug for at træne alle sanseindtryk - ikke kun syns- og høresansen, som børnene træner foran skærmen, siger han.
Hjernen er - især mens vi er børn - som et stykke modelérvoks.
Den former sig efter de indtryk, den får, og bliver forskellige af dens områder understimulerede, kan det gøre nogle ting sværere for os, når vi bliver voksne, forklarer han.
- Vi kan få svært ved at være sammen socialt, hvis vores hjerne ikke bliver trænet til det, mens vi er børn, siger han.
Feromoner i luftenAlbert Gjedde forklarer, at noget af det allervigtigste i omgangen med andre mennesker er feromoner.
Små molekyler, som vi udskiller fra kroppen blandt andet gennem vores sved, og som vi ubevidst bruger til at kommunikere med.
Og er vi ikke sammen med andre mennesker, træner vi ikke hjernen til at læse og forstå de molekyler, forklarer han.
- Vi udvikler ikke de evner, når vi kun er sammen foran en skærm.
Så er feromonerne ikke til stede, og hjernen begynder at bruge de områder, som vi skulle bruge til at opfange og tolke feromoner, til at skrive hurtigt på tastatur eller sådan noget, siger han.
Men børn og unge i dag, har da ikke sværere ved det sociale end tidligere generationer, tænker du måske?
Nej, siger Albert Gjedde, men det skyldes, at hjernen bruger de første 20-25 år af vores liv på at bliver færdigudviklet.
- Mange af de børn, vi snakker om, er ikke fuldt udvoksede endnu.
Hjernen tager mange år om at blive helt moden.
Det er en langvarig, opbyggende, dynamisk proces - hvor alle vores oplevelser former hjernen, siger han.
Amerikanerne stiller de forkerte spørgsmålStine Liv Johansen, der er lektor på Center for Børns Litteratur og Medier, mener, at forskerne bag stiller det helt forkerte spørgsmål.
- Det er egentlig ikke så interessant, hvor lang tid børnene sidder foran en skærm.
Men hvad de laver på skærmen.
Der er lige kommet en anden undersøgelse, der peger på, at særligt dem, der har vanskeligt ved at indgå i sociale sammenhæng, får meget positivt ud af at eksempelvis at bruge sociale medier, siger hun.
Hun påpeger, at Unicef sidste år udgav en rapport, hvori de havde kigget alt forskning på området igennem.
Og konklusionen var klar.
- Det samlede billede viste, at der er en u-formet sammenhæng mellem børn og deres skærmbrug.
Dem der brugte det meget lidt eller rigtigt meget, havde små negative effekter.
Moderat brug havde derimod markant positive effekter på både velbefindende og sociale relationer.
- Dem der sidder meget alene foran skærmen har ofte i forvejen nogle kognitive eller sociale problemer, de bøvler med.
Og så bliver eksempelvis computerspillet en måde at dulme problemerne på, siger hun.
Skærmtiden er for højIfølge den amerikanske undersøgelse bruger de 8- til 11-årige børn i gennemsnit 3,6 timer om dagen foran skærmen.
Altså langt over de to timer, som undersøgelsen kommer frem til som grænsen for, at det ikke skader de kognitive evner.
Herhjemme står det ikke meget bedre til.
Tal fra DR Medieforskning - godt nok fra 2016 - viser, at danske børn i samme aldersgruppe bruger lidt over tre timer dagligt foran en skærm.
Og endnu værre står det til med danske teenagere.
De bruger tal fra Sundhedsstyrelsen, som Zetland referer til, mere end seks timer foran en skærm, hver eneste dag.
Vent med at gå i panikSelvom Albert Gjedde finder god ræson i de amerikanske forskeres resultater, så påpeger han alligevel en række svagheder ved undersøgelsen.
- Det er i princippet et interessant studium, men der er en række svagheder i undersøgelsen, der kan have påvirket resultatet.
For det første er det lidt en hønen eller ægget-diskussion.
Sidder børnene meget foran skærmen, fordi de har kognitive vanskeligheder eller får de vanskeligheder, fordi de sidder foran skærmen?
Det spørgsmål stiller de ikke sig selv, siger han.
- Og så forholder de sig heller ikke til, om børnene, der overholder to-timers-reglen, gør det frivilligt eller under tvang.
Jeg tror, at den spontane undladelse er anderledes, fortsætter han.
De amerikanske forskere påpeger også selv et problem.
Tidsforbruget foran skærmen er nemlig selv blevet indrapporteret af forældrene, så det bygger på deres egen vurdering.
En mere præcis undersøgelse ville ifølge Albert Gjedde bestå af et længerevarende eksperiment.
- Det man skulle gøre var at tage et jomfrueligt hold på 5000 personer.
Man tvinger så den ene gruppe til at overholde reglerne og den anden til at ikke at gøre det.
Og så sammenligner man, slutter han.
FacebookTwitterKopier link




https://www.dr.dk/nyheder/regionale/midtvest/lene-blev-erklaeret-ordblind-som-51-aarig-en-lettelse-faa-vide-jeg-ikke

Midt- og VestjyllandLene blev erklæret ordblind som 51-årig: En lettelse at få at vide, at jeg ikke er dumFørst som voksen fandt Lene Brund ud af, at hun er ordblind.
Hun deler skæbne med op mod 400.
000 danskere.
En lærer kaldte i skolen Lene Brund for dum, hvilket har fået hende til at tvivle på egne evner.
Af Pia Stenbæk og Mette Skov-Jensen01.
okt.
2018 kl.
19.
15Bemærk: artiklen er mere end 30 dage gammelLæs op52-årige Lene Brund fra Nykøbing Mors er ordblind og har følt sig alene med sin ordblindhed.
- Jeg har gemt mig og følt, at jeg var dum, siger Lene Brund, der aldrig glemmer den afskedssalut, som en lærer gav hende, da hun forlod folkeskole: 'Du bliver aldrig til noget'.
- Når du får at vide, at du ikke kan noget, så tænker du 'hold da op, hvad gør jeg nu'.
Jeg har ikke turde tro på, at jeg skulle få en uddannelse, fortæller Lene Brund, der arbejder som social- og sundhedshjælper.
Når det alligevel lykkedes at få en uddannelse, skyldes det i høj grad støtte fra manden derhjemme, der for eksempel hjalp Lene Brund, når hun skulle sætte noget på skrift.
- Jeg kastede mig ud i det, men det kostede sved, siger hun.
Læs også:Forældre til ordblinde skal forstå deres børn bedreLæsetest åbnede døreFørst for et år siden fandt Lene Brund ud af, at hun lider af ordblindhed.
Det skete, da hendes chef ved hjemmeplejen i Morsø Kommune foreslog, at hun tog en læsetest, som kunne afklare om hun var ordblind.
- Det var en kæmpe lettelse at få at vide, at jeg ikke er dum, fortæller hun.
At være erklæret ordblind betyder, at Lene Brund nu har adgang til flere hjælpemidler, som gør en stor forskel i hendes hverdag.
Hun har fået sin egen computer med programmet CD Ord, der hjælper med oplæsning og giver forslag til hvordan ord skal staves.
Programmet bruger Lene Brund, når hun skal dokumentere sin arbejdsindsats hos en klient.
Det var en kæmpe lettelse at få at vide, at jeg ikke er dum.
Lene Brund, ordblindDerudover får hun ordblindeundervisning på Thy-Mors HF & VUC.
- Jeg er blevet et helt andet menneske, er blevet mere udadvendt og har lyst til at hjælpe folk, siger Lene Brund.
Hjælpemidlerne betyder også, at Lene ikke længere er så træt, når hun kommer hjem fra arbejde.
- Førhen skulle jeg tænke meget over, hvordan jeg staver.
Det var en kæmpe overvindelse at skulle skrive noget.
Nu har jeg selvtillid og er ikke bange for at åbne computeren, siger hun.
Så mange er ordblindeSyv procent at den voksne befolkning opfatter sig selv som ordblindeCirka hver femte har stave- eller læsevanskeligheder(Kilde: Ordblindeforeningen)Netværksgruppe for ordblindeOp mod 400.
000 danskere lider af ordblindhed.
Mange går alene rundt med udfordringerne ved et læse- og skrivehandicap, fordi det er flovt at indrømme, at bogstaverne driller.
Følelser, som Lene Brund genkender.
Hun er derfor begejstret for, at Thy-Mors HF & VUC nu vil lave en netværksgruppe for voksne ordblinde.
- Det er fantastisk.
Jeg tror virkelig, der er mange, der tier med, at de er ordblinde, siger Lene Brund.
Thy-Mors HF & VUC står for ordblindeundervisning i området og laver netværksgruppen, fordi de har kendskab til en del ordblinde voksne, som føler sig ensomme.
- Man er hele tiden konfronteret med, at man har et læse- og skrivehandicap.
Både i forhold til privatlivet, jobbet og for eksempel det at være forældre eller kollega, forklarer ordblindekoordinator Marenlise Facius fra Thy-Mors HF & VUC.
Læs også:VIDEO Jesper Hansen var ordblind cykelmekaniker: Nu kæmper han for Fuglsang i TourenSom at læse kinesiskSkolen har interviewet flere voksne ordblinde, som alle fortæller, at det er en stor udfordring at være ordblind.
- En forklarede det sådan 'tag til Kina og prøv at finde rundt eller slå op i en opskrift, hvor teksten er kinesisk', siger Marenlise Facius.
Hun håber, at netværksgruppen kan blive et forum, hvor deltagerne tør dumme sig og spørge dumt.
- Og at vi kan anspore dem til at give sig i kast med nye udfordringer eller hjælpemidler.
Lene Brund er begejstret for tiltaget og vil gerne med i netværksgruppen for at hjælpe andre.
- Jeg tror virkelig, der er mange, der går med det.
Bare det, at man ved, man ikke er alene om det, siger Lene Brund.
Læs også:Uge 40 sætter fokus på ordblindhedI denne uge er der særlig fokus på læse- og skrivevanskeligheder, da det er Internationale Ordblindeuge.
FacebookTwitterKopier linkEmner:Handicaps|Nykøbing Mors|Uddannelse|Morsø Kommune|Sundhed og velvære




https://www.dr.dk/nyheder/indland/trafikstoej-lovligt-larme-mere-end-roskilde-festival

IndlandTrafikstøj: Lovligt at larme mere end Roskilde FestivalDer er forskel på køretøjer.
Hvis du har den helt store Harley eller en Ferrari, må din motor larme som et rockband for fuld udblæsning.
De ikoniske Harley Davidson-Motorcykler må larme mellem 79 og 104 decibel, viser data fra Motorregistret.
Arkivfoto.
Af Nis Kielgast, Alexander Hecklen og Jens Lykke Brandt01.
okt.
2018 kl.
19.
02Bemærk: artiklen er mere end 30 dage gammelLæs op"Allermest generende er motorcykler for fuldt drøn - der bør kunne sættes ind mod disses grove overskridelser af motorstøj", skrev en læser på dr.
dk, da vi for nylig spurgte, om I er generet af støj.
"Vi bliver ofte vækket af motorcykler", skrev en anden, mens en tredje var "vred over, at politiet aldrig stopper motorcykler med larmende lydpotter".
Men en del køretøjer er faktisk godkendt til at larme meget, viser data fra Motorregistret.
Ejer man en Harley FXE fra 1983, må motoren for eksempel larme 104 decibel, når man gasser op.
Det er højere end grænsen for Orange Scene på Roskilde Festival, hvor publikum maksimalt må udsættes for 103 decibel.
En almindelig familiebil som en ny Peugeot 208 må derimod kun larme med 75 decibel.
Der er milevid forskel på de to lyde.
Det kræver næsten 1000 gange mere lydenergi at producere 104 decibel, end det kræver at producere 75.
Så meget må de larme115 dB - Ferrari 458 AB110 dB - Ducati Paningale R106 dB - Mercedes A 45 AMG104 dB - Lamborghini Gallardo 5,0 V10102 dB - Harley Davidson FXST103 dB - Maserati Grancabrio MC100 dB - Suzuki GSX-S1000(Konkrete eksempler fra Motorregistretøjgrænsen kan variere fra årgang til årgang)DR-læsere er irriterede på motorcyklerDR sætter i øjeblikket fokus på trafikstøj, og da vi spurgte læserne på dr.
dk, hvad de var generede af, pegede mere end 1.
500 på larm fra motorcykler.
Derfor har DR’s Undersøgende Databaseredaktion undersøgt, hvor meget man egentlig må larme med sit køretøj – og det viste sig at være ret komplekst at svare på.
Der er nemlig ikke nogle generelle grænser for motorstøj.
Hver enkelt model bil og motorcykel har sin egen grænse, som blandt andet afhænger af produktionsåret og motorens størrelse.
Det kaldes en typegodkendelse, og tommelfingerreglen er, at når først køretøjet har fået godkendelsen, gælder støjgrænsen resten af dets levetid.
Nogle køretøjers godkendelse går helt tilbage til den danske udstyrsbekendtgørelse fra 1955, mens nyere biler ofte har fået deres godkendelse i et andet EU-land - og så gælder reglerne også herhjemme, oplyser Færdselsstyrelsen.
Stille som en opvaskemaskineFor at få et indblik i, hvad det betyder, har vi hentet data fra Motorregistret.
Det er ikke alle køretøjer, der har fået registreret den maksimale motorstøj, men der er data på 1,2 millioner biler og motorcykler – og de viser markante forskelle.
Helt i bunden af skalaen finder man elbilerne.
Motorstøjen måles ved at gasse tre fjerdedele op, mens bilen går i tomgang, og gør man det på en elbil, sker der ikke noget.
Nogle hybridbiler har en lille hjælpemotor, der kan lade batteriet op, og de ligger også i den helt lave ende, for eksempel en Opel Ampera, der må larme 48 decibel.
Det svarer nogenlunde til en opvaskemaskine.
Fra piskeris til hårdtørrerMen langt de fleste køretøjer ligger et sted mellem 70 decibel og 80 decibel.
I den lave ende er det for eksempel de nyeste modeller af Skoda Octavia med en 1,0-motor.
Deres motor må larme 71 decibel - eller hvad der svarer til en håndmikser for fuld kraft.
Middelvaren kunne være en spritny Volvo V40, der må larme 75 decibel, som cirka svarer til en støvsuger.
I den øvre ende af de almindelige køretøjer finder vi for eksempel en Toyota RAV4 2.
0VVT, der må larme 79 decibel, som svarer til at holde en hårtørrer 30 centimeter fra øret.
Sådan måles støjenMotorstøjen registreres ved en såkaldt standmåling, hvor køretøjet står stille.
Der gasses op til tre fjerdedele af de omdrejninger, som er normale for motoren.
Mikrofonen måler støjen på 7 meters afstand fra siden af køretøjet.
Går man lidt højere op af støjskalaen, begynder ældre bilmodeller og motorcykler at fylde en del.
Det kunne for eksempel være en Suzuki VZ800 fra 2009, der må larme med 85 decibel fra sin vandkølede 4-takts V-motor.
Det er grænsen for, hvor meget støj der må være på en arbejdsplads.
De helt vilde: Nu nærmer vi os en jetjagerKigger man på de køretøjer, der må larme allermest, fylder motorcyklerne meget.
Næsten halvdelen af køretøjerne i gruppen over 100 decibel har kun to hjul.
Mange vil nok tænke på Harley-Davidson, og de er bestemt også til stede i toppen af statistikken, men det er de italienske supermotorcykler fra Ducati, der kommer helt op.
En enkelt Ducati Paningale R er registreret til at måtte larme 110 decibel, men så er vi også ude i en motorcykel med en startpris omkring 700.
000 kroner.
For omkring en femtedel af det, kan man få en Suzuki GSX-S1000, og det er nok en del af grunden til, at det er det hyppigst forekommende køretøj i gruppen over 100 decibel.
Kigger man på de allerøverste pladser, er det en anden privatøkonomi, der skal til.
Her er det superbilerne, der huserer.
En Maserati Granturismo S, der må larme 113 decibel, koster omkring to en halv million kroner.
Førstepladsen indehaves af en Ferrari 458 Spider, der kan brøle med 115 decibel, hvis man har over 5 millioner kroner og ikke bekymrer sig om benzinøkonomi.
Til den pris får man så til gengæld ret til at larme omtrent lige så meget som Danmarks nye kampfly F-35, når det letter.
Hverdagseksemplerne på støj kommer fra ingeniørfirmaet Force Technology, der blandt andet specialiserer sig i støjberegninger.
FacebookTwitterKopier linkEmner:Harley-Davidson|Biler|Roskilde Festival|Motorcyklisme|Roskilde




https://www.dr.dk/nyheder/indland/interaktiv-grafik-saa-meget-maa-din-motor-larme

IndlandINTERAKTIV GRAFIK: Så meget må din motor larmeTast din egen nummerplade og se, hvor meget motoren på din bil eller motorcykel - helt lovligt - må larme, når du gasser op.
Af Nis Kielgast, Alexander Hecklen, Jens Lykke Brandt (programmering) og Mads Rafte Hein (grafik)01.
okt.
2018 kl.
19.
00Bemærk: artiklen er mere end 30 dage gammelLæs opI denne interaktive grafik kan du indtaste din nummerplade og se, hvor meget motoren på dit køretøj må larme, når du gasser op.
Ovenstående liste består af eksempler på konkrete biler fra Motorregistret, så du kan sammenligne dit resultat med andre modeller.
Det betyder dog ikke, at alle køretøjer af de nævnte modeller må larme præcis lige så meget som eksemplet, for det afhænger bl.
a.
af den præcise motortype og registreringsår.
Sådan måles støjenMotorstøjen registreres ved en såkaldt standmåling, hvor køretøjet står stille.
Der gasses op til tre fjerdedele af de omdrejninger, som er normale for motoren.
Mikrofonen måler støjen på 7 meters afstand fra siden af køretøjet.
Den meget populære Peugeot 208 må for eksempel larme op til 88 decibel, hvis det er sportsmodellen med 208 hk, eller ned til 76 decibel, hvis det er en lille 1,2-motor med 82 hk.
Men den model, som flest ejer, må larme 77 decibel.
Andre konkrete køretøjer er udvalgt, fordi de enten må larme ekstremt meget eller ekstremt lidt.
Oplysninger på de enkelte køretøjer har DR's Undersøgende Databaseredaktion indhentet fra Motorregistret, som er en offentlig database.
Oplysningerne er knyttet til en nummerplade, derfor kan du slå dit eget køretøj op.
Det er desværre ikke alle biler, der har fået registreret en støjgrænse i Motorregistret.
Hvis du ikke kan finde din egen bil eller motorcykel, kan du i stedet lede efter modellen på Færdselsstyrelsens hjemmeside.
Det kan være lidt svært at navigere sig frem til den rigtige model, men et godt tip til at begynde søgningen på er, at langt de fleste almindelige biler er i kategorien 'personbil M1'.
DERFOR ER DER FORSKEL•Færdselsloven siger, at en "fører af motordrevet køretøj skal betjene køretøjet således, at det ikke afgiver unødig støj".
•Men der findes ingen generelle grænser for motorstøj.
•Hver enkelt bil og motorcykel har sin egen grænse, som blandt andet afhænger af produktionsåret og motorens størrelse.
•Det kaldes en typegodkendelse, og tommelfingerreglen er, at når først køretøjet har fået godkendelsen, gælder støjgrænsen resten af dets levetid.
•Nogle køretøjers godkendelse går helt tilbage til den danske udstyrsbekendtgørelse fra 1955, mens nyere biler ofte har fået deres godkendelse i et andet EU-land - og så gælder reglerne også herhjemme.
Kilde: Færdselsstyrelsen, Retsinformation.
dkFacebookTwitterKopier linkEmner:Biler|Peugeot|EU|Færdselsstyrelsen|EU-forhold




https://www.dr.dk/sporten/fodbold/superliga/minut-minut-ghanesisk-hattrick-i-nordsjaellandsk-storsejr






https://www.dr.dk/nyheder/penge/stort-flyselskab-vil-erklaere-sig-konkurs

PengeStort flyselskab vil erklære sig konkursSelskabet Primera Air, der flyver fra bl.
a.
Københavns Lufthavn, vil erklære sig konkurs.
(ARKIV) Primera Air flyver fra flere danske lufthavne.
Af Thomas Prakash01.
okt.
2018 kl.
18.
55 | opdateret 01.
okt.
2018 kl.
20.
15Bemærk: artiklen er mere end 30 dage gammelLæs opI en meddelelse på selskabets hjemmeside, meddeler flyselskabet Primera Air, at man fra midnat indstiller al aktivitet.
- Det er en trist dag for alle vores ansatte og passagerer.
Selskabet har i den sidste måned arbejdet utrætteligt for at sikre langtidsfinansiering.
Da det ikke er lykkedes os at nå til enighed med vores bank om en overgangsordning, ser vi ingen anden mulighed end at erklære os konkurs, hedder det i meddelelsen.
Fra Danmark flyver lavprisselskabet til flere destinationer i Spanien, Portugal og Grækenland.
Selskabet har således fem afgange fra Københavns Lufthavn og fire afgange fra Billund i morgen.
Forsinkede og rustede flyI meddelelsen fra bestyrelsen oplyser Primera Air, at det er flere forhold over de seneste to år, der har ødelagt økonomien.
Et fly er nærmest rustet væk, og udgifterne til renovering har kostet næsten 10 millioner euro.
Samtidig har der været forsinkelser på leveringen af nye Airbus 321-fly, som har betydet, at selskabet har måtte leje erstatningsfly og betale ekstraomkostninger til i alt 20 millioner euro.
Sådan er du stillet, når flyselskabet går konkursHvis konkursen sker, mens du er afsted:* Har du købt din flybillet direkte hos flyselskabet, er du dækket, hvis flyselskabet går konkurs under din rejse.
* Har du købt en pakkerejse dækker Rejsegarantifonden ved konkurs.
* Hvis billetten er købt som del af en sammensat rejse, dækker Rejsegarantifonden i nogle tilfælde.
Hvis konkursen sker, inden du rejser:* Hvis du har købt flybilletten direkte hos selskabet, skal du altid betale en selvrisiko på 1000 kroner.
* Har du købt en pakkerejse, er du dækket af Rejsegarantifonden.
* Hvis du har en sammensat rejse, kan du kun få dækket det løb, som du har betalt for den første ydelse i din rejse.
Betalingskort:* Hvis billetten er betalt med eksempelvis mastercard eller maestro, kan banken søge erstatning på dine vegne, hvis flyselskabet går konkurs.
Forsikring:* En sidste mulighed er at tjekke din rejseforsikring.
Det kan være, at den dækker, når flyselskaber går konkurs.
Kilder: Forbrugerrådet Tænk.
Blandt andre benytter de danske rejseselskaber Apollo og Bravo Tours sig af Primera Air.
Ifølge mediet Check-in.
dk er Bravo Tours i familie med Primera Air, men selskabet forventer ikke, at det kommer til at påvirke deres kunder.
- Vi har haft rygterne kørende og har endnu ikke modtaget noget officielt.
Vi forventer under alle omstændigheder, at vi kan levere varen over for vores kunder, siger administrerende direktør Peder Hornshøj til Check-in.
dk.
Primera Air havde sidste år 278.
794 passagerer i Københavns Lufthavn.
FacebookTwitterKopier linkEmner:Primera Air|Københavns Lufthavne|Flyselskaber|Lufthavne|Billund




https://www.dr.dk/nyheder/politik/s-naestformand-bliver-vaek-fra-gudstjeneste-efter-praestens-urimelige-homo-udtalelse

Folketingets åbningSe temaPolitikS-næstformand bliver væk fra gudstjeneste efter præstens "urimelige" homo-udtalelseTre socialdemokrater, inklusive næstformand Mogens Jensen, bliver væk fra Folketingets åbningsgudtjeneste.
Socialdemokraten Mogens Jensen vil ikke legitimere præsten Morten Kvists udtalelser om homoseksuelle ved at møde op til Folketingets åbningsgudtjeneste, så han bliver for første gang væk fra den.
Af Rikke Gjøl Mansø og Rasmus Lindegaard01.
okt.
2018 kl.
18.
53 | opdateret 01.
okt.
2018 kl.
20.
48Bemærk: artiklen er mere end 30 dage gammelLæs opSocialdemokratiets næstformand og kulturordfører, Mogens Jensen, vil for første gang blive væk fra den traditionelle gudstjeneste i forbindelse med Folketingets åbning i morgen.
Han vil nemlig ikke sidde på kirkebænken, når valgmeninghedspræsten Morten Kvist fra Herning indtager prædikestolen.
- Jeg har valgt for første gang ikke at møde op til Folketingets gudstjeneste i morgen, og det er jeg egentlig ked af.
Jeg ville gerne være til stede.
Men jeg synes, at kirkeministeren har valgt en præst med holdninger, som jeg ikke har lyst til at legitimere ved at være til stede i kirken, siger Mogens Jensen.
Læs også:Minister får skarp kritik for "kontroversielt" valg af præst til FolketingsgudstjenesteBlå bog: Morten KvistTeologisk kandidat fra Københavns Universitet 1984.
Præst for Ryslinge Frimenighed fra 1985-1993.
Forstander på Askov Højskole fra 1993-1998.
Siden 1998 valgmenighedspræst for Herning og Gjellerup valgmenigheder.
Fra 2003-2010 medlem af Etisk Råd.
Bidragyder til Islamkritisk Netværk i Folkekirken og aktiv samfundsdebattør.
I forbindelse med, at Københavns Kommune i 2008 godkendte to homoseksuelle par som plejefamilier for anbragte børn, udtalte Morten Kvist til Politiken:"Der kan nemt gå rettighedsfundamentalisme i det.
For nu at stille det skarpt op: Hvad med de pædofile – har de også rettigheder?
De pædofile har et stærkt behov for at være sammen med børn, skal de så have lov til det?
Det er jo et overgreb, og det er vi alle sammen enige om.
Homoseksuelle som plejeforældre er selvfølgelig ikke et overgreb, men så vil jeg alligevel sige: at dét at være homoseksuel, det er anderledes.
Den anderledeshed må man respektere, ligesom alle mulige andre minoriteter må affinde sig med at afvige fra det normale.
Kønnet er nu engang en vigtig identitetsmarkør i vore dage, og jeg synes, man er nødt til at spørge sig selv: Hvorfor skal homoseksuelle have ret til det her?
For hvis skyld er det – er det for deres eller for børnenes skyld?
"Den 63-årige Morten Kvist er valgmenighedspræst i Herning og Gjellerup og har i årevis været en aktiv samfundsdebattør - blandt andet som medlem af Etisk Råd og Islamkritisk Netværk - og han har blandt andet argumenteret imod kirkelige vielser af homoseksuelle.
Tilbage i 2008 kom Morten Kvist for alvor i modvind, da han stillede sig kritisk over for, at Københavns Kommune godkendte to homoseksuelle par som plejefamilier for anbragte børn.
I et interview med Politiken udtalte han, at der "nemt kan gå rettighedsfundamentalisme i det":- For nu at stille det skarpt op: Hvad med de pædofile – har de også rettigheder?
De pædofile har et stærkt behov for at være sammen med børn, skal de så have lov til det?
Læs også:Præsten Morten Kvist: 'Jeg har ikke tænkt mig at holde en politisk prædiken'Her ti år senere fastholder Morten Kvist sit synspunkt om, at det er bedst for børn at vokse op med en mor og en far fremfor homoseksuelle forældre.
Men han mener ikke, at han med sin udtalelse sammenlignede homoseksuelle med pædofile:- Jeg sagde bare, at for enden af sådan en vej, hvor man opløser al normalitet, der rejser det spørgsmål sig også.
Og det gjorde det også.
Der har været masser af snak om pædofili siden – også fordi nogle pædofile er begyndt at sige ”vi har også rettigheder”.
Tre socialdemokrater bliver væk fra gudstjenesteUdtalelserne har fået politikere fra Socialdemokratiet, Enhedslisten, Alternativet og SF til at kritisere kirkeministeren for et "dybt kontroversielt" præstevalg.
Hele SF's folketingsgruppe boykotter gudstjenesten i protest.
Modsat SF har Socialdemokratiet ikke truffet nogen fælles beslutning om boykot af gudstjenesten.
Men Mogens Jensen får støtte fra sin partifælle Mette Reissmann, der mandag aften skriver på Twitter, at hun for første gang heller ikke møder ikke op til åbningsgudstjenesten.
Heller ikke socialdemokraten Peter Hummelgaard vil høre præstens prædiken.
Han har deltaget i gudstjenesten et par gange, men vil af samme årsager som sine partifæller blive væk i morgen:- Sandheden er, at hvis det havde været en forkynder fra en hvilken som helst anden trosretning, så havde borgerligheden tændt ild til sig selv.
Nu: not so much, skriver han på Twitter.
Derimod har socialdemokraten Flemming Møller Mortensen, der ligesom Mogens Jensen også er homoseksuel, tænkt sig at møde op.
Men han tager afstand fra præstens udtalelser og kritiserer ministerens valg af ham:- De ting, præsten har givet udtryk for i forhold til homoseksuelle, tager jeg på det kraftigste afstand fra – og jeg synes ikke, de falder inden for rammen af en grundtolerance i vores demokrati, sagde Flemming Møller Mortensen søndag.
Læs også:SF boykotter åbningsgudstjeneste i protest mod ministers præstevalgMogens Jensen: Udtalelse er urimelig og uanstændigDen 54-årige Mogens Jensen, der har været handels- og udviklingsminister, er selv homoseksuel og deltager aktivt i debatten om homoseksuelle - blandt andet har han argumenteret for, at folkekirkepræster skal tvinges til at vie homoseksuelle.
- Jeg bryder mig ikke om, at han (Morten Kvist, red.
) sammenligner homoseksuelle med pædofile.
Det synes jeg simpelthen er urimeligt, og det er ikke anstændigt, siger Mogens Jensen.
Men han er der for at prædike – og ikke for at tilkendegive politiske synspunkter?
- Nu ved jeg ikke, hvad han vil sige i sin prædiken.
Men jeg har i hvert fald den holdning, at det står mig frit for, om jeg vil være der, når ministeren ud af alle de præster, man kan vælge, lige præcis vælger en, som har så diskriminerende holdninger til folk med en anden seksualitet.
Det synes jeg ikke er i orden, siger Mogens Jensen.
Men fordi du ikke er enig med ham kunne du måske godt overkomme at være i stue med ham?
- Det handler sådan set ikke om det.
Nu er det jo ikke en debat, vi skal have.
Jeg skulle sidde og lytte på ham.
Og han må selvfølgelig sige, hvad han vil – og det står mig frit for ikke at være til stede.
Læs også:Blå kirkeordførere støtter ministers præstevalg: Han har holdninger med kantMinister: Morten Kvist er en dygtig prædikantDet er kirkeminister Mette Bock (LA), der har valgt Morten Kvist til at prædike ved åbningsgudtjenesten.
Hun affejer kritikken af præstevalget og minder om, at det er en prædikestol - og ikke en talerstol - som præsten indtager i morgen.
Men det er ikke en hvilken som helst prædikestol, betoner Mogens Jensen:- Det er på demokratiets højtidsdag, man vælger en præst, der åbenlyst synes, det er i orden at diskriminere mennesker med en anden seksualitet.
Det synes jeg ikke er i orden, og derfor møder jeg ikke frem i morgen, siger han og tilføjer:Læs også:Mette Bock affejer kritik af præstevalg: Jeg vil ikke udøve sindelagskontrol- Ministeren må selv stå på mål for det valg.
Jeg synes, det er et meget dårligt valg.
Jeg kan selvfølgelig ikke forbyde Morten Kvist i at have de holdninger, han har – men det er heller ikke nogen pligt, at jeg møder op, når han prædiker.
Mogens Jensens og SF's boykot af gudstjenesten får ikke kirkeministeren til at fortryde sit præstevalg.
- Demokrati handler netop om at lade uenigheder mødes.
Mit mål har ikke været at finde en præst, der kan samle.
Mit mål har været at finde en dygtig prædikant, siger Mette Bock.
FacebookTwitterKopier linkEmner:Liberal Alliance|Mette Bock (politiker)|Kirkeforhold|Pædofili|Herning




https://www.dr.dk/nyheder/indland/bjorn-er-paa-arbejde-og-til-laege-samtidig-det-har-givet-mig-en-masse-frihed

IndlandBjörn er på arbejde og til læge samtidig: 'Det har givet mig en masse frihed'Efter at han er begyndt at gå til lægen på sin smartphone, føles Björn Bøgs diabetes ikke længere som en sygdom.
Faktisk føler Björn sig tættere på sin læge nu, end han gjorde før, han begyndte på videokonsultationerne.
Af Sally Frydenlund Larsen01.
okt.
2018 kl.
18.
42Bemærk: artiklen er mere end 30 dage gammelLæs opBjörn Snorri Gudmundsson Bøg har diabetes type 1.
Det har han haft i 14 år, og læge- og hospitalsbesøg har været en fast - og stor - del af hans liv.
Gå til lægen online:Forslaget om at indføre videokonsultationer i landets praksiser, kommer fra Danske Regioner.
Regionerne vil lave en app, 'Min Sundhed', hvor patienterne kan kommunikere med deres læge, se deres journaler og prøvesvar og finde information om deres forløb.
Ambitionen er, at en tredjedel af alle konsultationer fremover skal ske på en video-platform.
Videkonsultationerne er kun et tilbud - der er ingen tvang.
Den første udgave af app'en lanceres i 2019.
Danske læger og patienter er allerede digitale.
Sidste år gennemførtes 6.
625.
000 konsultationer over e-mail.
Kilder: Danske Regioner, Praktiserende Lægers Organisation.
Men det sidste år har været anderledes.
Der har han nemlig testet en ny ordning, så han, i stedet for at møde op på klinikker og hospitaler, mødes med sine læger i videosamtaler på sin telefon.
Forsøget er en del af et nyt initiativ fra Danske Regioner, der skal sikre, at en tredjedel af danskernes lægebesøg fremover skal foregå som videokonsultationer.
Og den 32-årige diabetiker er ikke i tvivl; han synes, at ordningen skal udbredes.
- Jeg synes, det har været godt.
Det har givet mig en masse frihed og en masse fleksibilitet, og det gør, at jeg ikke behøver at tage fri fra mit arbejde, jeg kan sidde her på arbejdspladsen og ringe op og tage min konsultation på min telefon, siger han.
- Min diabetes type 1 er ikke en sygdom, men en tilstand for mig.
Björn Snorri Gudmundsson Bøg.
Var nervøsDe første gange, Björn skulle videosnakke med sin læge, var han lidt nervøs, fortæller han.
Men med tiden føltes ordningen helt naturlig.
- Det sjove er, at jeg synes faktisk, nærheden har føltes endnu tættere, fordi app'en har givet mig mulighed for at ringe op til min læge, når jeg har brug for at snakke med hende.
I stedet for, at man bliver indkaldt til et fysisk møde to gange om året, så har jeg haft mulighed for at tage fat i min læge, når jeg har behov for det, siger Björn Bøg, som vurderer, at videokonsultationer er kommet for at blive.
Videokonsultationerne betyder, at Björn Bøg ikke behøver tage fri for arbejde for at tage til lægen, og at han sparer de 120 kilometer, han har til det sygehus, han bliver behandlet på.
Men det bedste er, at han ikke længere føler sig helt så syg.
Læs også:Skoldkopper eller snue?
Nu skal vi gå til lægen på vores smartphones- Jeg betragter min diabetes type 1 som en tilstand, mere end en sygdom, så det at jeg kan integrere den i min dagligdag, det er helt sikkert den største fordel.
Faktisk er der kun én ulempe, siger Björn Bøg.
- Det kan måske blive lidt en sovepude, at man ikke skal stå skoleret henne ved lægen, og måske komme til at slække lidt mere på, hvad man spiser, siger han med et smil.
Danske Regioner præsenterer det fulde sundhedsudspil 'Trygt, nemt og nært' på onsdag, som forslaget om videokonsultationer er en del af.
FacebookTwitterKopier link




https://www.dr.dk/nyheder/indland/kronprins-frederik-er-ny-protektor-roede-kors

IndlandKronprins Frederik er ny protektor for Røde KorsKronprinsen overtager hvervet efter sin far, prins Henrik.
Kronprins Frederik holder tale i "frivillighuset" i København i forbindelse med, at han indtræder som protektor for Røde Kors i Danmark.
Kronprinsen overtager protektionen fra sin far, Prins Henrik, der i 17 år var protektor for Røde Kors.
 Af Josephine Nue01.
okt.
2018 kl.
18.
30Bemærk: artiklen er mere end 30 dage gammelLæs opKongefamilien som protektor for Røde Kors er en gammel tradition.
Den går helt tilbage til 1877, hvor Kong Christian IX tiltrådte som protektor for organisationen.
Og i dag blev det hans tip-tip-oldebarns tur.
Kronprins Frederik besøgte i dag Røde Kors Frivilligehus på Østerbro for at annoncere sig som ny protektor.
Kronprinsen overtager efter sin far, prins Henrik, der var protektor for organisationen i 17 år.
- Jeg ser frem til i fremtiden at videreføre det, som min far også var protektor for.
Og at følge et Røde Kors, som hele tiden udvikler og tilpasser sig, siger kronprinsen.
Kronprinsen blev budt velkommen med taler og fine ord.
Blandt andet fra hans rejsekammerat - fotografen Jakob Dall - der fulgte kronprinsen på hans rejse til Bangladesh.
- Det rører mig meget at få sådan en modtagelse som protektor, siger kronprinsen i sin tale.
Han forklarer, at det er vigtigt for ham at sige til de frivillige i Røde Kors, at han ser frem til at fortsætte arbejdet med dem.
Kronprinsen har i mange år rejst og arbejdet sammen med Røde Kors.
- De frivillige er grundstenen i Røde Kors.
Uden jer - intet Røde Kors og ingen humanitær organisation, som den vi ser i dag, siger kronprins Frederik.
En virtuel rejseKronprinsen besøgte tilbage i april verdens største flygtningelejr - lejren ved Cox's Bazar i Bangladesh.
Og billeder fra kronprinsens tur blev i dag vist frem, mens fotografen Jakob Dall fortalte om dem.
Læs også:Kronprinsen besøger verdens største flygtningelejrKronprinsen forklarer, hvor vigtigt det er for ham, at Røde Kors formår at inddrage ham i deres arbejde og rejser.
- Det betyder meget for mig at være en del af Røde Kors, og at jeg får mulighed for at komme helt ud og tæt på de enkelte mennesker og møde dem i øjenhøjde, siger kronprins Frederik.
Kronprins Frederik prøver virtual reality bænk i "frivillighuset" i København i forbindelse med, at han indtræder som protektor for Røde Kors i Danmark, mandag den 1.
oktober 2018.
Kronprinsen overtager protektionen fra sin far, Prins Henrik, der i 17 år var protektor for Røde Kors.
.
 Kronprinsen kom også på en lidt kortere rejse under dagens besøg i Røde Kors.
Han fik afprøvet den nye virtual reality-bænk.
En bænk, der sender brugeren på en rejse til Syrien, hvor man oplever verden fra en syrisk flygtnings perspektiv.
Overtagelsen som protektor er den første i en række af protektioner, æresmedlemskaber og formandskaber, som kronprinsen skal overtage efter prins Henriks død.
FacebookTwitterKopier linkEmner:Røde Kors|Royalt|Bangladesh|Syrien




https://www.dr.dk/nyheder/penge/forbruger-eksperter-pas-paa-faelderne-naar-du-forsikrer-din-loen

PengeForbruger-eksperter: Pas på fælderne, når du forsikrer din lønLæs betingelserne grundigt, lyder det.
Et stigende antal danskere tegner en lønforsikring.
Af Lars Lindevall01.
okt.
2018 kl.
18.
14Bemærk: artiklen er mere end 30 dage gammelLæs opLigesom du kan tegne en forsikring mod tyveri, ulykker eller skader på bilen, kan du også forsikre dig mod tab af løn i tilfælde af, at du skulle miste dit arbejde.
Og det vælger et stigende antal danskere at gøre.
Nye tal fra Forsikring & Pension viser, at 273.
000 personer havde tegnet en lønsikring ved udgangen af 2017, skriver Politiken.
Det er en stigning på omkring 30 procent sammenlignet med forrige år.
Lønsikringen, som enten kan tegnes gennem arbejdsløshedskassen eller et privat forsikringsselskab, dækker typisk op til 80 procent af ens tidligere indtægt i en periode på op til et år.
Læs også:Dagpenge er ikke nok: Flere og flere tegner ekstra forsikringerRisiko for overforsikringMen selv om det kan give en rar tryghed, advarer eksperter om risikoen for overforsikring.
Desuden er der en række betingelser, som varierer fra selskab til selskab, der kan betyde, at du alligevel ikke får dækning, selv om om du har indbetalt i lang tid.
- Lønsikring er udelukkende relevant for de forbrugere, der har et behov for at forsikre den del af deres indtægt, der ligger mellem den nuværende indtægt og ned til dagpengesatsen.
Der er dog mange forbrugere, der sagtens kan klare sig økonomisk i den periode, som det tager dem at finde et nyt arbejde.
De bør ikke tegne sådan en forsikring, siger Lars Baadsgaard, der ansvarlig for finansielle test i Forbrugerrådet Tænk.
Hvad er lønsikring?
Lønsikring udbydes både af private forsikringsselskaber og af a-kasser og fagforeninger.
En lønsikring sikrer dig et tilskud til dagpengene på op til 80-90 procent af din månedsløn, hvis du mister dit arbejde.
Dog vil der typisk være et maksimumbeløb for, hvad du kan få udbetalt pr.
måned.
Lønsikringen vil ofte have en karensperiode, som betyder, at du først kan få udbetalt penge fra forsikringen, når denne periode er udløbet, ligesom den normalt kun dækker udbetalinger i højst 12 måneder.
En lønsikring dækker typisk ikke, hvis jobtabet var på vej, da forsikringen blev købt - dvs.
hvis du som forsikringstager var vidende om, at du ville miste dit job.
Kilde: Forbrugerrådet TænkBrian Stjernholm, der er privatøkonomisk rådgiver hos Uvildige.
dk, er enig i, at det langt fra er alle, der har brug for en lønsikring:- Der kan være nogle, der tænker, at det er rart at få dækket op til 80 procent af ens løn, men uanset hvor meget tryghed, man gerne vil have, så bør man ikke være overforsikret.
Hvis man for eksempel har sparet op på anden vis, eller hvis man har nogle udgifter, som man kan skære ned på, så man godt kan klare sig i op til 12 måneder, så har man måske ikke brug for at tegne en lønsikring, siger Brian Stjernholm.
Betingelser er vidt forskelligeSidste år gennemgik Forbrugerrådet Tænk de forskellige lønsikrings-produkter på markedet, og det viste sig, at betingelserne for dækning varierer fra selskab til selskab.
- Der er en række huller i de her dækninger, man skal være opmærksom på.
Og det er ikke nemt at være forbruger, for betingelser er ofte forskellige fra det ene forsikringsselskab til det andet, siger Lars Baadsgaard.
Læs også:Droppede a-kassen og tegnede lønforsikring: Får 24.
000 kroner om månedenHan oplyser, at nogle selskaber ikke vil udbetale dækning, hvis forsikringstageren er ramt af psykiske lidelse eller stress - fordi det er et krav, at man kan stå fuldt til rådighed for arbejdsmarkedet.
Derudover kan nogle selskaber finde på at afvise dækning, hvis man er over 60 år, fordi risikoen for ikke at komme hurtigt i arbejde igen stiger med alderen, forklarer Lars Baadsgaard.
Desuden har flere udbydere det som en betingelse for udbetaling, at forsikringstageren ikke havde kendskab til risikoen for en kommende fyringsrunde på det tidspunkt, hvor man indgik aftalen.
- Hvis du har haft en viden om, at du ville blive opsagt, eller at der ville komme en opsigelsesrunde i din virksomhed, så vil der være steder, hvor man alligevel ikke er dækket, forklarer Lars Baadsgaard.
Læs det med småtHan tilføjer, at det ikke er alle lønsikringer, der dækker i tilfælde af, at man selv har sagt sit job op.
Det bør man undersøge, inden man skriver under på forsikringsaftalen.
I det hele taget er det en rigtig god idé at læse det med småt, forklarer privatøkonomisk rådgiver Brian Stjernholm:- Det er sindssygt vigtigt at læse betingelserne grundigt, så man ved, hvornår forsikringen dækker, og hvornår den ikke gør.
Den slags forsikringer bunder i en form for usikkerhed, og hvis det viser sig, at man alligevel ikke er dækket i den situation, man frygter, så kan det være en falsk tryghed.
Det skal du tjekke•Der kan være forskel på betingelserne for dækning hos de forskellige selskaber, der udbyder lønsikrings-produkter.
Derfor er der en række vilkår, som du bør undersøge på forhånd:•Hvor stor en procentdel af din indtægt vil blive dækket - og hvor længe?
•Hvis en del af din løn kommer fra provision, bør du også undersøge, om lønsikringen dækker din fulde indtægt.
•Hvor længe skal du have indbetalt til forsikringen, før du er berettiget til dækning?
•Hvad er undtagelserne for dækning?
Kan dækning eksempelvis blive afvist, hvis du lider af psykisk sygdom, eller hvis du er over en bestemt alder?
•Dækker lønsikringen i tilfælde af, at du selv siger dit job op - eller kun hvis du bliver fyret?
•Hvordan er du stillet, hvis du under indbetalingsperioden går ledig i f.
eks.
to måneder, hvorefter du finder et nyt job, som du (også) mister?
Nogle selskaber stiller krav til, hvor længe du skal have arbejdet mellem to ledighedsperioder.
•Er du undtaget for dækning, hvis du har haft kendskab til en eventuelt kommende nedskæringer?
•Hvis du er i tvivl om, hvornår lønsikringen dækker, så spørg dit forsikringsselskab - og sørg for at få svaret på skrift.
Kilder: Lars Baadsgaard, ansvarlig for finansielle test hos Forbrugerrådet Tænk, og Brian Stjernholm, privatøkonomisk rådgiver hos Uvildige.
dk.
FacebookTwitterKopier link




https://www.dr.dk/nyheder/kultur/har-du-moedt-kim-larsen-del-din-historie

Kim Larsen er dødSe temaKulturHar du mødt Kim Larsen?
Del din historieHar du mødt den folkekære sanger?
Og vil du fortælle din historie?
Så del den her.
Kim Larsen på Skanderborg Festivalen i 2011.
Af Katrine Rørby Madsen01.
okt.
2018 kl.
17.
54Bemærk: artiklen er mere end 30 dage gammelLæs opKim Larsen døde søndag morgen, og Danmark har mistet en nationalskjald, spillemand og gavflab, som har været soundtracket til flere generationer af danskeres liv.
Rigtig mange har også mødt Kim Larsen, udvekslet en bemærkning, delt en øl eller haft en længere snak med den folkekære sanger.
Vi vil gerne høre din historie om dit møde med Kim Larsen.
Så har du haft en personlig oplevelse med Kim Larsen og har du lyst til at fortælle den, så send os en mail på kimlarsen@dr.
dk.
Vi offentliggør så mange historier som muligt, men det er ikke sikkert, at vi får plads til alle.
Hvis din historie er lang, kan vi bringe uddrag af den.
Hvis vi må kontakte dig for at høre mere, så skriv gerne dit mobilnummer i mailen.
FacebookTwitterKopier link




https://www.dr.dk/nyheder/indland/skoldkopper-eller-snue-nu-skal-vi-maaske-gaa-til-laegen-paa-vores-smartphones

IndlandSkoldkopper eller snue?
Nu skal vi måske gå til lægen på vores smartphonesHvert tredje lægebesøg skal fremover foregå som videokonsultationer, mener Danske Regioner.
Fremover slipper du for en tur til lægen, hvis du har influenza eller udslæt (arkivfoto).
Af Sally Frydenlund Larsen01.
okt.
2018 kl.
17.
45Bemærk: artiklen er mere end 30 dage gammelLæs opDu har ondt i halsen og har fået en tid hos lægen.
Du har måske taget fri fra arbejde for at være der til tiden.
Alligevel ender du med at sidde og vente en time i venteværelset.
Kender du den situation?
Men det skal være slut med ventetid og rejsetid, når vi skal til lægen.
Fremover skal landets praktiserende læger nemlig kunne undersøge vores hovedpiner og udslæt ved en videosamtale på vores telefon eller tablet.
Forslaget kommer fra Danske Regioner og er en del af sundhedsudspillet 'Trygt, nemt og nært', som regionerne præsenterer på onsdag.
Gå til lægen online:Forslaget om at indføre videokonsultationer i landets praksiser, kommer fra Danske Regioner.
Regionerne vil lave en app, 'Min Sundhed', hvor patienterne kan kommunikere med deres læge, se deres journaler og prøvesvar og finde information om deres forløb.
Ambitionen er, at en tredjedel af alle konsultationer fremover skal ske på en video-platform.
Videkonsultationerne er kun et tilbud - der er ingen tvang.
Den første udgave af app'en lanceres i 2019.
Danske læger og patienter er allerede digitale.
Sidste år gennemførtes 6.
625.
000 konsultationer over e-mail.
Kilder: Danske Regioner, Praktiserende Lægers Organisation.
Danskerne er klarDe nye digitale konsultationsmuligheder er intet mindre end et paradigmeskifte, lyder det fra Ulla Astman (S), næstformand i Danske Regioner.
- Det er et paradigmeskifte, fordi man tager hul på den nye digitale virkelighed, hvor man alle døgnets timer kan have tilgang til sundhedsvæsnet.
Man skal ikke længere sidde og vente hos lægen, men kan simpelthen sidde med lægen i hånden via en app i sin egen sofa eller på sin arbejdsplads og klare konsultationen online, siger hun og forklarer, at hun tror, at danskerne er parate til at tage den digitale omstilling med til lægen.
Læs også:Praktiserende læger har flere patienter end nogensindeMange læger tilbyder allerede, at deres patienter kan bestille tid og spørge om simple spørgsmål over e-mail.
I 2017 havde landets praktiserende læger 6.
625.
000 e-mail-konsultationer med landets borgere.
I 2007 var tallet 794.
000, viser tal fra Praktiserende Lægers Organisation (PLO).
Endnu mere nærtDanske Regioner frygter ikke, at videokonsultationerne kommer til at være på betingelse af patienternes tryghed og nærhed.
I kalder tiltaget 'nært'.
Hvordan kan det være nært, når man ikke længere skal sidde i nærheden af sin læge?
- Du er faktisk så nær lægen, som du kan komme, for lægen ligger på en app i din telefon i din lomme.
Det er da nært og nemt, synes jeg, siger hun.
Læs også:Fem råd til at undgå influenza: Du kan gøre mere end at vaske hænderVideokonsultationerne kan bruges ved konsultation om lettere sygdomstilfælde som for eksempel influenza eller eksem.
Videokonsultationerne er kun et tilbud, så danskere, der foretrækker at sidde ansigt til ansigt med deres læge, fortsat skal kunne gå til lægen på 'gammeldags maner'.
Danske Regioner oplyser, at man klart forventer, at forslaget skal implementeres, men at de økonomiske og tekniske detaljer omkring videokonsultationerne nu skal forhandles på plads med Danske Regioners bestyrelse og Praktiserende Lægers Organisation.
Danske Regioner præsenterer det fulde sundhedsudspil 'Trygt, nemt og nært' på onsdag.
FacebookTwitterKopier link




https://www.dr.dk/nyheder/penge/kun-26-kilometer-hoejspaendingsledning-kan-graves-ned-skuffelse-hos-vestjyske

PengeKun 26 kilometer højspændingsledning kan graves ned: Skuffelse hos vestjyske borgmestreVardes borgmester, Erik Buhl (V), vil kræve andre elmaster fjernet som kompensation.
Flere steder i landet erstattes ældre luftledninger med nedgravede kabler.
Borgmester Erik Buhl (V) vil kræve, at det samme sker i Varde Kommune, hvis han skal acceptere en ny ledning tværs af kommunen.
Af Oliver Batchelor01.
okt.
2018 kl.
17.
20Bemærk: artiklen er mere end 30 dage gammelLæs opChancerne for at få gravet samtlige 170 kilometer af den planlagte højspændingsledning gennem Sydvestjylland ned i jorden er i dag blevet væsentlig ringere.
En rapport fra det statslige infrastrukturselskab Energinet konkluderer, at det kun er muligt at grave 26 kilometer af kablerne ned.
Læs også:Ny rapport: Kun 26 kilometer af omstridt højspændingslinje kan graves nedDermed kan borgerne i de seks berørte kommuner se frem til, at de resterende 144 kilometer skal trækkes henover landskabet i 35 meter høje elmaster.
Jyllands Strømmotorveje400 Kilovolt højspænding: Går syd-nord som en stor motorvej, hvor de store energier bliver flyttet.
Gør det muligt at få mere indenlandsk vindkraft ind i systemet og købe/sælge el til vores nabolande150 Kilovolt højspænding: Fungerer som en hovedlandevej, der transporterer el over større afstande(Kilde: Ingeniøren og Energinet)- Det er en trist dag for en borgmester i Varde Kommune.
Jeg havde håbet, at der var lys forude, men jeg må erkende, at det unægtelig ser sort ud nu, siger borgmester Erik Buhl (V).
På borgmesterkontoret i Esbjerg er der tilsvarende skuffelse.
- Jeg er ærgerlig over det.
Jeg havde håbet, at det havde vist sig, at det var teknisk muligt og alene et spørgsmål om økonomi for at finde en løsning med kabler i jorden, siger borgmester Jesper Frost Rasmussen (V).
'Et sår gennem landskabet'Udsigten til nye elmaster fra Idomlund ved Holstebro og ned til den dansk-tyske grænse har skabt frustration og vrede blandt borgerne i de berørte kommuner.
(© dr)I første omgang var der lagt op til, at 90 procent af højspændingsledningen skulle føres over jorden – nu lyder vurdering, at det lade sig gøre med 85 procent.
Læs også:Ny rapport om højspændingslinje frustrerer borgere: ’Jeg er rystet'Men det gør ikke den store forskel for borgmester Erik Buhl.
- Det vil jo trække et sår igennem landskabet, som vi skal se på hver eneste dag.
Når der ikke kan graves mere ned, skyldes det ifølge rapporten fra Energinet, at det vil medføre betydelige risici i forhold til forsyningssikkerheden.
Samtidig vil der være tale om uprøvet styring og teknologi i et så stort omfang, at sandsynligheden for fejl og afbrud i forsyningen stiger.
Læs også:Vestkysten raser mod kæmpestore elmaster: Grav dem nedVil have flere ældre ledninger gravet nedI kølvandet på de stærke protester mod højspændingsledningen har energi-, forsynings- og klimaminister Lars Christian Lilleholt (V) bebudet en ekstern vurdering, der skal trykprøve Energinets vurdering.
Borgmester Erik Buhl håber på, at de uvildige udenlandske eksperter kan nå frem til et andet resultat.
- Jeg er glad for, at der er bestilt en second opinion, inden man træffer så vidtgående en beslutning.
Læs også:Flertal klar til at begrave planer om 170 kilometer vestjysk højspændingsledningHvis sagen ender med, at blot 26 af de 170 kilometer skal graves ned, så vil Erik Buhl som kompensation kræve, at processen omkring nedgravning af ældre højspændingsledninger på 150 kilovolt bliver fremskyndet.
- Vi har forskellige ledninger, som vi gerne vil have fjernet fra landskabet, siger han.
Esbjergs borgmester, Jesper Frost Rasmussen, er enig i, at borgerne skal kompenseres for at acceptere de kommende elmaster.
- Det er helt klart i min optik, at kan vi ikke undvære forbindelsen.
Men hvis man kun kan lægge 15 procent i jorden, må man finde de steder på strækningen, hvor der er de største gener for borgere og natur, og så må man imødekomme dem på anden vis.
FacebookTwitterKopier link




https://www.dr.dk/nyheder/indland/politiet-rykkede-til-espe-fordi-volvo-maske-var-set-i-byen

Landsdækkende politiaktionSe temaIndlandPolitiet rykkede til Espe fordi Volvo måske var set i byenUnder den store menneskejagt fredag rykkede politiet ud til Espe på Fyn, hvor efterlyst bil skulle være set.
I lørdags var politiet massivt tilstede i den lille fynske by Espe.
01.
okt.
2018 kl.
17.
05Bemærk: artiklen er mere end 30 dage gammelLæs opI forbindelse med den store menneskejagt fredag rykkede politiet ud til byen Espe på Midtfyn.
Politiet har siden været tavs om aktionen i den lille by, men mandag eftermiddag hedder det i en pressemeddelelse fra Københavns Politi, at aktionen i Espe nu er slut.
- Grunden til, at Espe blev en del af den omfattende politioperation i fredags, skyldtes, at politiet i forbindelse med eftersøgningen fik oplysninger om, at det efterlyste køretøj havde været på netop det sted, skriver politiet.
- Derfor har vi været så massivt til stede i Espe – for i situationer som denne at lukke alle vinkler ned, har det været nødvendigt at følge dette spor helt til dørs.
Læs også:Omfattende menneskejagt: Politiet efterlyser sort VolvoKøbenhavns Politi medgiver, at det har set voldsomt ud, men understreger igen, at der ikke er grund til bekymring.
Store dele af landet blev lammet, da en usædvanlig omfattende aktion fredag eftermiddag og aften spærrede danske motorveje, lukkede broer og påvirkede færgetrafikken til Sverige og Tyskland.
Frygt for enkeltpersonerBaggrunden for det høje alarmberedskab var PET's frygt for angreb mod specifikke enkeltpersoner i Danmark.
En udvikling fredag med en sort Volvo betød, at politiet mente, at truslerne var tæt på blive taget skridtet videre.
Læs også:Espe spiller hovedrolle i kæmpe politiaktion: Utroligt det kan ske i så lille en byPolitiet troede i begyndelsen, at tre personer i den sorte Volvo kunne have forbindelse til sagen om trusler på livet.
Bilen blev fundet på SjællandDerfor blev den sorte Volvo V90 efterlyst fredag eftermiddag, og en storstilet menneskejagt blev skudt i gang.
Volvoen blev senere fundet på Sjælland, og det hele viste sig at være en misforståelse.
Personerne i Volvoen havde intet med trusler at gøre.
Læs også:Efterlyst i Volvo kontaktede selv politietI forbindelse med menneskejagten kom den lille by Espe på Midtfyn pludselig i søgelyset, da store politistyrker dukkede op og afspærrede en ejendom i byen.
/ritzau/FacebookTwitterKopier linkEmner:Espe|Politi|Volvo|Fyn|Københavns Politi




https://www.dr.dk/sporten/fodbold/superliga/video-superligadommer-sygdom-sendte-mig-mod-dommerdroemmen

SuperligaVIDEO Superligadommer: Sygdom sendte mig mod dommerdrømmen24-årige Mikkel Redder var en dygtig fodboldspiller, men et sygdomsforløb spændt ben for ham, og skabte i stedet ambitionen om at blive dommer på eliteniveau.
Af Louise Pilegaard og Video: Tobias Boldt01.
okt.
2018 kl.
17.
00Bemærk: artiklen er mere end 30 dage gammelLæs opMikkel Redder er den yngste Superligadommer nogensinde.
Men dommerdrømmen tændtes først for den unge nordjyde, efter en livstruende hjernesvulst satte en stopper for fodboldkarrieren.
Jeg kunne mærke, at min personlighed begyndte at ændre sigMikkel RedderHan spillede selv fodbold på højt niveau og havde en lovende målmandskarriere foran sig.
Men som 14-årig begyndte det unge stortalent at mærke ændringer i kroppen.
Ændringer der skulle vise sig at udviske den ellers nøje planlagte vej for unge Mikkel Redder.
- Jeg kunne mærke, at min krop begyndte at ændre sig, jeg kunne mærke, at min personlighed begyndte at ændre sig, siger Mikkel Redder.
- Jeg begyndte at tage på, min mave blev gigantisk, min krop blev bare mærkelig.
Jeg husker tydeligt det blik, som jeg fik af lægen, da hun begyndte at undersøge mig.
Jeg havde lilla strækmærker over det hele, og jeg fik beskeden om, at jeg havde Cushings Syndrom.
Cushings Syndrom er en svulst, der sidder og trykker på hypofysen i hjernen.
En svulst som spillede Mikkel Redders hormoner et puds og som fik kiloene til at sætte sig på kroppen unaturligt hurtigt.
En hasteoperation var uundgåelig, hvis han skulle overleve.
Tilbage på grønsværen – nu uden benskinner og fodboldstøvlerOperationen var vellykket og på mindre end tre måneder smed Mikkel Redder over 20 kilo.
På rekordfart var den unge målmand igen i topform.
Bare ikke som fodboldspiller.
- Det løb var kørt, kunne jeg godt mærke.
Jeg ville ikke nøjes med at spille på breddeniveau, jeg ville noget mere med fodbolden, siger han.
Det har været med til at modne mig og gøre mig til en god superligadommer.
Mikkel RedderMikkel Redder skiftede i stedet målmandshandskerne ud med en dommerfløjte, og derfra tog den nye karriere fart.
I dag er den 24-årige nordjyde Superligaens yngste dommer nogensinde, og det har han selv et bud på, hvordan er lykkedes.
- Jeg har været igennem nogle ting i livet, og det tror jeg er med til, at spillerne godt kan lide mig og accepterer mig, fordi der er et menneske bag.
Jeg tror, at de ting jeg har med i bagagen, har været med til at modne mig og gøre mig til en god superligadommer, siger Mikkel Redder.
Mikkel Redder har allerede dømt fire Superligakampe i sæsonen og skal i den kommende weekend igen dømme i sæsonens 12.
runde.
FacebookTwitterKopier link




https://www.dr.dk/nyheder/kultur/se-hele-videoen-kim-larsen-sang-sig-til-en-3-plads-i-melodi-grand-prix

Kim Larsen er dødSe temaKulturSe hele videoen: Kim Larsen sang sig til en 3.
plads i Melodi Grand PrixKim Larsen opnåede i 1979 en tredjeplads i Dansk Melodi Grand Prix med sangen 'Ud i det blå'.
Af Jens Grønbech01.
okt.
2018 kl.
17.
00Bemærk: artiklen er mere end 30 dage gammelLæs opDer er umiddelbart langt fra gavflaben Kim Larsen til det pæne og polerede Melodi Grand Prix.
Men den 3.
februar 1979 blev de to ting alligevel forenet.
Her stillede den folkekære sanger nemlig op som deltager nummer 15 ud af i alt 17 i det års Melodi Grand Prix med nummeret 'Ud i det blå', som han selv havde skrevet.
Læs også:Rockbandet U2 hyldede Kim LarsenKim Larsens optræden i Melodi Grand Prix'et skete året efter, at Gasolin var gået hver til sit, og ifølge Jørgen de Mylius, der var vært på showet i 1979, var det en søgende Kim Larsen, han mødte dengang.
- Han ville gerne prøve noget helt andet efter Gasolin, og en af de ting, han gjorde, var altså at skrive en sang til Grand Prix'et.
Men for mig var det tydeligt at mærke, at det var drømmen om USA, der fyldte mest i ham på det tidspunkt, fortæller Jørgen de Mylius og fortsætter:- Efterfølgende fortalte han mig da også, at nu havde han prøvet Grand Prix'et af, og det var ikke lige den vej, han følte, han skulle gå.
Han følte ikke selv, det var specielt vellykket.
Festede med de andre deltagereDe udvalgte fagjuryer, som skulle kåre vinderen i 1979, var dog glade for Larsens 'Ud i det blå' og placerede den på en tredjeplads ud af de 17 sange – kun overgået af Grethe Ingmann og Bjarne Lillers duet 'Alt er skønt' samt Tommy Seebachs klassiker 'Disco Tango'.
Læs også:MØ om Kim Larsen: Han var jo royal!
Det, Jørgen de Mylius primært husker om Kim Larsens deltagelse i Dansk Melodi Grand Prix i 1979, var faktisk noget, der skete bag kameraet.
- Han var normalt ret tilbagetrukket i store forsamlinger, men jeg husker det som, at han netop denne aften var mere social end normalt, og at han festede sammen med os andre, siger Jørgen de Mylius.
Kim Larsen sov søndag morgen stille ind omgivet af sin familie.
Han blev 72 år.
Se Jørgen de Mylius' interview med Kim Larsen efter tredjepladsen i videoen her.
FacebookTwitterKopier link




https://www.dr.dk/nyheder/regionale/syd/omsaetning-steg-med-600000-kroner-kunderne-kraevede-vin-og-grillkoed-i

Syd- og SønderjyllandOmsætning steg med 600.
000 kroner: Kunderne krævede vin og grillkød i sommervarmen Købmanden Johan oplevede en voldsom omsætning, da Danmark blev ramt af tørke.
Kædedirektør bekræfter tendensen på landsplan.
Købmanden Johan Sørensen har haft travlt med at lange varerne over disken til de mange sommerhusgæster i ferien.
Af Ulrik Bang-Mørch og Louise Mandrup (interview)01.
okt.
2018 kl.
16.
45Bemærk: artiklen er mere end 30 dage gammelLæs opDen varme sommer har været en stor gevinst for de små købmænd i sommerhusområderne.
De små købmand i sommerhusområderne har god grund til at være særlig glad for den varme og tørre sommer, vi har lagt bag os.
Købmændene har haft travl med at proviantere de mange gæster, der har valfartet til sommerhusområderne, og på bundlinjen står der nu store grønne tal og stråler, nu hvor solen er holdt med at varme os så meget.
Det gælder også hos købmanden Johan Sørensen, der ejer Min Købmand i Øsby ved Haderslev.
- Vores omsætning i ferien i år steg med omkring 10.
000 kroner om dagen i forhold til samme periode sidste år, hvor vejret ikke var ret godt.
Samlet betyder det, at vores omsætning alene i ferieperioden steg med 600.
000 kroner, siger han.
Læs også:Friluftsbade tjener kassen på hedebølgen: 'Vi har allerede tjent 100.
000 kr.
ekstra'Tjent 80.
000 kronerSamlet set har han bare i sommerferien i år tjent 80.
000 kroner – og det falder et tørt – ikke mindst efter sidste års meget våde sommer.
- Det gør jo, at vi kan udvikle vores butik.
Vi har da haft lidt huller efter to dårlige år, så vi kunne godt bruge lidt ekstra.
Det er alfa omega for at komme godt igennem vinteren, siger han.
80.
000 kroner er mange penge for en lille købmand som den i Øsby, fortæller Johan Sørensen, der forventer, at nogle af dem måske skal bruges på renovering eller nye fryse- og køleskabe.
Læs også:Efter tørken: Varmeregningen bliver ikke så dyr som frygtetTendens over hele landetKonstitueret kædedirektør for Spar og Min Købmand Finn Christiansen bekræfter tendensen på landsplan.
- Vi kan se det på omsætningen.
I de her små butikker ved sommerhusområderne har vi haft en stigning på otte procent.
Og det er meget, forklarer han.
Det er især varer som gas, kul, grillkød og vin, der er langet over disken i sommermånederne, fortæller Johan Sørensen.
Læs også:I næste uge rammes Danmark af skoldhed varmepumpeMagelighedBåde han og kædedirektøren peger på, at forklaringen er magelighed.
- Det er min tese, at de ikke vil bruge tid på at handle ind.
Så det skal gå stærkt, så de kan komme ned og hygge sig i sommerhuset igen, siger Johan Sørensen.
Og det er Finn Christiansen enig i.
- Butikkerne her har de varer, kunderne skal bruge, og de skal ikke køre ret langt efter det, lyder det fra Finn Christiansen.
FacebookTwitterKopier link




https://www.dr.dk/nyheder/regionale/nordjylland/oeko-juletraeer-er-i-hoej-kurs-tage-har-allerede-solgt-mere-end-tusind

NordjyllandØko-juletræer er i høj kurs: Tage har allerede solgt mere end tusind træer i årBestillingerne ruller ind hos de økologiske juletræsavlere, der har svært ved at følge med.
Tage Holm Nielsen har allerede nu afsat en tredjedel af sine juletræer.
Af Klaus Videbæk og Hakan Jacob Kosar01.
okt.
2018 kl.
16.
30Bemærk: artiklen er mere end 30 dage gammelLæs opHvis du i december vil danse rundt om et økologisk og ikke et konventionelt juletræ, så skal du snart have hænderne op af lommen.
Der er nemlig rift om træerne hos de økologiske avlere, hvor man allerede har mange bestillinger på blokken.
Det gælder også i Østervrå i Nordjylland, hvor Tage Holm Nielsen i skrivende stund har afsat 1.
300 af de 4.
000 træer, der i år er store nok til at blive solgt.
Læs også:Tørken har slået halvdelen af skovenes nyplantede træer ihjelTage Holm Nielsen plantede de første træer tilbage i 2010 og sælger sin træer til både lokale folk og torvehandlere i København, og sidste år sendte han også et parti træer til Schweiz.
Han oplever, at der generelt er en øget opmærksomhed om økologiske varer.
- Vi sparer jo grundvandet for en hel masse giftstoffer, for her bliver der slet ikke brugt gift, siger han og bemærker, at hans jord har været økologisk de seneste 20 år.
Det er godt for diversiteten af insekter og nyttedyr, påpeger han, og så kan han give de kunder, der gerne vil undgå sprøjtebehandlede træer i stuen, et alternativ.
Børnehaver køber økologiskBlandt Tage Holm Nielsens kunder er en lille håndfuld, som har svært ved at tåle almindeligt producerede juletræer, og børnehaver, hvor børnene kommer meget tæt på træerne.
- Børnene kan finde på at bide i grenene, så de får dem også økologisk, siger han.
Hos Økologisk Juletræsforening, der tæller 17 mellemstore producenter i hele landet, oplever man, at nogle juletræsavlere allerede nu har udsolgt.
- Vi har et, kan man sige, positivt problem i Økologisk Juletræsforening, idet vores medlemmer oplever så stor interesse og efterspørgsel for juletræer, at det ikke kan honoreres, fortæller formand i foreningen, Marianne Bols.
Læs også:Udsigt til store druer: Årets vinhøst bliver rekordstorHun oplyser, at det tager omkring otte år for et plantet træ at vokse sig stort nok til salg.
Derfor er det svært at imødekomme efterspørgslen, når den pludselig går i vejret.
- Men der er en stigende produktion af økologiske juletræer i Danmark, siger Marianne Bols.
I alt blev der sidste år produceret 20.
000 økologiske juletræer.
FacebookTwitterKopier linkEmner:Økologi|Jul|Jylland|København|Skovbrug




https://www.dr.dk/nyheder/udland/opbloedningen-mellem-nord-og-sydkorea-fortsaetter-fjerner-landminer-fra-i-dag

Topmøde mellem Trump og KimSe temaUdlandOpblødningen mellem Nord- og Sydkorea fortsætter: Fjerner landminer fra i dagMere end en million miner skal fjernes fra den demilitariserede zone.
Nordkoreas Kim Jong-Un og Sydkoreas Moon Jae-In aftalte at fjerne minerne på deres møde i Nordkoreas hovedstad Pyongyang i september.
Af Thomas Jorsal01.
okt.
2018 kl.
16.
20Bemærk: artiklen er mere end 30 dage gammelLæs opSiden Nordkoreas deltagelse i vinterens OL i Sydkoreas hovedstad, Seoul, er forholdet mellem de to nabolande blevet stadig bedre.
I dag tog de så endnu et skridt mod en normalisering af forholdet til hinanden: Soldater fra de to lande er begyndt at fjerne landminer fra den demilitariserede zone mellem de to lande.
Sydkoreas præsident, Moon Jae-in, håber på, at dagens begivenhed kan være med til at forbedre forholdet til Nordkorea, men er spændt på at se, hvordan den fælles minerydning forløber.
- Vi har nu indledt en dristig rejse mod vedvarende fred og velstand på den koreanske halvø.
Ingen har før begivet sig ud på denne sti, og det er svært at forudse, hvilke forhindringer vi vil støde på, lød det fra den sydkoreanske præsident til en fejring af Sydkoreas hærs 70 års jubilæum foran hans præsidentpalads.
Læs også:Nord- og Sydkorea underskriver aftaleMoon Jae-In offentliggjorde også, at man vil skrue ned for de militære aktiviteter.
- Nord- og Sydkorea har besluttet at slutte alle fjendtlige handlinger på land, til havs og i luften mellem de to lande.
Stort arbejde forudeIfølge nyhedsbureauet Reuters er der mere end en million miner i den demilitariserede zone mellem de to lande, som strækker sig 250 kilometer langs grænsen.
De næste tre uger skal tropper fra de to lande forsøge at fjerne de mange miner.
Landene har allerede fjernet højttalere, der sendte propaganda ind over grænsen til fjenden, ligesom de har fjernet vagter fra nogle af vagtposterne langs grænsen.
I sidste uge sendte Nordkorea to sjældne koreanske jagthunde i gave til den sydkoreanske præsident som tegn på det forbedrede forhold mellem de to lande.
Det anslås, at der ligger jordiske rester i området fra omkring 300 soldater, der døde under Koreakrigen.
Amerikanerne hjælper med missionenRydningen af landminerne blev aftalt, da de to landes ledere mødtes i Nordkoreas hovedstad, Pyongyang, i sidste måned.
Det var første gang i mere end et årti, at en sydkoreansk præsident var i Nordkorea.
USA har med Donald Trump i spidsen spillet en aktiv rolle for at få Nordkorea til at afvikle sit atomprogram, og amerikanerne vil også hjælpe til i missionen med at fjerne landminerne.
Det bekræfter en talsperson for USA’s militær over for Reuters.
Læs også:Trump forventer nyt topmøde med Nordkorea 'ret snart'- USA’s styrker i Korea vil udøve en støttende rolle, som inkluderer styrker, der kan hjælpe med at evakuere, hvis der skulle opstå en nødsituation, lyder det fra talspersonen.
Krigen mellem Nord- og Sydkorea, der fandt sted fra 1950 til 1953, er officielt aldrig blevet afsluttet.
Siden dengang har der blot været våbenhvile.
FacebookTwitterKopier linkEmner:Donald Trump (politiker)|Nordkorea|Sydkorea|Militærudstyr|Militær




https://www.dr.dk/nyheder/udland/nafta-afloeser-er-sejr-trump-men-viser-ogsaa-usa-stadig-er-til-tale-med

UdlandNafta-afløser er sejr for Trump - men viser også, at USA stadig er til at tale medDen nye frihandelsaftale mellem USA, Mexico og Canada viser, at USA er klar til at indgå kompromiser.
Præsident Trump sammen med den canadiske premierminister Justin Trudeau.
Af Andreas Lindqvist01.
okt.
2018 kl.
15.
39Bemærk: artiklen er mere end 30 dage gammelLæs opDen amerikanske præsident, Donald Trump, har med nattens handelsaftale med Mexico og Canada fået en sejr.
Men samtidig kan resten af verden også ånde lettet op.
For trods Trumps i udgangspunktet kompromisløse forhandlingsstil blev det i sidste ende netop til et kompromis og en indrømmelse til regelbundet international handel.
Læs også:USA og Canada redder handelsaftale i sidste øjeblikSådan lyder det fra professor Morten Ougaard fra Copenhagen Business School, som forsker i international og amerikansk handelspolitik, efter at Trump-regeringen har fået forhandlet en afløser til frihandelsaftalen Nafta på plads.
- Der er landet nogle kompromiser, og derfor er man meget langt fra de skrækscenarier, der tegnede sig, når man lyttede til Trumps retorik, siger professoren.
- Men det er også klart, at der er tale om en politisk sejr for Trump, som kan sige, at han er kommet af med Nafta og har fået lavet en ny aftale med et nyt navn, siger Morten Ougaard.
Første resultat af Trumps handelspolitikPræsident Trump er da også allerede ude med en lovprisning af den nye aftale.
- Det er en storartet aftale for alle tre lande, som løser mange af manglerne og fejlene i Nafta, åbner markeder for vores landmænd og producenter, reducerer handelsbarrierer mod USA og bringer alle tre nationer sammen i konkurrencen med resten af verden, skriver han på Twitter.
Ifølge professor Morten Ougaard er aftalen da også det første eksempel på en succes for præsidentens forhandlingstaktik med at fare ud med bål og brand for at sikre, hvad han opfatter som bedre handelsaftaler for USA og hans "America first"-doktrine.
Sandsynligvis kunne resultatet dog også være opnået af mere traditionel vej, vurderer professoren.
Læs også:Trudeau og Trump taler konstruktivt om ny handelsaftale- Det er svært at sige, hvad der var sket.
Men man kunne sagtens forestille sig, at en anden præsident ville have sagt til Mexico og Canada, at aftalen skulle reformeres.
Det ville begge have sagt ja til, siger han.
- Trump trækker våben først, men man kunne nok være kommet derhen på en noget mere konventionel måde.
Og der er jo også omkostninger ved det - at USA skaffer sig uvenner og at partnerne mister tillid til USA, siger Morten Ougaard.
Får adgang til mælkemarkedBundlinjen ved den nye aftale er, at amerikanske mælkeproducenter nu får adgang til et lille hjørne på 3,5 procent af det canadiske mælkemarked, som ellers var utilgængeligt på grund af en toldmur.
Samtidig er der sat loft over bileksporten fra Mexico og Canada til USA.
Men det får ingen umiddelbar indflydelse, fordi loftet på 2,6 millioner biler er højere end den nuværende eksport.
Læs også:Trump truer med at trække USA fra WTOEt krav om, at 40-45 procent af biler, som USA importerer, skal være lavet i et land med en mindsteløn over 16 dollar, kan til gengæld koste Mexico men komme Canada til gode.
Og både Mexico og Canada kan glæde sig over, at være friholdt muligvis kommende bilhandelskrige, omend den amerikanske told på stål og aluminium skal forhandles separat.
Samtidig beholdes et system til håndtering af tvister parterne imellem.
Og så er aftalen fortløbende - den skal ikke genforhandles om eksempelvis fem år.
Klar til kompromiserTrods en i udgangspunktet uforsonlig amerikansk præsident er det altså endt med noget, der ligner en win-win-win for parterne.
- Det er et broget billede.
Canada og Mexico har tabt på nogle punkter, men det er måske ikke de helt store indrømmelser, de har givet.
Og samlet er der lige så meget, som styrker den samlede nordamerikanske økonomi - altså alle tre lande - i forhold til konkurrence fra Asien og Europa, siger professor Morten Ougaard.
- Der er elementer af win-win i det her, siger han.
For resten af verden, og måske særligt EU, kan læren blive, at USA også med Trump er klar til at forhandle aftaler, og sågar give sig på nogle områder, hvis modparten står fast.
Læs også:EU-korrespondent: Verden og USA kan have kurs mod hård handelskrigOg ikke mindst at Trump-regeringen, trods dens tilsyneladende opgør med det regelbaserede internationale handelssystem, alligevel er klar til at forhandle nye internationale handelsaftaler.
- På trods af al den snak, som der er om inkompetence i Det Hvide Hus, viser det sig, at de er i stand til at gennemføre ting og på den måde skal tages alvorligt.
Men det viser også, at man, når det kommer til stykket, forhandler kompromiser igennem, siger Morten Ougaard.
Mexico blinkede førstNafta-frihandelsaftalen mellem USA, Canada og Mexico trådte i kraft i 1994, og har været en af Trumps yndlingsaversioner i årevis.
Præsidenten har blandt andet kaldt den en katastrofe, fordi han mener, at den medfører, at amerikanske lavtlønsjobs eksporteres til MexicoDerfor har Trump-regeringen truet med at trække USA fra aftalen.
Og i august blinkede Mexico først, da landet accepterede en genforhandling.
Læs også:USA og Mexico er enige om handelsaftaleMexico holdt dog fast i, at også Canada skulle være med i en version 2.
0.
Det var det, som lykkedes midt i nat, efter at USA havde lagt pres på premierminister Justin Trudeau med en forhandlingsdeadline ved overgangen til oktober.
Den nye aftale, som først kan træde i kraft, når den er vedtaget af de tre landes parlamenter, kommer til at hedde The United States-Mexico-Canada Agreement (USMCA).
FacebookTwitterKopier linkEmner:Canada|Donald Trump (politiker)|Justin Trudeau (politiker)|Twitter|Erhvervspolitik




https://www.dr.dk/nyheder/kultur/taet-paa-youtuberen-albert-dyrlund-springer-ud-som-skuespiller-i-ny-spillefilm






https://www.dr.dk/nyheder/politik/sf-boykotter-aabningsgudstjeneste-i-protest-mod-ministers-praestevalg

PolitikSF boykotter åbningsgudstjeneste i protest mod ministers præstevalgDen præst, der skal prædike før Folketingets åbning, kritiseres for at have sammenlignet homoseksuelle og pædofile.
SF-formand Pia Olsen Dyhr boykotter Folketingets åbningsgudtjeneste i protest mod kirkeministerens valg af præst.
Af Rikke Gjøl Mansø01.
okt.
2018 kl.
15.
21Bemærk: artiklen er mere end 30 dage gammelLæs opDer vil ikke være en eneste SF'er at finde på kirkebænken i Christiansborg Slotskirke, når der i morgen er gudstjeneste i forbindelse med Folketingets åbning.
SF's syv folketingsmedlemmer vil alle blive væk fra gudstjenesten i protest mod kirkeminister Mette Bocks (LA) beslutning om, at det skal være valgmenighedspræsten Morten Kvist, der skal prædike.
Blå bog: Morten KvistTeologisk kandidat fra Københavns Universitet 1984.
Præst for Ryslinge Frimenighed fra 1985-1993.
Forstander på Askov Højskole fra 1993-1998.
Siden 1998 valgmenighedspræst for Herning og Gjellerup valgmenigheder.
Fra 2003-2010 medlem af Etisk Råd.
Bidragyder til Islamkritisk Netværk i Folkekirken og aktiv samfundsdebattør.
I forbindelse med, at Københavns Kommune i 2008 godkendte to homoseksuelle par som plejefamilier for anbragte børn, udtalte Morten Kvist til Politiken:"Der kan nemt gå rettighedsfundamentalisme i det.
For nu at stille det skarpt op: Hvad med de pædofile – har de også rettigheder?
De pædofile har et stærkt behov for at være sammen med børn, skal de så have lov til det?
Det er jo et overgreb, og det er vi alle sammen enige om.
Homoseksuelle som plejeforældre er selvfølgelig ikke et overgreb, men så vil jeg alligevel sige: at dét at være homoseksuel, det er anderledes.
Den anderledeshed må man respektere, ligesom alle mulige andre minoriteter må affinde sig med at afvige fra det normale.
Kønnet er nu engang en vigtig identitetsmarkør i vore dage, og jeg synes, man er nødt til at spørge sig selv: Hvorfor skal homoseksuelle have ret til det her?
For hvis skyld er det – er det for deres eller for børnenes skyld?
"- Vi er alle sammen enige om, at vi ikke kan deltage, når der er en valgmenighedspræst, der har sådan et syn på homoseksualitet, siger SF's formand, Pia Olsen Dyhr.
Læs også:Minister får skarp kritik for "kontroversielt" valg af præst til FolketingsgudstjenesteDen 63-årige Morten Kvist er valgmenighedspræst i Herning og Gjellerup og har i årevis været en aktiv samfundsdebattør - blandt andet som medlem af Etisk Råd og Islamkritisk Netværk - og han har blandt andet argumenteret imod kirkelige vielser af homoseksuelle.
Tilbage i 2008 kom Morten Kvist for alvor i modvind, da han stillede sig kritisk over for, at Københavns Kommune godkendte to homoseksuelle par som plejefamilier for anbragte børn.
I et interview med Politiken udtalte han, at der "nemt kan gå rettighedsfundamentalisme i det":- For nu at stille det skarpt op: Hvad med de pædofile – har de også rettigheder?
De pædofile har et stærkt behov for at være sammen med børn, skal de så have lov til det?
Her ti år senere fastholder Morten Kvist sit synspunkt om, at det er bedst for børn at vokse op med en mor og en far.
Men han føler sig misforstået, for han synes modsat sine kritikere ikke, at han med sin udtalelse sammenlignede homoseksuelle med pædofile.
Læs også:Præsten Morten Kvist: 'Jeg har ikke tænkt mig at holde en politisk prædiken'"Det er en svær beslutning for mig som kristen"Det er ikke alle SF'ere, der hvert år deltager i den traditionsrige åbningsgudstjeneste, men Pia Olsen Dyhr har selv været med alle år.
Og hun er ked af, at hun ikke skal med i år.
- Det er faktisk en svær beslutning for mig som kristen ikke at komme til gudstjenesten, for jeg synes, at det er vigtigt at holde fast i gode traditioner.
Men jeg har besluttet, at jeg ikke kommer i morgen, fordi Folketingets åbning er en festdag, der skal samle os – og ikke splitte os.
Og det gør den her præst, siger SF-formanden.
- Som religiøs forkynder har han et særligt ansvar, og når han sætter spørgsmålstegn ved homoseksuelles rettigheder og deres evne til at tage sig af børn – og endda drager pædofili ind i den sammenligning – så er han gået over stregen.
I hvert fald, hvis han skal have lov til at holde gudstjenesten på sådan en traditionsrig dag.
Læs også:Blå kirkeordførere støtter ministers præstevalg: Han har holdninger med kantHavde det været en imam, der havde fremsat samme synspunkter om homoseksuelle, havde "forargelsen og fordømmelsen været massiv fra alle sider", mener Pia Olsen Dyhr:- Nu er det så en præst, der siger det, og så synes jeg faktisk, at både ministeren og hele Folketinget burde have modet til at stå op for vores fælles værdier og rettigheder – det handler om ligestilling og om retten til at være den seksualitet, man er.
Mener du dermed, at kirkeministeren skal tjekke op på, hvad præsten mener, og om det ligger inden for ministerens egen politiske overbevisning, før hun udpeger ham?
- Nej, for jeg mener ikke, at det handler om politisk overbevisning.
Det handler ikke om SF’s værdier eller Liberal Alliances værdier.
Det handler om nogle grundlæggende værdier om frihed og tolerance i Danmark, siger Pia Olsen Dyhr.
Hun er ikke det eneste folketingsmedlem, der stejler over kirkeministerens præstevalg.
Også politikere fra Socialdemokratiet, Enhedslisten og Alternativet har kaldt det kontroversielt og et forkert politisk signal at sende.
Læs også:Mette Bock affejer kritik af præstevalg: Jeg vil ikke udøve sindelagskontrolMette Bock: SF slår politisk plat på sagenSF slår politisk plat på sagen, og det er bestemt ikke klædeligt, lyder modsvaret fra Mette Bock:- Det er virkelig langt ude.
Åndsfriheden i Danmark er i den grad under pres i disse år, og det er åbenbart ikke folk, der kommer udefra, der presser åndsfriheden og ytringsfriheden – det er også vores egne folkevalgte politikere, og det er et dybt bekymrende skred.
Der er forskel på en talerstol og en prædikestol, fortsætter ministeren:- Det står SF frit for at blive væk – jeg håber, de må hygge sig et andet sted – og så må vi andre jo lægge øre til en prædikant, der har stor teologisk indsigt, og som jeg glæder mig til at lytte på, selvom jeg er politisk uenig med ham, sådan som han er refereret.
- Demokrati handler netop om at lade uenigheder mødes.
Mit mål har ikke været at finde en præst, der kan samle.
Mit mål har været at finde en dygtig prædikant, siger Mette Bock.
Hun har valgt valgmenighedspræsten Morten Kvist for at markere 150-året for valgmenighedsloven, der i 1968 åbnede for, at hvis mindst 50 personer slutter sig sammen om at betale udgifterne til præstens løn og kirkens drift, så kan man få godkendelse som selvstændig menighed inden for Folkekirken.
Mette Bock understreger, at hun støtter "100 procent op" om, at homoseksuelle har de samme rettigheder som alle andre og afviser fuldstændig, at hun med sit valg af præst splitter Folketinget:- Det er da ikke mig, der splitter Folketinget.
Det er da SF, der splitter sig selv.
Og de andre venstrefløjsordførere.
Det er da dem, der vælger at lave en splittelse ud af det her.
Det er da ikke Morten Kvist eller mig som kirkeminister.
- At der er nogle, der kun kan tåle at være sammen med nogen, de er politisk enige i, det er jo et politisk ekkokammer, man lukker sig indeni.
Det er ikke godt for et demokrati, siger ministeren.
FacebookTwitterKopier linkEmner:Mette Bock (politiker)|Pia Olsen Dyhr (politiker)|Socialistisk Folkeparti|Kirkeforhold|Herning




https://www.dr.dk/nyheder/regionale/syd/ny-rapport-om-hoejspaendingslinje-frustrerer-borgere-jeg-er-rystet

Syd- og SønderjyllandNy rapport om højspændingslinje frustrerer borgere: ’Jeg er rystet'Kun 15 procent af den 170 kilometer lange højspændingslinje gennem Jylland kan graves ned.
Nu er det op til politikerne, lyder det.
I maj viste utilfredse borgere politikere rundt i området, hvor højspændingslinjen skal gå.
Blandt politikerne var Ulla Tørnæs (V).
 DR)Af Susanne Terman Pedersen og Marie De Fine Skibsted01.
okt.
2018 kl.
15.
09Bemærk: artiklen er mere end 30 dage gammelLæs opI byen Årre nær Varde er Poul Verner Christensen rystet.
Han er formand for byens borgerforening og har været én af de mange, der har kæmpet for at få så meget af den planlagte 170 kilometer lange højspændingslinje gennem Jylland gravet ned.
Læs også:Ny rapport: Kun 26 kilometer af omstridt højspændingslinje kan graves nedHan har netop hørt resultatet af den nye rapport fra Energinet.
Den konkluderer, at kun 26 kilometer af linjen kan kabellægges.
- Det er skuffende.
Det havde jeg slet ikke i min vildeste fantasi drømt om ville blive resultatet af det.
Men selvfølgelig har vi hele tiden frygtet det, siger han.
- Jeg kan ikke som lægmand sige: Det kan selvfølgelig lade sig gøre anderledes.
Det er eksperter, der har udtalt sig om det her, og det skal jeg forholde mig til.
Men jeg skal ikke lægge skjul på, at jeg er faktisk lidt rystet over det.
Det må jeg indrømme.
Jeg havde håbet på et bedre resultat.
Læs også:Vestkysten raser mod kæmpestore elmaster: Grav dem nedHavde håbet på mereOg frustrationerne over Energinets konklusioner kan også mærkes i Endrup ved Esbjerg, hvor Vita Zenner er nabo til byens transformerstation.
Også hun har kæmpet for at få kablerne gravet ned i jorden.
- Jeg havde håbet, at der var mere, der kunne kabellægges.
At vi talte 40 eller 50 procent.
Men vi var godt klar over, at det ikke kunne lade sig gøre hele vejen, når man ikke har prøvet det før, siger hun.
- Men det vil ødelægge rigtig mange samfund, så det er en træls ting, Energinet har fundet frem til.
Vi må sætte vores lid til de uvildige udenlandske eksperter, som nu skal se på rapporten, og om de kan finde nogle løsninger, som måske gør en større kabellægning mulig.
Læs også:Fugle risikerer døden på gigantiske elmaster: 'Vi kommer til at samle døde rovfugle op hver dag'Vil have politikere på banenPoul Verner Christensen håber, at man fra politisk side kan påvirke beslutningen.
- Det, der bliver helt afgørende nu, er, hvordan politikerne vil forholde sig til den udmelding.
Der er ingen tvivl om, at den korte afstand, der viser sig at være teknisk muligt at gennemføre, helt klart vil få konsekvenser for rigtig mange mennesker, siger han.
Vita Zenner fra Endrup frygter til gengæld, at de 26 kilometer, som rapporten konkluderer kan kabellægges, vil skabe splittelse blandt de berørte borgmestre.
- Vi har seks borgmestre, der står sammen i kampen mod højspændingsledninger, og nu kan vi så få seks borgmestre, der bliver splittede, fordi de skal slås om, hvor der skal graves ned i de berørte kommuner.
- Det kan vække en vis bekymring for, hvordan vi får fordelt de kilometer, der kan graves ned, siger hun.
FacebookTwitterKopier linkEmner:Energinet|Jylland|Esbjerg|Varde




https://www.dr.dk/nyheder/kultur/kim-larsens-soen-min-fars-doed-har-ramt-mig-haardere-end-forventet

Kim Larsen er dødSe temaKulturKim Larsens søn: Min fars død har ramt mig hårdere end forventetKim Larsens ene søn, Sylvester Larsen, mindes i et offentligt Facebook-opslag sin far på godt og ondt.
Sylvester Larsen er Kim Larsens næstældste søn og hans første med hans anden hustru, Hanne Qvist Larsen.
Af Jens Grønbech01.
okt.
2018 kl.
15.
02Bemærk: artiklen er mere end 30 dage gammelLæs op- Min fars død har ramt mig hårdere, end jeg havde forventet.
Sådan lyder den første linje i det offentligt tilgængelige opslag, som Sylvester Larsen - Kim Larsens næstældste søn - mandag eftermiddag har skrevet på sin Facebook-profil.
I opslaget fortæller Sylvester Larsen ærligt om forholdet til sin far, som han i de senere år beskriver som værende 'mere distanceret og konfliktfyldt'.
Læs også:Gasolin’-medlem talte ikke med Kim Larsen i 30 år: Jeg håber, vi mødes hinsidesHan skriver også, at Kim Larsen 'langt fra var perfekt'.
Men, skriver han - 'hvor jeg dog elskede ham'.
- Han lærte mig noget af det vigtigste, en forælder kan lære sit barn.
Nemlig at have blik for det åndelige i tilværelsen og at sætte spørgmålstegn ved autoriteter og den herskende tidsånd.
Han lærte mig vigtigheden af at gøre sig umage - og så trøstede han mig, når jeg havde slået mit knæ, skriver Sylvester Larsen.
Kim Larsen fotograferet med sin anden hustru, Hanne Qvist Larsen, og deres første fælles barn, sønnen Sylvester.
Musikken holder aldrig opSylvester Larsen er selv musiker og debuterede i 2002 med albummet 'Mandagsramasjang', og i den forbindelse fik han også råd med på vejen af farmand, skriver han.
Sylvester - Bekymre sig en anden dag- Da jeg selv besluttede mig for at gå musikkens vej, advarede han mig imod branchen og dens forskellige faldgruber.
Roserne sad aldrig løst, men de kom med jævne mellemrum.
Ofte gennem andre.
Kim Larsen skrev i 1988 et af sine velkendte hits til netop Sylvester.
Således er sangen 'De smukke unge mennesker' fra pladen 'Yummi Yummi' skrevet til Sylvester, da han var i konfirmationsalderen, har Sylvester Larsen selv fortalt.
Kim Larsen & Bellami - De smukke unge menneskerPå trods af de uenigheder, der har været mellem far og søn, har de altid haft musikken sammen.
Sylvester Larsen, der søndag morgen sammen med resten af familien var ved sin fars side, da han døde, afslutter sit Facebook-opslag således:- Jeg kan stadig høre trommemaskinen og guitaren inde fra værelset ved siden af.
Musikken stopper et øjeblik.
.
.
Lyden af en Zippo-lighter der tændes, og det sagte skvulp af en øl der bliver hældt ned i et glas.
Så begynder musikken igen.
Og den holder aldrig op.
.
.
Læs også:Kim Larsens sange vil aldrig dø: 5 klassikere der går lige i hjertetFacebookTwitterKopier linkEmner:Facebook|Kim Larsen (musiker)|Gasolin




https://www.dr.dk/sporten/fodbold/kvindeligaen/broendby-spillere-glaeder-sig-til-norsk-revanche

KvindeligaenBrøndby-spillere glæder sig til norsk revancheSpillerne tror på avancement i Champions League, hvor LSK venter i 1/8-finalen.
Emilie Henriksen (i rødt) var også med, da Brøndby sidste år mødte LSK i Champions League.
Af Morten Top01.
okt.
2018 kl.
14.
30Bemærk: artiklen er mere end 30 dage gammelLæs opI sidste sæson blev 1/16-finalerne endestationen for Brøndby i Champions League.
Det danske kvindehold tabte sammenlagt 3-1 til norske LSK fra Lillestrøm, men nu er der mulighed for at få vasket den plet af.
Brøndby skal nemlig møde LSK igen i denne sæson, hvor nordmændene er modstanderen i 1/8-finalens to kampe.
Det glæder Brøndby-spillerne, der ser frem til at få skovlen under den norske klub.
Læs også:Brøndby møder ond ånd i Champions League- Vi mødte dem sidste år og blev slået ud af dem, så der er revanche til gode.
Det håber jeg virkelig, vi kan få, for det var ikke helt fortjent sidste år, siger midtbanespiller Emilie Henriksen til DR.
21-årige Emilie Henriksen spår sit hold bedre muligheder mod LSK i denne sæson, hvor Brøndby er mere sammenspillet, end tilfældet var i sidste sæson.
Læs også:Superligaklubberne følger ikke europæisk trend: Har ingen planer om kvindehold- Vi kommer til at gå videre, det er jeg helt sikker på.
Sidste år havde vi et helt nyt hold og havde kun kendt hinanden i to måneder.
Nu har vi et år mere sammen, så det kommer til at gå meget bedre denne gang, siger Emilie Henriksen.
Brøndby møder LSK på udebane i det første opgør enten 17.
eller 18.
oktober.
Der er returopgør på Vestegnen enten 31.
oktober eller 1.
november.
FacebookTwitterKopier link




https://www.dr.dk/nyheder/kultur/sangeren-charles-aznavour-er-dod-94-ar-gammel

KulturSangeren Charles Aznavour er død 94 år gammelEfter sit gennembrud har Charles Aznavour tilhørt den franske musikelite.
Han døde i hjemmet i Alpilles.
(Arkiv) Charles Aznavour, den franske sanger, er død.
Her optræder han ved et arrangement i FN i Geneve i marts.
01.
okt.
2018 kl.
14.
29Bemærk: artiklen er mere end 30 dage gammelLæs opDen franske sanger og sangskriver Charles Aznavour er død, 94 år gammel.
Det oplyser hans talskvinde mandag ifølge nyhedsbureauet AFP.
Aznavour kom så sent som i sidste måned hjem fra en turné i Japan.
Han er ifølge talskvinden sovet ind i sit hjem i Alpilles i det sydøstlige Frankrig.
Som sanger var han kendt for sin unikke tenorstemme og har i det meste af efterkrigstiden været en af Frankrigs mest populære og vedholdende sangere.
Den første plade med Charles Aznavour udkom i 1946.
Siden da er der solgt over 100 millioner album med den franske sanger.
Hør nummeret 'Old Fashioned Way' med Charles Aznavour her, mens du læser videre.
Charles AznavourThe Old Fashioned WayFrankrigs Frank SinatraUd over at gøre sig på plader har han medvirket i over 60 film, blandt andet i Truffauts "Skyd på pianisten".
Som sangskriver har han gjort sig på flere sprog end det franske.
Han er ofte blevet kaldt "Frankrigs Frank Sinatra" og kåret af CNN og brugerne af Time Online til det 20.
århundredes entertainer i 1998.
(arkiv) I 1967 blev Charles Aznavour gift med den svenske fotomodel Ulla Thorssel.
Her ses de under vielsen i Las Vegas.
 (Arkiv) Foto fra 1969 af Charles Aznavour under indspilningen af filmen "Le Temps des Loups".
 (Arkiv) Charles Aznavour og Liza Minnelli på en restaurant i Paris i 1986.
 (Arkiv) Charles Aznavour fotograferet i 2010 i forbindelse med inspilningen af en støttesang for ofrene for jordskælvet i Haiti 1 / 4(arkiv) I 1967 blev Charles Aznavour gift med den svenske fotomodel Ulla Thorssel.
Her ses de under vielsen i Las Vegas.
1 / 4(Arkiv) Foto fra 1969 af Charles Aznavour under indspilningen af filmen "Le Temps des Loups".
2 / 4(Arkiv) Charles Aznavour og Liza Minnelli på en restaurant i Paris i 1986.
3 / 4(Arkiv) Charles Aznavour fotograferet i 2010 i forbindelse med inspilningen af en støttesang for ofrene for jordskælvet i Haiti 4 / 4Charles Aznavour blev født i Paris, efter at hans forældre var flygtet til den franske hovedstad fra det armenske folkedrab.
Da han i 1940'erne optrådte på kabareter i Paris, blev han opdaget af tidens store sangstjerne, Edith Piaf, hvilket satte fart i hans karriere.
På Piafs opfordring begyndte Aznavour at skrive tekster til store navne som Charles Trenet, Maurice Chevalier, Juliette Gréco og Edith Piaf selv.
Sang for fulde huseI 1965 eksploderede Aznavours popularitet, da han i Paris' største koncertsal, Olympia, optrådte med sit onemanshow bestående af 39 sange.
I 12 uger sang han for fulde huse.
Aznavours sange handler gerne om kærlighed og bittersøde kommentarer til tiden, der går - eksempelvis "La Bohème", "Hier Encore", "La Mama", "Il faut savoir", "She".
- Jeg skrev min første sang om at blive gammel, da jeg var 18, men min fortolkning af dem er blevet mildere, har han sagt.
Han har været gift tre gange og er far til seks børn.
/ritzau/FacebookTwitterKopier linkEmner:Edith Piaf (musiker)|Frank Sinatra (musiker)|Frankrig|CNN|Pop og rock




https://www.dr.dk/nyheder/regionale/bornholm/tomme-buspladser-og-ringere-pendlerprodukter-plager-faergepassagerer

BornholmTomme buspladser og ringere pendlerprodukter plager færgepassagererMolslinjens første måned på Bornholm har ikke været uden problemer.
Bornholms Passageforening jubler ikke just over Molslinjens første måned på Østersøen.
Af Dorte Langemark og Morten Søgård Volff01.
okt.
2018 kl.
14.
10Bemærk: artiklen er mere end 30 dage gammelLæs opI dag kan rederiet Molslinjen fejre 1-måneds jubilæum på Bornholm- men i stedet for kage, flag, gaver og sang er der mest ris på programmet for rederiet.
Den 1.
september begyndte Molslinjen under rutenavnet ”Bornholmslinjen”, at sejle øboere og turister til og fra øen.
Spørger man øens passagerforening, har Molslinjen ikke været lydhøre om ønsket om et bedre pendlerprodukt for de bornholmere, som ofte rejser til København.
Som det er i dag kan pendlerne ikke købe en pendlerbillet hele vejen til København, hvis man rejser frem og tilbage uden bil, som gående passager.
Faktisk kan pendlerne kun købe en billet mellem Ystad i Sverige og Rønne.
Læs også:Nu bliver det billigere at tage til BornholmNetop denne problematik er en torn i øjet på passagerforeningens formand Ann Hartl.
Hun mener, at Molslinjens fortolkning af færgekontrakten, som skitserer, hvordan rederiet skal besejle Bornholm, ligger langt fra, hvordan det tidligere rederi Færgen fortolkede kontrakten.
Derfor så formanden gerne, at Molslinjen rækker ud til passagerforeningen for at løse de problemer, som hendes medlemmer oplever, når de rejser fra og til øen.
- Hvorfor spørger man os ikke om, hvordan vi kan løse det her?
Hvorfor skal vi igennem en kamp hver evig eneste gang, fordi vi nu sidder med en operatør, som mener, at deres fortolkning er den eneste rigtige, siger Ann Hartl.
Læs også:Efter en uge med ny færgedrift på Bornholm: Uforudsete udgifter hæver prisen for ø-boerneHos Molslinjen er der forståelse over for passagerforeningens ønske, men ikke alle kan få det, som de peger på, i hvert fald ikke lige fra starten af, siger Molslinjens pressechef Jesper Maack.
- Alt det vi laver baserer sig på en ret detaljeret og ret skarp formuleret kontrakt med staten, så hvis der skal laves noget om, så skal staten ind over.
Pressechefen mener desuden, at man rækker ud til passagerforeningen ved at drøfte udfordringerne i det såkaldte Trafikkontaktråd, der blandt andet består af politikere og en repræsentant fra Bornholms Passagerforening.
- Det er svært for os at have en daglig kontakt med forskellige interessenter på Bornholm, og derfor er det bedst, at vi tager den dialog med trafikkontaktrådet, hvor alle de interesser er repræsenteret på én gang, siger han.
Færgepassagerne når ikke bussenDet er ikke kun pendlerne, som rejser fra og til Bornholm, der har oplevet knaster med rederiet.
For i løbet af den sidste måneds tid har en del færgepassagerer måtte kigge langt efter de busser, som fragter passager fra Rønne Havn til forskellige steder på Bornholm.
Det tager nemlig længere tid at få færgen på plads i havnen - og det betyder, at passagerne risikere at gå glip af busserne, når de planter deres fødder på havnen.
Problemet er så markant, at Busselskabet BAT, som står for buskørslen på Bornholm, og Molslinjen havde møde for en uge siden for at drøfte problemstillingen.
- Hvis vi venter mere end et kvarter, så når vi ikke at hente vores kunder rundt omkring på øen, som skal med den næste færge, siger fungerende trafikchef i BAT Bjarne Freund-Poulsen.
Læs også:Molslinjen svarer på bornholmsk kritik: Vi skal lige i gangDet betyder også, at færgepassagerne risikere at skulle vente i op mod en time på den bus, som skal fragte dem hjem.
Hos Molslinjen er man i færd med at løse problemerne med forsinkelserne, siger pressechef Jesper Maack.
For Molslinjens kaptajner er stadig i færd med at lære havnen i Rønne bedre at kende, og forsinkelserne skulle derfor gerne være løst, når kaptajnerne får rutinerne på plads.
Indtil da vil rederiet fremadrettet sørge for at informere færgepassagerne om, at bussen er kørt eller stadig holder og venter på dem i Rønne, siger Jesper Maack:- Der er det vigtigt for os og passagerne, at vi holder dem i hånden og fortæller dem om, der venter en bus til dem på kajen, eller om vi er så sent på den, at bussen er kørt.
- Så der forestiller jeg mig et udkald på færgen, hvor kaptajnen lige orienterer passagerne, siger han.
Bornholms busselskab BAT udelukker ikke, at man vil justere bussernes køreplan, hvis færgen konsekvent er længere tid om at få passagerne fra borde fremover.
FacebookTwitterKopier link




https://www.dr.dk/nyheder/regionale/syd/laerer-tiltalt-kvaelertag-mod-flere-elever-line-advarede-skolen-sidste-aar

Syd- og SønderjyllandLærer tiltalt for kvælertag mod flere elever:  Line advarede skolen sidste årForældrepar advarede skole allerede sidste år om en lærers angivelige aggressive adfærd.
Line Hansen og hendes kæreste fortalte allerede sidste år lederen og en lærer på skolen, at hendes søn havde oplevet en voldsepisode med den pågældende lærer.
Af Allan Christensen og Ulrik Bang-Mørch01.
okt.
2018 kl.
14.
04Bemærk: artiklen er mere end 30 dage gammelLæs opEn lærer fra den tyske privatskole Ludwig Andresen Schule i Tønder er blevet tiltalt for vold mod fem elever i perioden fra 1.
august 2016 til den 29.
juni i år.
Det viser anklageskriftet i sagen, som DR har fået aktindsigt i.
Men allerede i september sidste år fortalte Line Hansen og hendes kæreste Jesper Gloor skolen om en episode, Line Hansens otte-årige søn havde fortalt dem om.
- Min søn kom en dag hjem fra skole og forklarede, at en lærer havde taget fat i en klassekammerat.
Min søn fortalte i detaljer, at en lærer havde taget fat om halsen på en klassekammerat og presset ham op ad døren, siger Line Hansen til DR.
Læs også:Lærer tiltalt for vold mod børn: Tog kvælertag og slog eleverSagde det til en skole-hjem-samtaleLine Hansen og hendes kæreste blev enige om, at de ville fortælle om episoden til en skole-hjem-samtale.
- Jeg fortalte både skolelederen og klasselæreren om episoden og spurgte, om de ville tage fat i eleven og forældrene.
Og på det tidspunkt gik jeg da ud fra, at det ville gøre, siger Line Hansen.
- De sagde til mig, at de ville tage hånd om det.
Efterfølgende hørte jeg ikke mere, siger Line Hansen.
Men nogle måneder senere var der så en ny episode, som Line Hansens søn igen overværede.
- Min søn overværede sammen med en gruppe andre børn, at den samme lærer igen tog fat i den samme elev og tog fat rundt om halsen og klemte ham op ad en dør.
Min søn og en anden elev i klassen gik derefter op på skolelederens kontor og fortalte om episoden, fortæller Line Hansen.
Læs også:Efter voldssag mod lærere: Skole vil undersøge om handleplaner er gode nokKvælertag og skubLine Hansens søn gik i 2.
klasse på daværende tidspunkt.
I dag er han ni år, men går ikke længere på skolen.
Han blev trukket ud af klassen i begyndelsen af september måned i år, fordi han ikke trivedes i klassen.
Line Hansen har en anden søn, der går i 4.
klasse på Ludwig Andresen Schule.
Ifølge anklageskriftet har læreren blandt andet i flere tilfælde taget fat om halsen på eleverne og løftet dem op, så de ikke kunne trække vejret eller nå jorden med benene.
Læreren har derudover også skubbet elever og taget hårdt fat i dem, ligesom han i et tilfælde har slået en elev på overarmen/skulderen, fremgår det af anklageskriftet i sagen.
Læs også:24-årig mand er anholdt i sag om vold mod lærereSkolen indrømmer fejlI første omgang er læreren, der er tysker, tiltalt for vold mod fem elever, der alle er født i 2010.
Men der er flere tiltaler på vej, oplyser Jens Lang Rask til DR, der er anklagerfuldmægtig ved Syd- og Sønderjyllands Politi.
DR er kommet i besiddelse af to orienteringsbreve, som skolelederen for få dage siden har sendt til forældrene.
I brevene skriver skoleleder Bonni Rathje-Ottenberg på tysk, at der fra skolens side er begået fejl i sagen.
Skolelederen beklager, at man ikke har været god nok til at informere om sagen.
Skoleleder Bonni Rathje-Ottenberg skriver videre, at skolen ikke var vidende om lærerens angivelige overgreb på eleverne.
- Havde vi haft den mindste mistanke, havde vi reageret anderledes, slår hun fast i et af brevene.
Line Hansen undrer sig over, at skolelederen skriver dette.
- Når jeg som forælder kommer og fortæller om sådan en episode til en skole-hjem-samtale sidste år, så skal man gøre noget ved det.
Så må man jo tale med det barn og med forældrene.
Og forældrene har fortalt mig, at de dengang intet har hørt fra ledelsen, siger Line Hansen.
Læs også:Lærere anmelder oftere vold fra eleverSet i bakspejletSkolelederen skriver også, at hun set i bakspejlet ville ønske, at hun havde grebet sagen anderledes an og informeret alle forældre på skolen, så de allerede i begyndelsen af skoleåret var informeret om sagen.
- Det har hun fuldstændig ret i.
Jeg synes ikke, skolen har reageret godt nok.
Allerede dengang da vi fortæller om episoden, skulle ledelsen have søgt information hos forældrene og undersøgt, om der var nogle andre børn, der har set noget.
Og om der har været andre episoder, mener Line Hansen.
Ulykkelige over sagenDet har ikke været muligt for DR at få en kommentar fra skolelederen, for man vil ikke udtale sig til DR om sagen.
Men Claus Diedrichsen, der er er direktør for de tyske skoler i Danmark beklager sagen.
- Vi er meget ulykkelige over sagens udvikling, og vi er meget berørte over sagen og alle dens involverede parter, siger Claus Diedrichsen til DR.
Han siger også, at han ikke kommentere de enkelte sager, og han vil ikke kommentere Line Hansens udsagn nærmere.
- Det er jo en påstand fra forældrenes side, som jeg ikke kan gå ind i.
Nu skal sagen gå sin gang, siger han.
Dårlig smag i mundenLine Hansen sidder i dag med en dårlig smag i munden, og spørger sig selv om hun gjorde nok.
- Jeg sidder faktisk selv tilbage nu her med en dårlig samvittighed efter alt det her.
For skulle jeg have gjort mere?
Skulle jeg have gjort forældrene opmærksomme på det her?
Jeg gik bare ud fra, at når jeg sagde til en skole-hjem-samtale, at der havde været en episode, så regnede jeg med, at der ville ske noget, siger hun.
JydskeVestkysten har oplyst, at den 40-årige lærer ikke har undervist elever efter sommerferien, da han er fritstillet.
Sagen mod den 40-årige lærer indledes ved retten i Sønderborg i slutningen af november.
Der er afsat minimum tre dage til retssagen.
Ifølge anklageskriftet vil anklagemyndigheden gå efter en fængselsstraf, ligesom man vil kræve den tyske lærer udvist af landet med indrejseforbud.
FacebookTwitterKopier linkEmner:Uddannelse|Grundskole|Syd- og Sønderjyllands Politi|Jylland|Anklagemyndigheden




https://www.dr.dk/sporten/haandbold/championsleague/skjern-anfoerer-skal-scannes-efter-uheld-mod-nantes

ChampionsleagueSkjern-anfører skal scannes efter uheld mod NantesBjarte Myrhol kom søndag til skade med sit knæ i udekampen mod Nantes.
Af Michael Sten Jensen i Lyon01.
okt.
2018 kl.
14.
04Bemærk: artiklen er mere end 30 dage gammelLæs opDet så ikke godt ud, da Bjarte Myrhol søndag måtte hjælpes fra banen ude mod Nantes.
Den rutinerede stregspiller fik efter 34 minutter et vrid i knæet efter et sammenstød, og det betød altså et tidligt exit.
Læs også:VIDEO Skjern taber for første gang i årets Champions LeagueSkjern endte med at tabe udekampen i Champions League med 27-35, og som om det ikke var nok, så må man nu afvente en scanning af Bjarte Myrhols knæ.
De umiddelbare tests udført af Skjerns lægestab har ikke kastet nok klarhed over omfanget af skaden, men 36-årige Myrhol er fortrøstningsfuld dagen derpå.
Læs også:Skjern træner forbliver positiv efter tæsk og skade i Champions League- Jeg frygter ikke en korsbåndsskade som det føles lige nu, men der skal tages billeder i morgen.
Det kunne godt være en forstrækning af ledbåndene.
Det føles ikke ret godt i dag, det gør ondt, men jeg er som sagt ikke så bange for, at der er sket noget alvorligt.
Vurderet ud fra vores tests, så er knæet forholdsvist stabilt, men man bliver bange, når man mister kontrollen over sit knæ på den måde, siger Bjarte Myrhol.
Læs også:VIDEO Mikkel Hansens krøllede kringle blandt de flotteste mål i Champions LeagueAllerede onsdag spiller Skjern Håndbold mod Århus Håndbold i ligaen, mens HC PPD Zagreb søndag gæster det vestjyske i Champions League.
Den kamp kan ses på DR1.
FacebookTwitterKopier link




https://www.dr.dk/nyheder/regionale/midtvest/ny-rapport-kun-26-kilometer-af-omstridt-hoejspaendingslinje-kan-graves

Midt- og VestjyllandNy rapport: Kun 26 kilometer af omstridt højspændingslinje kan graves nedEnerginet konkluderer, at størsteparten af en 170 kilometer lang højspændingslinje gennem Jylland skal være luftbåren.
Det er især bekymringer for støj og forringet udsigt, der bekymrer borgere langs den fremtidige højspændingslinje.
Arkivfoto Af Marie De Fine Skibsted, Maiken Friis Lange og Mona Aaberg01.
okt.
2018 kl.
14.
03Bemærk: artiklen er mere end 30 dage gammelLæs opBorgerprotesterne mod en 170 kilometer højspændingsledning gennem Syd- og Vestjylland har været så voldsomme, at politikerne har fået undersøgt, hvordan man kan imødekomme protesterne.
Borgerne ønskede, at hele kablet skulle graves ned.
Men en ny rapport fra Energinet konkluderer, at det kun er muligt at grave 15 procent af strækningen ned, så man slipper for synet og summen af de store højspændingsledninger.
Læs også:Vestkysten raser mod kæmpestore elmaster: Grav dem ned- Vi kan lægge lidt mere kabel ned, end vi havde antaget i vores projekt.
Vi kan lægge 26 kilometer kabel, og det, vi havde antaget, var omkring 17 kilometer, siger direktør i Energinet, Henrik Riis.
FAKTAKablet skal føres fra Idomlund syd for Holstebro til den dansk-tyske grænse.
Der skal føres 170 kilometer 400 kilovolt højspændingsledninger.
26 kilometer kan grave ned som kabler.
Kilde: EnerginetNår der ikke kan graves mere ned, skyldes det ifølge rapporten, at det vil medføre betydelige risici i forhold til forsyningssikkerheden.
Og der vil samtidig være tale om uprøvet styring og teknologi i et så stort omfang, at sandsynligheden for fejl og afbrud i forsyningen stiger.
- Hovedproblemet med de lange kabler er støj (dårlig spændingskvalitet, red.
).
Det er sådan, at de lange kabler forstærker støjen, og jo længere kablerne er, desto mere støj bliver der genereret.
Det kan i sidste ende betyde, at man kan få fejlfunktion på sine apparater, eller at levetiden på apparater bliver forkortet, forklarer Henrik Riis.
Behov for 'motorvej' vokserDe nye 400 kilovoltkabler bliver betegnet som en motorvej til store mængder energi.
Årsagen til beslutningen af den nye ”motorvej" skyldes, at mængde af energi fra især vindmøller har været stigende gennem de seneste år.
Og med påbegyndelsen af tre nye havvindmølleparker bliver behovet endnu større i fremtiden.
Læs også:Minister vil undersøge alternativer til gigantiske el-masterIfølge rapporten skal elmotorvejen nemlig være med til at sikre, at vi har sikker strøm i stikkontakterne, hvilket kun bliver mere vigtigt i fremtiden.
Det forstærkes af, at der er en politisk ambition om, at 50 procent af Danmarks elforbrug allerede fra 2020 skal komme fra vindenergi.
(© dr)FacebookTwitterKopier linkEmner:Energinet|Jylland|Vindmølleindustri




https://www.dr.dk/nyheder/vejret/tirsdag-byder-paa-regulaert-efteraarsvejr

VejretTirsdag byder på regulært efterårsvejrEn front med regn skal forbi Danmark i morgen - den kommer med regn og blæst.
Efteråret er kommet til Danmark.
Især i morgen får vi brug for den vind- og vandtætte jakke.
Af Louise Gade Sig01.
okt.
2018 kl.
13.
49Bemærk: artiklen er mere end 30 dage gammelLæs opDet er i dén grad de blå farver, der dominerer Danmarkskortet i morgen.
For et lavtryk kravler lige nord om Danmark og sender en front ned over landet.
En front med så meget regn og blæst, at der er tale om et regulært efterårsvejr.
Regn til hele landetI løbet af formiddagen rykker fronten ind med vestenvinden og giver først regn til den jyske vestkyst.
Derfra har fronten kun én retning; fra vest mod øst, så ingen landsdele ser ud til at komme tørskoet igennem tirsdagen.
Omkring middagstid ligger regnvejret, ifølge de nyeste prognoser, solidt placeret hen over stort set hele landet.
(© DR Grafik)Opklaring på bagkantenI løbet af eftermiddagen rykker fronten for alvor ind over Sjælland og Bornholm.
På bagsiden af fronten er der noget, der minder om opklaringsvejr med lidt kig til solen, men også byger, der kommer og går.
Termometret kommer til at ligge i et leje mellem otte og 12 grader.
Blæsten - et kapitel for sigFronten kommer ikke kun med regn.
Den kommer også med blæst, og det bliver lidt af en kæberasler.
Vinden tiltager i løbet af dagen; fra frisk vind til kuling fra sydvest og vest, og i løbet af eftermiddagen drejer vinden om i vest og nordvest.
Ved kysterne kan der stedvis være hård kuling med mulighed for kraftige vindstød af stormstyrke.
FacebookTwitterKopier link




https://www.dr.dk/sporten/tennis/wozniacki-lever-op-til-favoritvaerdighed-i-kina

TennisWozniacki lever op til favoritværdighed i KinaCaroline Wozniacki udnyttede Belinda Bencic' mange fejl og sejrede i to sæt i China Opens første runde.
Caroline Wozniacki spillede sig mandag videre i China Open.
01.
okt.
2018 kl.
13.
33Bemærk: artiklen er mere end 30 dage gammelLæs opTennisspilleren Caroline Wozniacki er klar til anden runde i China Open, der er blandt de turneringer, som rangerer lige under grand slam-niveau.
I første runde levede den andenseedede dansker op til favoritværdigheden og besejrede den 21-årige schweizer Belinda Bencic med cifrene 6-2, 6-3.
Læs også:Wozniacki skal op mod ung schweizer i KinaWozniacki skal forsøge at rejse sig efter en række tidlige exits i Østen, og den sikre sejr over Bencic var en start, selv om den danske indsats var mere tilstrækkelig, end den var prangende.
Bedømt på cifrene så det nemt ud for Wozniacki i første sæt, men faktisk kom hun anspændt fra start uden den store rytme.
Førsteserven fungerede dårligt, og i den indledende fase tabte Wozniacki på et tidspunkt seks bolde i streg i egen serv.
Det kostede dog kun ét servegennembrud - til schweizisk 2-1-føring.
Læs også:Toptræners tragedie kostede karrieren: 'Svære tanker fyldte alt'Wozniacki svarede direkte tilbage, og efter at have vundet nogle tætte partier kom de sidste noget nemmere, så første sæt var ovre efter 33 minutter.
Også i andet sæt var danskeren en langsom starter og blev brudt fra begyndelsen til 0-1, men igen brød hun tilbage ved første lejlighed.
Det var ikke, fordi Wozniacki behøvede at finde et højt niveau for at overmatche modstanderen.
Ofte var det tilstrækkeligt at holde boldene i gang, så skulle de schweiziske fejl nok komme.
Wozniacki kom foran 3-1, men Bencic kom tilbage på 3-3, inden danskeren brød afgørende til 5-3.
Herefter servede danskeren sejren hjem på den første matchbold.
Læs også:Wozniacki om sexisme-sag: Serena Williams har en pointeI anden runde venter nu kroaten Petra Martic, der tidligere mandag slog tjekken Barbora Strycova med 6-2, 6-3.
Hvis Wozniacki vinder den, vil det være første gang i syv turneringer, at hun vinder to kampe.
Det skete senest, da hun strøg helt til tops i Eastbourne i juni.
Wozniacki har aldeles gode erfaringer med Martic, som hun har slået overbevisende i to sæt i alle deres fire møder.
/ritzau/FacebookTwitterKopier link




https://www.dr.dk/nyheder/kultur/se-klippet-fra-73-lim-karsen-ham-kender-jeg-ikke-noget-til

Kim Larsen er dødSe temaKulturSe klippet fra ’73: 'Lim Karsen?
Ham kender jeg ikke noget til'Kim Larsen gav et bud på, hvem han selv var, i et af sine første tv-interviews.
Men der var ikke alle, der kendte ham dengang.
Af Robin Patrick Stampe Seierby (VIDEO)01.
okt.
2018 kl.
13.
24Bemærk: artiklen er mere end 30 dage gammelLæs opDa DR i 1973 i anledning af udgivelsen af Kim Larsens første soloplade "Værsgo" gik på gaden på Christianshavn og spurgte folk på gaden, hvem Kim Larsen var, var det de færreste, der kendte til forsangeren i Gasolin'.
- Lim Karsen?
Nej, det tror jeg sgu ikke.
Ham kender jeg ikke noget til, siger en af dem, DR’s reporter stopper på gaden.
Det var nu ikke helt rigtigt, for kigger man godt efter, vil man se, at manden, der svarer, er Søren Berlev, der var trommeslager i netop Gasolin'.
Læs også:Gasolin’-medlem talte ikke med Kim Larsen i 30 år: Jeg håber, vi mødes hinsidesMen det er så som så med genkendelsen, ikke mindst blandt de ældre adspurgte.
De unge er mere med på beatet og kender godt forsangeren i tidens største danske rockband.
Se, hvad folk på gaden siger til Kim Larsen – og hvad han selv siger om sig selv – i klippet herover.
FacebookTwitterKopier linkEmner:Gasolin|Kim Larsen (musiker)|Pop og rock|Christianshavn|Søren Berlev (musiker)




https://www.dr.dk/nyheder/udland/21-aarig-flyveleder-hyldet-som-helt-efter-jordskaelv-i-indonesien

Jordskælv i IndonesienSe temaUdland21-årig flyveleder hyldet som helt efter jordskælv i IndonesienEn ung flyveleder blev på sin post og fik fly i luften, efter at kollegerne var blevet evakueret.
Mutiara Sis Al Jufri lufthavnen i Palu i det centrale Indonesien kort efter at jordskælvet ramte i fredags.
(Handout) Af Maya Nissen01.
okt.
2018 kl.
13.
19Bemærk: artiklen er mere end 30 dage gammelLæs op- Batik 6231 på landingsbane 33, klar til take off.
Sådan lød de sidste ord fra Anthonius Gunawan Agung, da han i fredags sendte et passagerfly sikkert afsted fra Mutiara SIS Al-Jufrie lufthavnen i Palu i Indonesien.
Kort efter døde han selv i det jordskælv, som indtil videre har kostet 844 mennesker livet.
Det skriver CNN og BBC.
Den unge flyveleder var som den eneste blevet tilbage i kontroltårnet, hvor han arbejdede.
Alle hans kolleger var blevet evakueret, men ét fly manglede at lette, inden han kunne forlade sin post.
Læs også:Dødstallet stiger og stiger i Indonesien: Graver efter overlevende med hænderneRystelserne var allerede i gang, men det lykkedes alligevel at få passagerflyet i luften.
Ganske kort efter ramte hovedskælvet lufthavnen.
Loftet kollapsede på det kontroltårn, som den unge flyveleder befandt sig i, og han sprang ud af vinduet i fjerdesals højde.
I faldet brækkede han arme og ben og fik indre blødninger.
Inden han kunne blive overført til et specialhospital, døde Anthonius Gunawan Agung af sine kvæstelser.
Dyb hjertesorgNu hyldes han som en helt af sine arbejdsgivere i AirNav Indonesia.
Hans beslutning om at blive på posten kan have reddet hundredvis af liv, skriver blandt andet BBC.
- Vi føler dyb hjertesorg.
Må Gud give Anthonis den bedste plads ved sin side sammen med de andre ofre for Donggala-jordskælvet, skriver AirNav Indonesia ifølge CNN i en udtalelse.
Indonesien er stadig rystet efter fredagens voldsomme begivenheder, hvor et jordskæv på 7,5 på Richter-skalaen ramte landet.
Mange af de dræbte befandt sig i byen Palu, hvor flere hundrede var forsamlet på stranden for at forberede en festival, da en mange meter høj tsunami ramte kysten.
Læs også:'Ubehageligt' og 'eksplosionsagtig rumlen': Sådan mærkede vi jordskælvet i JyllandDødstallet, som i dag blev opjusteret med 12 personer, forventes at stige yderligere i de kommende dage.
Tusinder er stadig savnetRøde Kors vurderer, at 1,6 millioner mennesker er påvirket af katastrofen.
FacebookTwitterKopier linkEmner:Indonesien|Jordskælv|BBC|CNN|Flytrafik




https://www.dr.dk/sporten/fodbold/championsleague/broendby-moeder-ond-aand-i-champions-league

Champions LeagueBrøndby møder ond ånd i Champions LeagueDet danske fodboldhold skal op imod Lillestrøm SK Kvinner i 1/8-finalerne.
Brøndby skal op imod Lillestrøm, som sidste år slog danskerne ud af Champions League.
Af Morten Top01.
okt.
2018 kl.
13.
13 | opdateret 01.
okt.
2018 kl.
14.
01Bemærk: artiklen er mere end 30 dage gammelLæs opDe danske pokalvindere fra Brøndby skal en tur til Norge.
Det står klar efter lodtrækningen til 1/8-finalerne i kvindernes Champions League.
Her skal Brøndby møde Lillestrøm SK Kvinner over to opgør.
I sidste sæson mødte Brøndby også den norske klub.
Her blev det til et samlet 3-1-nederlag til nordmændene i 1/16-finalerne.
1/8-finalerne i Champions LeagueFC Zürich (Schweiz) – Bayern München (Tyskland)Wolfsburg (Tyskland) – Atletico Madrid (Spanien)Ajax (Holland) – Lyon (Frankrig)FC Barcelona (Spanien) – Glasgow City (Skotland)Linköping (Sverige) – Paris Saint-Germain (Frankrig)Chelsea (England) – Fiorentina (Italien)FC Rosengård (Sverige) – Slavia Prag (Tjekkiet)LSK Kvinner (Norge) – Brøndby (Danmark)Læs også:Superligaklubberne følger ikke europæisk trend: Har ingen planer om kvindeholdDet danske tophold bookede i år billet til 1/8-finalerne, da man slog storklubben Juventus ud af den fineste europæiske turnering.
Det skete efter, at det første opgør i Torino var endt 2-2.
Brøndby vandt returkampen med 1-0.
Pernille Harder og Wolfsburg skal op imod spanske Atletico Madrid, mens Linköping, der tre danskere på holdet, skal møde Paris Saint-Germain og danske Signe Bruun.
Læs også:CL-sejr og tilskuerrekord i Brøndby: 'Noget man drømmer om'FC Rosengård med Simone Boye og Sanne Troelsgaard står overfor tjekkiske Slavia Prag, mens Ajax med Line Røddik på holdet møder de forsvarende mestre fra Lyon.
Det første opgør i hver kamp spilles 17.
eller 18.
oktober, mens det er returopgør 31.
oktober og 1.
novemberFacebookTwitterKopier linkEmner:Pernille Harder (fodboldspiller)|Paris Saint-Germain|Brøndby|Fodbold|Atlético Madrid




https://www.dr.dk/nyheder/regionale/oestjylland/letbanen-spraenger-budget-koster-milliondyr-besparelse-paa-busserne

Aarhus LetbaneSe temaØstjyllandLetbanen sprænger budget: Koster milliondyr besparelse på busserneBusruter må lukke, hvis ikke kommuner overtager finansieringen.
Det skyldes blandt andet letbanen.
Letbanen i Aarhus startede med at køre med passagerer torsdag 21.
december 2017.
Af Frederik Dupont og Sarah Friis Elkjær01.
okt.
2018 kl.
12.
39Bemærk: artiklen er mere end 30 dage gammelLæs opStrøm til letbanen i Aarhus er blevet en kæp i hjulet på busserne i hele busselskabet Midttrafiks område.
Region Midtjylland må nemlig spare 60 millioner kroner på budgetterne til den kollektive trafik i stedet for de 40 millioner kroner, som først blev meldt ud.
Her holdt budgettet blandt andet ikke:Løn- og prisfremskrivning: 5 millioner kronerAarhus Letbane: 16 millioner kronerOpsigelse af buskontrakter: 2 til 10 millioner kronerLemvigbanen fra 2020: 11,2 til 13,2 millioner kronerAf de millioner står letbanen for de 16 millioner, da der har været en lavere indtægt på banen og en større udgift.
Det skyldes især strømpriserne, der var sat for lavt i letbanens budgetter.
Læs også:Ny forsinkelse: Letbanen til Grenaa åbner først i det nye årDe penge vil regionen nu finde på busdriften, fortæller Jørgen Nørby (V), formand for Udvalg for Regional Udvikling.
- Vi ved alle sammen, at energipriser går op og ned, og at vi har haft nogle år, hvor strømprisen har været helt ekstrem lav.
I de budgetter, der er lavet for letbanen, og som man har kørt videre med, har strømprisen været sat forkert i forhold til virkeligheden i dag, siger han.
Kommuner må overtage driftenTil foråret træder besparelserne på Midttrafiks blå busser i kraft, og det betyder, at en række ruter må lukke, hvis ikke de pågældende kommuner er klar til at overtage finansieringen fra regionen.
Behovet for at spare 60 i stedet for 40 millioner kroner betyder samtidig, at samtlige lukningstruede ruter og delruter står til at lukke.
Besparelserne på busserne træder i kraft 1.
april 2019.
Læs også:Letbane-byggeri i gang: Nu starter syv år med forsinkelser i trafikkenFacebookTwitterKopier linkEmner:Økonomi|Kollektiv trafik|Midttrafik|Region Midtjylland|Jylland




https://www.dr.dk/nyheder/kultur/stormer-ind-pa-hitlisterne-kim-larsen-hitter-efter-sin-dod

Kim Larsen er dødSe temaKulturStormer ind på hitlisterne: Kim Larsen hitter efter sin dødDen folkekære musiker Kim Larsen topper med både album og singler efter sin død, søndag.
Blomster, øl, smøger og hilsner strømmer fortsat til på Christianshavns Torv i København til ære for Kim Larsen.
Han døde søndag, 72 år gammel.
01.
okt.
2018 kl.
12.
23Bemærk: artiklen er mere end 30 dage gammelLæs opAt Kim Larsen var folkekær, er der kun få, der vil benægte.
Men hvis man nu var i tvivl, så kan man blot skele til album- og singlehitlisterne her mandag, dagen efter hans død.
På den såkaldte top 20-liste over de mest populære albums på iTunes lige nu indtager Kim Larsen således 14 pladser - enten som soloartist eller i selskab med enten Gasolin eller sit faste band, Kjukken.
Og ifølge musiktjenesten YouSee Play, der har mere end 400.
000 brugere, har nationalskjalden fejet de fleste andre af banen og tager 28 pladser på deres liste over mest streamede sange søndag.
Læs også:Gense eller genhør: Her er de bedste DR-programmer med Kim Larsen"Kim Larsen var et nationalikon"Og det fortæller noget om Kim Larsens gennemslagskraft, siger Pelle Svindborg, musikredaktør hos YouSee Music.
- Vores brugere har i høj grad haft lyst til at mindes vores danske nationalskjald og har lyttet til både Kim Larsen og Gasolins mange ikoniske sange, siger han.
Tjenestens egen playliste med Kim Larsen-numre var den mest lyttede hele søndagen.
Og de tre mest streamede sange var klassikerne "Om lidt", "Jutlandia" og "Midt om natten".
Der foreligger endnu ikke præcise data for afspilninger, men ifølge Pelle Svindborg er der ingen tvivl om, at brugerne - unge som gamle - havde lyst til at mindes musikeren.
- Kim Larsen var et nationalikon, og hans musik rørte noget i alle, både unge og ældre.
Derfor vil hans sange uden tvivl leve videre til fremtidige generationer, siger han.
/ritzau/FacebookTwitterKopier linkEmner:Gasolin|YouSee|Kim Larsen (musiker)|Pop og rock




https://www.dr.dk/nyheder/penge/endnu-en-topleder-forlader-danske-bank-chefjurist-stopper

Hvidvask i Danske BankSe temaPengeEndnu en topleder forlader Danske Bank: Chefjurist stopperNaturligt at stoppe, nu hvor bankens interne undersøgelse af hvidvasksagen er blevet offentliggjort, siger chefjurist.
Danske Bank skal nu både finde en ny administrerende direktør og en ny chefjurist.
Af Oliver Batchelor01.
okt.
2018 kl.
12.
16Bemærk: artiklen er mere end 30 dage gammelLæs opFørst på dagen meddelte Danske Bank, at administrerende direktør Thomas Borgen er fritstillet og bliver afløst på sin post med det samme.
Nu bekræfter banken over for DR Nyheder, at også chefjurist Flemming Pristed fratræder sin stilling efter fem år i banken.
Selv giver han udtryk for, at sagen om mulige brud på hvidvasklovgivningen er medvirkende årsag:- Særligt den seneste Estland-sag har været krævende, og det er et naturligt tidspunkt for mig at stoppe, nu hvor banken skifter CEO (administrerende direktør, red.
), og bankens interne undersøgelse om Estland-sagen er blevet offentliggjort, udtaler han i en skriftlig kommentar.
Læs også:Danske Bank udnævner midlertidig topchefHer begrunder han yderligere sin opsigelse med, at de opgaver, han blev ansat til at varetage - nemlig at reorganisere og modernisere det juridiske område i banken - nu er så langt, at han kan overlade det til sin efterfølger.
Flemming Pristed oplyser yderligere, at han forventer at stoppe inden for 1-2 måneder og ikke skifter job med det samme.
Bestyrelsesformand Ole Andersen udtaler, at Flemming Pristed har stået i spidsen for en "afgørende styrkelse" af det juridiske område på tværs af hele koncernen i de seneste fem år.
- Der er ingen tvivl om, at det også har været en periode med mange svære sager med stor offentlig fokus, som Flemming har håndteret godt, men som også har været krævende.
Derfor har jeg stor forståelse og respekt for hans ønske om at ville prøve noget andet.
Midlertidig topchef fra egne rækkerOpsigelsen er dagens anden nyhed om udskiftninger i toppen af bankkoncernen på Holmens Kanal i København.
Her til morgen meddelte banken, at topchef Thomas Borgen, der har stået i spidsen for banken i fem år, er blevet fritstillet og har afsluttet og overdraget sine opgaver til den øvrige direktion.
Jesper Nielsen, der er chef for Danske Banks bankforretning i Danmark, Banking DK, overtager stillingen som administrerende direktør midlertidigt.
Læs også:Jarlov til hvidvaskmøde i EU: Ubehageligt at stå her, fordi Danske Bank dummer sigTopchef Thomas Borgen skulle ellers have siddet på direktørposten, indtil en permanent afløser er fundet, men med dagens melding stopper han med øjeblikkelig virkning.
- Jeg er enig med bestyrelsen i, at det er bedst for alle parter, at den der leder direktionen er en, der kan være med til at følge beslutningerne helt til dørs, og da jeg som bekendt har sagt op, er det ikke mig, udtaler han i et skriftligt svar til DR Nyheder.
Danske Banks interne advokatundersøgelse, der blev offentliggjort 19.
september, konkluderer, at ledelsen ikke kan pålægges et juridisk ansvar i forbindelse med den formodede hvidvask.
Banken har selv politianmeldt otte nuværende og tidligere medarbejdere i filialen i den estiske hovedstad Tallinn.
Dermed er mindst 26 personer i Estland blevet politianmeldt i forbindelse med sagen.
Herhjemme efterforsker bagmandspolitiet sagen med henblik på eventuelt at kunne gøre Danske Bank ansvarlig som juridisk person.
Banken risikerer en eller flere milliardbøder på grund af sagen.
Først og fremmest i Danmark, men muligvis også i USA, da den formodede hvidvask kan være foregået med amerikanske dollars.
FacebookTwitterKopier linkEmner:Thomas F.
Borgen (erhvervsleder)|Danske Bank|Pengeinstitutter|Estland|København




https://www.dr.dk/nyheder/kultur/gasolin-medlem-talte-ikke-med-kim-larsen-i-30-aar-jeg-haaber-vi-moedes-hinsides

Kim Larsen er dødSe temaKulturGasolin’-medlem talte ikke med Kim Larsen i 30 år: Jeg håber, vi mødes hinsidesFranz Beckerlee, der var et af medlemmerne i Kim Larsen-bandet Gasolin’, blev meget påvirket, da han hørte om Kim Larsens dødsfald.
Franz Beckerlee (t.
v.
) sammen med Kim Larsen i Gasolin's velmagtsdage.
Af Silas Bay Nielsen01.
okt.
2018 kl.
12.
12Bemærk: artiklen er mere end 30 dage gammelLæs op- Jeg blev vækket tidligt søndag morgen og fik at vide, at Kim have forladt sit hærgede legeme og efterladt os med minderne og alt det, vi har haft sammen på godt og ondt.
Sådan begynder Franz Beckerlee sin statusopdatering, hvor han fortæller, hvordan han reagerede på nyheden om Kim Larsens død i søndags.
Han var med i bandet Gasolin’, der blandt andet stod bag numre som ’Kvinde min’, og er nu kunstmaler.
Han skriver i sin facebookopdatering, at han nærmest væltede ud af sengen, og at hans krop rystede så meget, at han ikke var i stand til at male én lige linje.
Se Gasolin' optræde med nummeret 'Refrainet er frit' her:Vi var nogle stolte motherfuckere- Vi har ikke talt sammen i over 30 år, fordi han havde travlt med sit, og jeg havde travlt med mit, men også fordi vi var nogle stolte "motherfuckere", begge to, skriver han blandt andet.
Det har tidligere været fremme, at Kim Larsen og Franz Beckerlee udgjorde to modsatte poler i Gasolin’.
For mens Franz Beckerlee havde en forkærlighed for jazz og blues, så var det den gode sang og den gode melodi, som Kim Larsen søgte.
De to var dog begge til stede ved et pressemøde for at præsentere filmen ’Gasolin’, der havde premiere i 2006.
Kim Larsen (med solbrillerne) mødtes med Franz Beckerlee (nummer to fra højre), da der var premiere på filmen 'Gasolin'.
- Jeg håber, at når det bliver min tur til at drage af sted, at vi kan mødes hinsides og udveksle en masse frisk sladder.
I can’t wait to see you, slutter Franz Beckerlee på Facebook.
Kan du ikke få nok af Kim Larsen og Gasolin', så kan du lytte til P6 Beat elsker Gasolin' her.
FacebookTwitterKopier linkEmner:Gasolin|Facebook|Kim Larsen (musiker)|Pop og rock|Franz Beckerlee (musiker)




https://www.dr.dk/sporten/golf/bjoerns-store-loefte-gav-bagslag-skal-have-tatoveret-ryder-cup-cifrene

GolfBjørns store løfte gav bagslag: Skal have tatoveret Ryder Cup-cifreneRyder Cup-kaptajn Thomas Bjørn er nødt til at få lavet en tatovering med sejrscifrene fra Ryder Cup-triumfen.
Thomas Bjørn skal under nålen i den nærmeste fremtid.
01.
okt.
2018 kl.
12.
07Bemærk: artiklen er mere end 30 dage gammelLæs op17,5-10,5.
Det var søndagens cifre fra Europas Ryder Cup-sejr over USA, og tallene skal med blæk pryde Thomas Bjørns krop i nær fremtid.
Læs også:VIDEO Stolt Thorbjørn Olesen efter Ryder Cup-sejr: 'Var ivrig efter at bidrage'Som kaptajn for Ryder Cup-holdet lovede Bjørn sine spillere, at han ville få en tatovering med cifrene, hvis Europa vandt.
Sejren kom i hus, og selv om danskeren er tæt på at fortryde sit løfte, så forsikrer han, at det bliver overholdt.
Dog er det kun partneren Grace, som vil kunne se tatoveringen i det daglige, forklarer Thomas Bjørn.
Læs også:Thomas Bjørn fører Europa til Ryder Cup-sejr over USA- Det er den værste beslutning, jeg foretog hele ugen.
Lad mig sige det på denne måde: Den bliver placeret et sted, hvor kun Grace kan se den.
- Men jeg bliver nok nødt til at sende spillerne et billede af den, siger Thomas Bjørn ifølge The Guardian.
Ian Poulter, som var en af de vindende europæiske spillere, fortæller, at Bjørns løfte var med til at sætte spillerne ekstra op.
Læs også:Kaptajn-Bjørn roser Thorbjørn Olesen for at komme stærkt tilbage- Jeg ved ikke, hvornår den bliver lavet, men vi fik noget ekstra motivation i ugens løb, så vi sikrede, at trofæet kom tilbage på vores hænder, siger Ian Poulter.
Han er spændt på at se cifrene på Thomas Bjørn.
- Uanset hvor store eller små cifrene vil komme til at blive, så bliver de meget interessante at få at se, siger Ian Poulter.
/ritzau/FacebookTwitterKopier linkEmner:Golf|Thomas Bjørn (golfspiller)|Kropsudsmykning|The Guardian|USA




https://www.dr.dk/nyheder/viden/kroppen/fem-raad-til-undgaa-influenza-du-kan-goere-mere-end-vaske-haender

KroppenFem råd til at undgå influenza: Du kan gøre mere end at vaske hænderInfluenzasæsonen starter i dag.
Du kan selv gøre meget for at undgå en uge i elendighed under dynen.
Influenza skyldes en virus, som smitter gennem luften.
God hygiejne er derfor en god start til at undgå sygdommen.
Af Emilie Aagaard01.
okt.
2018 kl.
12.
01Bemærk: artiklen er mere end 30 dage gammelLæs op- Jeg kommer ikke på arbejde i dag, jeg har fået influenza.
Beskeden fra en af kollegaerne i det åbne kontorlandskab får dig til at gyse: Så ramte den smitsomme sygdom din arbejdsplads, og du kan næsten allerede mærke, hvordan musklerne bliver ømme, og kropstemperaturen begynder at stige.
Den sæsonbetonede influenza rammer hver vinter tusindvis af danskere.
Og det kommer også til at ske i år.
I dag markerer officielt begyndelsen af influenzasæsonen 2018-2019.
Det betyder bl.
a.
at Statens Serum Institut overvågning af sygdommen begynder, og at risikogrupper som gravide og ældre kan få en gratis influenzavaccination hos deres læge.
Læs også:I dag starter influenzasæsonen: Skal du få en vaccination?
Men hvad afgør egentlig, hvem der får sygdommen?
Og kan du selv gøre noget for at undgå en uge under dynen?
1Vask hænderUngerne kan lige så godt lære det fra starten: Vask grabberne!
- Vask hænder!
Det er det bedste råd, fortæller Ida Glode Helmuth, læge og ph.
d.
ved Statens Serum Institut.
Derfor starter vi med at slå et slag for sæbe og håndsprit, selv om du måske har hørt det før.
Influenzavirus spredes fra menneske til menneske i små partikler gennem luften.
Når du rører ved noget, en person, som er smittet, har rørt ved, kan du selv blive smittet.
Hvis du sørger for at vaske hænder hyppigt eller alternativt bruger håndsprit, kan du derfor mindske din risiko for i første omgang at blive udsat for smitte.
- Det skader ikke at vaske hænder allerede nu, men for at undgå influenza er det jo først noget, man skal være opmærksom på, når der er influenza i omløb, noterer Jens Lundgren, læge og professor ved Københavns Universitet.
2Bid ikke negle - pil ikke næseDer kan sidde masser af vira og bakterier under de lange negle.
I forlængelse af råd nr.
1, kan du forsøge at undgå at røre dig selv i ansigtet, i munden og i næsen uden at have vasket grundigt hænder først.
Men det er nok lettere sagt end gjort, hvis du fx har tendens til at bide negle.
Hvis du allerede er syg, kan du dog gøre noget godt for dine omgivelser ved at nyse i ærmet i stedet for hånden:- På den måde undgår du at sætte smittekilder på alt, du rører ved, forklarer Ida Glode Helmuth.
3Boost dit immunforsvarDet er sundt at få sin skønhedssøvn, men betydningen af søvn for din risiko for influenza er ikke videnskabeligt dokumenteret.
Hvis influenzavirus alligevel skulle finde vej til dig, kan du være heldig, at dit immunforsvar klarer ærterne, inden du bliver syg.
For at give dit immunforsvar de bedste odds, skal det være i tip-top stand.
Det kan du fx hjælpe på vej ved at få nok søvn, dyrke motion og undgå stress.
Men hvor stor betydning, motion og søvn egentlig har for at undgå en influenza, er svært at sige:- Det er jo gode leveråd at få nok søvn og dyrke motion, men det er ikke ordentligt dokumenteret, om det har en betydning for influenza, fortæller Jens Lundgren, læge og professor ved Københavns Universitet.
Det samme gælder i øvrigt både hvidløg og ingefær.
Det er ikke farligt at spise i moderate mængder, men eksperterne vil ikke knytte indtaget til mindre risiko for influenza.
4Nup et tilskud af D-vitaminD-vitamin kan fået som kosttilskud i fx pilleform til voksne, eller dråber til små børn.
En stor undersøgelse samlede sidste år op på de mange undersøgelser af D-vitamins betydning for bl.
a.
influenza.
Her var konklusionen, at mangel på D-vitamin øger risikoen for at få influenza.
Der findes D-vitamin i vores kost, men typisk ikke i de mængder, som vi har brug for.
Heldigvis kan vi selv danne vitaminet i huden, men det kræver sollys.
Og mens der næppe har været mange danskere, der manglede D-vitamin denne sommer, kan de lange mørke vintre godt betyde, at nogle menneskers D-vitamin-depoter bliver udtømt.
Derfor kan det være en idé at få et tilskud af D-vitamin for nogle mennesker.
Især vegetarer og mennesker, der ikke får så meget sollys på huden, skal være opmærksomme.
5Bliv vaccineretVisse grupper kan få en gratis influenzavaccination af det offentlige.
Andre tilbydes en på deres arbejdsplads.
Men mange må selv punge ud, hvis de vil have et stik.
Du kan også overveje at blive vaccineret.
Er du i en risikogruppe, kan du endda få vaccinationen gratis, fx hos din egen læge.
Du kan læse mere om risikogrupperne på Sundhedsstyrelsens hjemmeside.
Læs også:I dag starter influenzasæsonen: Skal du få en vaccination?
Men en vaccination er ingen garanti for, at du ikke bliver smittet med influenza, understreger både Jens Lundgren og Ida Glode Helmuth.
Det skyldes bl.
a.
, at der findes mange forskellige typer influenza, og det er ikke sikkert, at netop de typer, der kommer til at dominere denne vinter, findes i vaccinen.
- Man prøver jo at ramme rigtigt, men effektiviteten af vaccinen varierer fra sæson til sæson.
fortæller Ida Glode Helmuth.
FacebookTwitterKopier linkEmner:Sygdomme og lidelser|Københavns Universitet|Ernæring|Statens Serum Institut|Vaccinationer




https://www.dr.dk/nyheder/viden/kroppen/kraeft-forskere-far-nobelpris-i-medicin

KroppenKræft-forskere får Nobelpris i medicinÅrets Nobelpris i medicin gives til forskning i at få immunforsvaret til at bekæmpe kræftceller i kroppen.
Med prisen følger ni millioner svenske kroner, hvilket svarer til 6,5 millioner danske kroner.
01.
okt.
2018 kl.
11.
54Bemærk: artiklen er mere end 30 dage gammelLæs opÅrets Nobelpris i medicin går til amerikaneren James P.
Allison og japaneren Tasuku Honjo for deres arbejde med behandling af kræft.
Det oplyser Karolinska Institutet i Solna ved Stockholm.
De to forskere arbejder på at opdage, hvordan kroppens immunsystem kan kæmpe mod kræft.
- Dette års Nobelpris udgør en milepæl i vores kamp mod kræft.
De to nobelprismodtageres opdagelse benytter immunforsvarets evne til at angribe kræftceller ved at slippe bremsen på immunforsvarets celler, skriver instituttet i et opslag på Twitter.
Skubber grænserne for videnDe to modtagere har gjort hver deres arbejde med immunforsvarets evne til at bekæmpe kræftceller i kroppen, men deler altså prisen.
70-årige James P.
Allison har studeret et protein, der fungerer som bremse.
Han fandt potentialet for at frigøre bremsen og dermed få immuncellerne til at angribe tumorer, fremgår det på Twitter.
Allison er til daglig ansat på et universitet i Texas.
- En motivationsfaktor for forskere er simpelthen at skubbe grænserne for viden, siger James P.
Allison ifølge AP i en meddelelse.
- Det var ikke mit formål at forske i kræft, men derimod at forstå biologien af T-celler, disse utrolige celler, der rejser rundt i vores kroppe og arbejder for at beskytte os.
Tasuku Honjo, der er 76 år, opdagede et protein på immunceller og fandt ud af, at det fungerer som bremse.
Behandlinger baseret på Honjos opdagelse har vist sig at være effektive mod kræft.
- Jeg vil fortsætte min forskning.
Så denne immunterapi kan redde flere kræftpatienter end nogensinde før, siger Tasuku Honjo til journalister fra universitetet i Kyoto ifølge AFP.
Honjo arbejder til daglig på universitetet i Kyoto i Japan.
6,5 millioner danske kronerFrem til 2010 var det sikkert, at man døde, hvis man fik hudkræft, der spredte sig, fortæller Jonas Nilsson, der er professor i eksperimentel kræftkirugi ved Sahlgrenska Akademi på Göteborgs Universitet, til nyhedsbureauet TT.
- I dag kan 30 procent måske endda 50 procent få meget langsigtede svar, hvor de overlever flere år.
Og vi begynder allerede at tale om, at nogle patienter bliver helbredt af denne type behandling, siger Nillson til TT.
Med prisen følger ni millioner svenske kroner, hvilket svarer til 6,5 millioner danske kroner.
/ritzau/FacebookTwitterKopier linkEmner:Nobelprisen|Sygdomme og lidelser|Twitter|Kræft|Videnskab




https://www.dr.dk/nyheder/kultur/midt-i-mandagens-morgenraes-mindes-folk-kim-larsen-med-blomster-og-bajere

Kim Larsen er dødSe temaKulturMidt i mandagens morgenræs mindes folk Kim Larsen med blomster og bajereSmå mindepladser for Kim Larsen er blevet opstillet flere steder på Christianshavn.
Blomster og øl på mindepladsen på Christianshavns Torv i dag.
 På Prinsessegade blev dette portræt malet kort efter nyheden om Kim Larsens død.
1 / 2Blomster og øl på mindepladsen på Christianshavns Torv i dag.
1 / 2På Prinsessegade blev dette portræt malet kort efter nyheden om Kim Larsens død.
2 / 2Af Peter Boier01.
okt.
2018 kl.
11.
50Bemærk: artiklen er mere end 30 dage gammelLæs opEn tidlig mandag morgen på Langebro.
Biler drøner utålmodigt forbi i morgentrafikken, mens cyklister maser sig over den vindblæste bro.
Ikke langt derfra, på Christianshavns Torv, blev der i går lavet en lille mindeplads til Kim Larsen, der i går morges sov ind efter længere tids kræftsygdom.
Her har folk også travlt på vej til arbejde eller i skole, men mange stopper alligevel og tager et hurtigt billede.
Lister over og anskuer mindestedet, mens de venter på bussen.
Læs også:Gense eller genhør: Her er de bedste DR-programmer med Kim LarsenEn mand, øjensynligt en del af torvets faste klientel, lister over til mindestedet, løfter et par fyrfadslys op og tænder dem, mens han holder stædigt fast i en øl mellem benene.
Han bakser med at få dem ned i den gennemsigtige kop, der agerer lysestage, før han sætter sig tilbage til sine kammerater og tager en tår.
En anden mand rydder op ved mindestedet.
Det er ham, der tog initiativ til det i går, fortæller han.
I ydmyghed over for Larsens ånd vil han ikke have sit navn i medierne, men fortæller blot, at han placerede et skilt og en blomst på torvet ved 13-tiden i går.
- Søndag aften begyndte folk virkelig at komme herned.
Her var mange, og folk tog billeder, snakkede og græd.
Der er jo så mange, der har haft ham inde på livet i både barndom, ungdom og voksenlivet, fortæller han.
- Vi føler jo alle, at vi lidt kender ham – og vi er alle ramt i hjertet.
Derfor følte jeg, at vi burde have en lille mindeplads.
Og især på et sted, der var så centralt for ham.
Læs også:Aviser hylder Kim Larsen: 'Han ramte den danske folkesjæl'Tænkte på Larsen i natKort forinden har den 67-årige civilingeniør Anders Thanning været forbi for at mindes Kim Larsen.
Han bor lige på den anden side af Stadsgraven, der adskiller Amager fra Christianshavn, og spiser altid morgenmad i området.
- Jeg havde tænkt på Larsen både i aftes og i nat.
Og også her til morgen, da jeg vågnede – og det var en flot morgen, så jeg var nødt til lige at kigge herover, siger han og fortæller, at Kim Larsen har haft en central plads i hans og hans børns liv.
Anders Thanning var en af flere, der tog sig tid til at sige farvel midt i mandagens travle morgentrafik.
- I 90’erne forlod jeg et arbejde, hvor jeg havde været længe.
Til min afsked sang alle mine kolleger ’Om Lidt’ for mig, og det var dybt rørende.
Det kan jeg stadig blive rørt af den dag i dag.
Læs også:Michael Falch drømte sig til Kim Larsen-sang: "Var bange for, at jeg havde stjålet den"Anders Thanning fremhæver selv teksterne, og hvordan Kim Larsen har en plads ved siden af Grundtvig og Benny Andersen i den danske kulturskat, men selv som små havde hans børn et forhold til den folkekære nationalskjald.
- Hjemme hos os havde han et lidt andet navn, da mine børn var små.
De kunne ikke rigtig udtale ’Kim Larsen’, så der hed han blot ’Ki Lar’.
Det kan vi stadig kalde ham i dag, fortæller han med et varmt smil.
Læs også:U2 dedikerede koncert til Kim LarsenEn ti minutters gåtur derfra blev der i går kort efter nyheden om Kim Larsens død malet et portræt af Larsen på en mur ind til Christiania.
Mandag morgen er der også her sat lys og blomster op.
Og smøger og grønne Tuborg, selvfølgelig.
Folk cykler forbi, men flere stopper alligevel op og tager et billede.
Og siger farvel.
Billede af Kim Larsen blev malet af Miki Pau Otkjær om søndagen, kort efter at nyheden om dødsfaldet kom.
FacebookTwitterKopier linkEmner:Christianshavn|Kim Larsen (musiker)|København|Amager|Tuborg




https://www.dr.dk/sporten/basketball/efter-cl-exit-bakken-bears-faar-ny-chance-europaeisk-succes

BasketballEfter CL-exit: Bakken Bears får ny chance for europæisk succesBakken Bears er ude af Champions League-kvalifikationen, men skal i stedet spille gruppespil i Europe Cup.
Bakken Bears skal spille i FIBA Europe Cup.
01.
okt.
2018 kl.
11.
38Bemærk: artiklen er mere end 30 dage gammelLæs opDet lykkedes ikke for basketballklubben Bakken Bears at knibe sig vej igennem nåleøjet til denne sæsons Champions League.
I anden runde af kvalifikationsturneringen havde Bakken ellers på udebane slået belgiske Spirou Charleroi med 61-59, men returkampen på hjemmebane lørdag blev tabt med 69-74 og dermed samlet 130-133.
Læs også:VIDEO Kæmpe CL-overraskelse: Bakken Bears vinder i BelgienDermed brast Bakken Bears' Champions League-drøm i den næstsidste kvalifikationsrunde, men klubben fortsætter dog med at spille europæisk.
Aarhusianerne får nu en plads i Fiba Europe Cup, hvor de i sidste sæson fejrede store triumfer og nåede helt til semifinalen.
Her venter et gruppespil, hvor Bakken Bears kommer til at se en del til Østeuropa.
Det ligger allerede fast, at Steaua Bucaresti fra Rumænien og Z-Mobile Prishtina fra Kosovo er kommende modstandere.
Gruppens sidste hold bliver enten Cherkaski Mavpyfra Ukraine eller Keravnos fra Cypern.
Læs også:VIDEO Bakken Bears i billetkaos: En absurd situationFørste kamp bliver efter planen på hjemmebane mod Steaua Bucaresti 17.
oktober, men der er endnu forbehold for ændringer i kampprogrammet.
De to bedste avancerer fra gruppen og rykker videre til det næste gruppespil, der afvikles fra december til februar.
/ritzau/FacebookTwitterKopier link




https://www.dr.dk/nyheder/udland/derfor-interesserer-eu-sig-makedoniens-navn

UdlandDerfor interesserer EU sig for Makedoniens navnEt slående flertal stemte i går ja til at ændre Makedoniens navn - men kun hver tredje satte kryds.
Modstandere af navneændringen har op til valgdagen opfordret til boykot af folkeafstemningen.
Af Maya Nissen01.
okt.
2018 kl.
11.
30Bemærk: artiklen er mere end 30 dage gammelLæs opGårsdagens folkeafstemning om Makedoniens navn var en stor succes.
Sådan lød reaktionen fra både fortalere og modstandere af den navneforandring, som makedonerne i går skulle stemme om.
Her stemte 91 procent af de fremmødte ja til at ændre landets navn til Republikken Nordmakedonien.
Men kun 36 procent af befolkningen valgte at stemme.
Afstemningen kommer, fordi Grækenland ikke vil have Makedonien optaget i EU, så længe landet bærer samme navn som en græsk region.
Læs også:Makedonere stemmer ja til nyt landenavn - men kun en tredjedel satte krydsDet er det navneskifte, der blokerer for, at man overhovedet kan komme i gang med at tale optagelsesforhandlinger med EU.
Karin Axelsson, DR Nyheders EU's korrespondentSelvom der var et skuffende fremmøde ved folkeafstemningen, vil premierminister Zoran Zaev arbejde videre for navneforandringen - en indsats, han formentlig vil få stor opbakning til fra EU's side.
Det fortæller EU-korrespondent i DR Nyheder Karin Axelsson.
- EU har fungeret som mægler i striden mellem Makedonien og Grækenland.
Det er det navneskifte, der blokerer for, at man overhovedet kan komme i gang med at tale optagelsesforhandlinger med EU, og som gør, at Makedonien kan træde det sidste skridt ind i Nato.
Statsledere og generalsekretærer på besøgEU har da også lavet et omfattende lobbyarbejde i Makedonien forud for folkeafstemningen, og flere af unionens største magthavere har lagt vejen forbi landet for at få folk til at stemme.
Det tæller blandt andre Tysklands Angela Merkel, Østrigs kansler, Sebastian Kurz og EU's ministerpræsident, Donald Tusk.
Også Natos generalsekretær, Jens Stoltenberg, har været forbi for at bakke op om afstemningen.
Læs også:Tusindvis protesterer mod nyt landenavn i MakedonienFor Makedoniens navn handler ikke kun om eventuelle planer om at indlemme landet i EU og Nato på sigt - men om hele Balkan.
Det er en kold afvaskning til alle deres tilnærmelser, at så mange folk er blevet hjemme.
Karin Axelsson, DR Nyheders EU-korrespondent- Man har jo hele tiden håbet, at hvis bare den her strid bliver løst, så var det første skridt til at løse en lang række andre stridigheder, som blokerer både på Balkan og mellem Balkan og EU.
Så derfor vil man rigtigt gerne have navnestriden løst, fortæller Karin Axelsson.
Af samme grund er det formentlig også en skuffelse i EU, at folkeafstemningen ikke fik større tilslutning i befolkningen.
- Det er en kold afvaskning til alle deres tilnærmelser, at så mange folk er blevet hjemme.
Men også her vil man formentlig gøre et stort nummer ud af, at dem, der stemte, trods alt gerne vil nærme sig Nato og EU.
Kan tolkes på flere måderUnder normale omstændigheder ville de lave stemmetal medføre, at afstemningen var ugyldig.
En gyldig folkeafstemning kræver nemlig, at 50 procent af den stemmeberettigede befolkning sætter sit kryds.
Men da regeringen på forhånd havde erklæret afstemningen for vejledende og ikke bindende, kan og vil resultatet blive tolket på flere måder, fortæller Karin Axelsson.
- Man kan gøre som premierminister Zoran Zaev, og som EU sikkert også vil gøre, og erklære det for en succes, at så mange stemte ja til en navneændring.
Læs også:Makedonien tættere på nyt navn: Ministre underskriver aftale- Eller også kan man gøre, som præsidenten i landet, en udtalt modstander af navneændringen, siger: ”Se, hvor mange, der gjorde, som jeg opfordrede til, og blev hjemme i protest mod den her afstemning”.
Men i virkeligheden ved ingen jo, hvorfor folk blev hjemme, udover at det traditionelt er svært at få folk ud af stemme, siger hun.
Lykkes det ikke Zoran Zaev at vinde det nødvendige flertal i parlamentet i løbet den næste uges tid, vil han udskrive valg i Makedonien.
Sagen kort•Makedonien var en af de seks republikker i Jugoslavien, men i 1991 erklærede Makedonien sig selvstændigt.
•Navnet Makedonien er imidlertid også navnet på en region i det nordlige Grækenland, og grækerne har siden løsrivelsen været imod, at den nye stat hed Makedonien.
•Ifølge grækerne vil det fælles navn kunne betyde, at der i fremtiden kan komme territoriale krav mod Grækenland.
•Striden har blandt andet medført, at Grækenland har blokeret for Makedoniens optagelse i Nato og EU.
•I sommer indgik de to lande en aftale om et nyt navn.
•/ritzau/FacebookTwitterKopier linkEmner:Angela Merkel (politiker)|Donald Tusk (politiker)|EU|Makedonien|Valg og folkeafstemninger




https://www.dr.dk/sporten/haandbold/championsleague/video-mikkel-hansens-kroellede-kringle-blandt-de-flotteste-maal-i

ChampionsleagueVIDEO Mikkel Hansens krøllede kringle blandt de flotteste mål i Champions LeagueMikkel Hansen lavede et af rundens flotteste mål i Champions League, da han med et frækt skud scorede mod PDD Zagreb.
Af Malte Nørgaard og Anders Keld Messer01.
okt.
2018 kl.
11.
22 | opdateret 01.
okt.
2018 kl.
11.
46Bemærk: artiklen er mere end 30 dage gammelLæs opDen danske verdensstjerne Mikkel Hansen lavede et vidunderligt mål, da Paris Saint-Germain lørdag kørte over PPD Zagreb med 32-21.
Med et vrid i håndleddet fik han på elegant vis skruet bolden uden om kroaternes fremstormende målmand.
Læs også:Skjern træner forbliver positiv efter tæsk og skade i Champions LeagueDen detalje fik de også øje på hos det europæiske håndboldforbund.
Og nu har forbundet kåret målet til det tredjebedste i denne runde af Champions League.
Læs også:VIDEO Skjern taber for første gang i årets Champions LeagueSamtidig var der også dansk succes for Bjerringbro-Silkeborg, der kunne glæde sig over at se Nikolaj Markussens navn blandt de udvalgte til rundens hold.
Du kan se alle målene i denne uges top fem i videoen øverst.
FacebookTwitterKopier linkEmner:Paris Saint-Germain|Bjerringbro-Silkeborg Elitehåndbold|Zagreb|Bjerringbro|Håndbold




https://www.dr.dk/nyheder/udland/tysk-politi-anholder-seks-maend-fra-ultrahojreorienteret-terrororganisation

UdlandTysk politi anholder seks mænd fra "ultrahøjreorienteret terrororganisation"Seks mænd er anholdt efter en større politiaktion med over 100 betjente involveret.
01.
okt.
2018 kl.
11.
17Bemærk: artiklen er mere end 30 dage gammelLæs opTyske myndigheder mener at have optrevlet en "ultrahøjreorienteret terrororganisation", skriver nyhedsbureauet AP.
I en større politiaktion med over 100 betjente involveret er seks mænd anholdt.
Ifølge den tyske anklagemyndighed har de seks mænd været med til at danne gruppen "Revolution Chemnitz".
Gruppen blev dannet sammen med en syvende mand, som politiet anholdt i sidste måned.
Ifølge tyske anklagere er gruppens formål at angribe udlændinge og politiske modstandere.
Alle seks mænd er mellem 20 og 30 år.
Anholdelserne er foretaget i delstaterne Sachsen og Bayern.
Chemnitz tiltrak sig opmærksomhed, da en større demonstration i august gik gennem byen.
Det skete i protest mod et drab, der angiveligt blev begået af en asylansøger.
Læs også:Korrespondent: Heilende 'sort blok' overrasker Tyskland/ritzau/APFacebookTwitterKopier linkEmner:Tyskland|Kriminalitet|Anklagemyndigheden




https://www.dr.dk/nyheder/indland/dbu-ansaetter-peter-moeller-som-fodbolddirektoer

LandsholdetDBU ansætter Peter Møller som fodbolddirektørDBU ønsker at styrke det sportslige fokus og ansætter Peter Møller i en stilling som fodbolddirektør.
Peter Møller skal være fodbolddirektør i DBU.
02.
okt.
2018 kl.
11.
10Bemærk: artiklen er mere end 30 dage gammelLæs opDen tidligere landsholdsspiller og tv-vært Peter Møller bliver ansat som fodbolddirektør i Dansk Boldspil-Union (DBU).
Det meddeler DBU i en pressemeddelelse.
Peter Møller skal indgå som sparringspartner for de forskellige landstrænere - både for kvinder og mænd - og samtidigt arbejde med talentudvikling, træneruddannelse og andre dele af udviklingen af dansk fodbold.
- Fodbold er og bliver den største sportsgren - både for spillere og fans.
Det har jeg selv oplevet både som spiller og senere som studievært.
Læs også:DBU og Spillerforeningen er enige om en aftale- Jeg glæder mig til at bidrage til den fortsatte udvikling af dansk landsholdsfodbold og dansk fodbold samlet set - og til at arbejde sammen med dygtige kolleger både på og uden for banen, siger Peter Møller.
Ud over sine 16 år som professionel fodboldspiller og 12 år som tv-fodboldvært har Peter Møller også været ungdomstræner i HIK på Sjælland.
Han glæder sig til at arbejde med spiller- og talentudvikling som et af mange arbejdsområder.
- Jeg er selv et produkt af breddefodbolden og spillede som dreng i LKB Gistrup lidt udenfor Aalborg og har siden spillet i de største klubber i Danmark.
Læs også:Millioner til børnefodbold skal redde landsholdsstjerners image- Jeg kender betydningen af fodboldens fødekæde og har selv været med hele vejen.
Mine største fodboldoplevelser er med landsholdet til VM i 1998, og jeg har i den grad fulgt mit hjerte i valget af dette job.
- Jeg glæder mig til at arbejde med den store succes, der jo faktisk er med alle landsholdene i disse år, siger den nye fodbolddirektør.
Peter Møller tiltræder med øjeblikkelig virkning.
Elitechef Kim Hallberg fortsætter i sin stilling i reference til den nye fodbolddirektør, oplyser DBU.
Læs også:VIDEO DBU og Spillerforeningen er enige om en permanent aftaleI sin aktive karriere nåede Peter Møller blandt andet at spille for de danske klubber AaB, Brøndby og FC København.
Sammenlagt nåede Peter Møller op på 144 mål for de tre rivaliserende klubber.
Peter Møller har vundet to mesterskaber med Brøndby og to med FCK samt pokalturneringen med FCK.
Den målfarlige angriber debuterede på det danske landshold mod Island 4.
september 1991 og var med til OL i Barcelona i 1992 og til VM i Frankrig i 1998.
Han nåede at spille 20 landskampe og score fem mål, inden sin sidste landsholdsoptræden mod Ukraine 30.
marts 2005.
Han lagde fodboldstøvlerne på hylden i 2005.
Derudover spillede en ung Peter Møller 22 kampe for det danske U21-landshold, hvor han scorede 16 mål.
FacebookTwitterKopier linkEmner:DBU|Fodbold|Kim Hallberg (idrætsleder)|FC København|Brøndby




https://www.dr.dk/nyheder/kultur/svensk-kulturprofil-faar-aars-faengsel-voldtaegt

KulturSvensk kulturprofil får to års fængsel for voldtægtTeaterinstruktør Jean-Claude Arnault er her til formiddag fundet skyldig i voldtægt.
Teaterinstruktør Jean-Claude Arnault i Sverige kaldet "kulturprofilen" er her til formiddag fundet skyldig i voldtægt.
Jean-Claude Arnault har siddet fængslet siden den 24.
september og frem til domsafsigelsen i dag.
Han blev den 12.
juni 2018 tiltalt for to tilfælde af voldtægt i Stockholm i 2011.
Af Josephine Nue01.
okt.
2018 kl.
11.
08Bemærk: artiklen er mere end 30 dage gammelLæs opTeaterinstruktør Jean-Claude Arnault - i Sverige kaldet "kulturprofilen" er her til formiddag fundet skyldig i en voldtægt og skal to år i fængsel, skriver SVT.
Han skal derudover betale erstatning på 115.
000 svenske kroner.
Jean-Claude Arnault har siddet fængslet siden 24.
september og frem til domsafsigelsen i dag, efter at han 12.
juni 2018 blev tiltalt for to tilfælde af voldtægt i Stockholm i 2011, hvor han er frifundet i den ene.
Jean-Claude Arnault er en fremtrædende kulturpersonlighed i Sverige.
Han er gift med digteren Katarina Frostenson, der har været medlem af Det Svenske Akademi, som uddeler Nobels litteraturpris, siden 1992.
Derudover driver de sammen kulturmødestedet Forum i Stockholm.
DET SVENSKE AKADEMIDet Svenske Akademi blev stiftet i 1786 og er Sveriges fornemmeste kulturinstitution.
Akademiet er kendt verden over som den institution, der hvert år beslutter, hvem der skal have nobelprisen i litteratur.
Nobelprisen i litteratur har været Det Svenske Akademis ansvar, siden den i 1901 blev overrakt for første gang.
Katarina Frostenson har som medlem af akademiet været en del af den gruppe, der hvert år uddeler litteraturprisen.
Læs også:Nobelskandalen: Instruktør fængslet frem til domsafsigelse18 kvinder står fremDommen kommer, 11 måneder efter at 18 kvinder stod frem i den svenske avis Dagens Nyheter.
Her fortalte de om oplevelser med sexchikane, men også om overgreb udført af kulturprofilen Jean-Claude Arnault.
Flere af kvinderne er enten medlemmer af Det Svenske Akademi, personale eller ægtefæller og døtre til medlemmer.
Jean-Claude Arnault har ifølge kvinderne udnyttet sin position til at chikanere og forgribe sig på kvinder i det kulturelle miljø.
Flere af overgrebene skulle være foregået i lejligheder ejet af akademiet i både Stockholm og Paris.
Katarina Frostenson trådte ud af komiteen 12.
april i år som følge af skandalen.
HER ER FAKTA OM DET SVENSKE AKADEMI I 10 KORTE HOVEDPUNKTER:Det Svenske Akademi blev oprettet af kong Gustav den III for 230 år siden.
Formålet med akademiet var at "arbejde på det svenske sprogs renhed, styrke og højhed".
Det Svenske Akademi har til opgave at uddele Nobels litteraturpris.
Akademiets andre arbejdsopgaver tæller blandt andet udformingen af ordbøger og ordlister og uddeling af priser og stipendier i millionklassen.
Akademiet består af 18 medlemmer, som udnævnes på livstid.
De 18 medlemmer er kulturpersoner, for eksempel forfattere, digtere, teologer, sprogforskere og historikere.
Det Svenske Akademi er en institution, ikke en offentlig myndighed.
Kongen er akademiets beskytter.
Akademiet ledes af den permanente sekretær, som er en slags chefstilling.
Det er uklart præcis, hvordan akademiets økonomi er skruet sammen, men dets indtjeningskilder tæller blandt andet fast ejendom, salget af ordbøger og private donationer.
Kilde: Det Svenske AkademiI en pressemeddelelse fra det svenske kongehus, meddeler kongen, at han overvejer at ændre vedtægterne for akademiet.
Kort tid efter ændrer kongen vedtægterne, sådan at medlemmer kan trække sig tilbage.
Læs også:Nobelskandale: Retssag mod voldtægtsanklaget "kulturprofil" begynderSexskandale betyder et år uden litteraturprisAnklagerne mod Jean-Claude Arnault har ført til, at flere af akademiet medlemmer er trådt tilbage, og nu står otte ud af de i alt 18 pladser i akademiet tomme.
Som følge af skandalen og de manglende medlemmer har Det Svenske Akademi i en pressemeddelelse besluttet ikke at uddele den prestigefyldte pris i år.
Anklagen om voldtægt mod Jean-Claude Arnault er ikke den eneste skandale, "kulturprofilen" har skabt omkring Nobels litteraturpris.
Da hans kone i foråret forlod akademiet, skyldtes det blandt andet, at hun var mistænkt for, at hun flere gange har lækket navnet på årets vinder til sin mand.
Navne, som Jean-Claude Arnault eftersigende skulle have videregivet til pressen.
Der har ligeledes været tale om inhabilitet, da Jean-Claude Arnaults kulturinstitution modtager økonomisk støtte fra Det Svenske Akademi.
FacebookTwitterKopier linkEmner:Katarina Frostenson (forfatter)|Stockholm|Litteratur|Sverige|Dagens Nyheter




https://www.dr.dk/sporten/oevrig/stor-morten-andersen-rekord-slaaet-af-veteran

Øvrig sportStor Morten Andersen-rekord slået af veteran45-årige Adam Vinatieri lavede søndag sit field goal nummer 566 i NFL.
Han har nu lavet flest af alle.
45-årige Adam Vinateri fra Indianapolis Colts slog i nat Morten Andersens rekord for flest field goals i NFL.
01.
okt.
2018 kl.
10.
43Bemærk: artiklen er mere end 30 dage gammelLæs opIndianapolis Colts' kicker Adam Vinatieri har søndag slået en af danske Morten Andersens helt store rekorder i NFL.
Vinatieri har således forvist Morten Andersen til andenpladsen som den spiller, der har scoret flest field goals i verdens bedste liga for amerikansk fodbold.
Det skete med et field goal mod Houston Texans søndag aften.
Med en scoring fra 42 yards nåede Vinatieri op på 566 field goals i sin karriere.
Og det er altså nok til at tage rekorden fra Morten Andersen, der sidste år blev optaget i NFL's prestigefulde Hall of Fame.
Læs også:NFL-spillere genoptager protester og knæler igen45-årige Vinatieri er i gang med sin sæson nummer 23 i NFL.
Han har spillet for Colts i 13 af disse.
Tidligere i karrieren tørnede Vinatieri ud for New England Patriots, hvor han opnåede legendestatus med flere afgørende scoringer.
Forinden søndagens kamp havde Vinatieri scoret på seks ud af syv field goals i den indeværende sæson.
Læs også:Sætter ild til Nike-sko: Reklame med udstødt NFL-spiller splitter USAVinatieri nærmer sig også en anden stor Morten Andersen-rekord.
Med i alt to field goals og et ekstrapoint i søndagens kamp mangler han således kun 26 for at slå rekorden for flest point, som Morten Andersen sidder på.
Kampen mellem Indianapolis Colts og Houston Texans endte 31-31.
Texans trak det længste strå i forlænget spilletid og vandt 37-34.
/ritzau/ReutersFacebookTwitterKopier linkEmner:National Football League|Amerikansk fodbold|Houston Texans|USA|Morten Andersen (politiker)




https://www.dr.dk/nyheder/regionale/fyn/michael-falch-droemte-sig-til-kim-larsen-sang-var-bange-jeg-havde-stjaalet-den

Kim Larsen er dødSe temaFynMichael Falch drømte sig til Kim Larsen-sang: "Var bange for, at jeg havde stjålet den"En nat vågnede Michael Falch op og havde en færdig sang i hovedet.
Problemet var bare, at den lød som Kim Larsen.
Der er tomt på øverste hylde, siger Michael Falch efter Kim Larsens død.
De to var venner og kollegaer.
Af Jonatan Grau Møller01.
okt.
2018 kl.
10.
39Bemærk: artiklen er mere end 30 dage gammelLæs opI går blev Danmark et musikalsk geni fattigere.
Kim Melius Flyvholm Larsen døde i en alder af 72 år.
Efterfølgende er hilsener og minder strømmet ind fra nær og fjern.
Alle har et forhold til Lune-Larsen og hans musik.
En af dem er musikeren Michael Falch.
- Det er dansk musiks førstemand.
Det er vores fyrtårn.
Man kan kalde Larsen for dansk musiks Stauning.
Jeg kan ikke komme i tanke om andre, der har den der landsfaderrolle, som han har skabt sig i igennem de seneste mange årtier.
Der er tomt på øverste hylde, siger han.
Læs også:Gense eller genhør: Her er de bedste DR-programmer med Kim LarsenIgennem sin karriere har Michael Falch været tæt på Kim Larsen.
Tæt nok til at de kaldte hinanden ved mellemnavne.
Flyvholm og Ehlert.
- Vi var kollegaer.
Jeg var ligesom en lærling.
Så det var ikke fordi, vi var bedste venner.
Men vi holdt kontakt med hinanden og sendte hilsener.
Hver gang vi spillede det samme sted, så besøgte vi hinanden og udvekslede litteraturinspiration, fortæller Michael Ehlert Falch.
Foran Kim Larsens hjem i Odense er folk strømmet til for at give en sidste hilsen.
Den der elsker livetDen der elsker livet er fuld af kærlighed,Og ingen sur showstopper kan skyde håbet ned.
Dommedagsprofeter er bare bump på vejen,For når man elsker livet, så elsker livet dig.
Synes du også, at det lyder som en sang, Kim Larsen har skrevet?
Det synes Michael Falch i hvert fald.
Derfor var han meget forvirret, da han en nat vågnede op med netop den tekst og dertilhørende melodi i hovedet.
- Jeg vågnede med den i hovedet og tænkte: ”den må jeg hellere lige få optaget på telefonen”.
Så jeg sov videre.
Da jeg vågnede op, tænkte jeg, at det var da mærkeligt.
Gad vide om jeg har hugget den.
Har jeg bare hugget en gammel Kim Larsen sang?
Så jeg sendte den til ham for at høre, om jeg bare havde scoret en af hans sange, forklarer Michael Falch og fortsætter:- Han svarede, at det ikke var hans.
Men han syntes i øvrigt, at det var en ret fed sang.
Så gå da videre med den, Ehlert.
Læs også:Aviser hylder Kim Larsen: 'Han ramte den danske folkesjæl'Sangen hedder "Den, der elsker livet", og er endnu ikke indspillet.
Men efter at have fortalt om drømmen i P4's mindeudsendelse om Kim Larsen, vil han nu overveje at indspille den.
Michael Falch var en af de danskere, der havde Kim Larsen inde på livet.
De to var på mellemnavn med hinanden, og en nat vågnede Michael Falch op med følelsen af, at han havde stjålet en af Kim Larsens sange.
(© Torben Christensen/Scanpix)Kyssede kærestenSelvom de to har mødtes mange gange, var deres første møde ikke særlig behageligt for Michael Falch.
Som ung var Michael Falch stor Gasolin-fan.
Derfor var han som 15-årig på plads, da idolerne gæstede Tønderhallen.
- Gasolin spillede, og det var før, der kom backstage-område.
Så der gik de jo bare rundt iblandt os andre dødelige, og da han kom forbi mig og min kæreste, nasser han en smøg på hende og kysser hende, fortæller den nu 62-årige musiker.
- Jeg blev pisse fornærmet.
Jeg kunne ikke komme i kontakt med hende hele aftenen.
Hun var fuldstændig elektrisk.
Så jeg var lidt ond i sulet ved vores første møde.
Læs også:AFSTEMNING: Hvad er din favoritsang med Kim Larsen?
De to endte dog som bekendt med at blive venner, og derfor var det også en nyhed, som Michael Falch modtog med stor sorg.
- Det chokerede mig.
For jeg troede, han gik og blev fedet lidt op og kom sig over sin kræftsygdom.
Jeg troede egentlig, at han var på vej til at få lidt power tilbage, siger han.
Ifølge kollegaen efterlader Kim Larsen sig et stort musikalsk tomrum i Danmark.
- Han havde en eller anden folkelighed pakket ind i noget rebelsk.
Det kan godt være, at han var popsanger, og at der var kulørte lamper i hans show, men der var hele tiden pakket noget anti-autoritært ind i det.
Det var som om man hørte den almindelige mands stemme fra Larsens brede mund.
FacebookTwitterKopier linkEmner:Gasolin|Pop og rock




https://www.dr.dk/nyheder/regionale/oestjylland/hemmeligt-safehouse-giver-ny-identitet-til-unge-paa-flugt

ØstjyllandHemmeligt safehouse giver ny identitet til unge på flugtAarhus Kommune har gennemført fire gange så mange forløb med unge, som vil væk fra social kontrol, end ventet.
Safehouset har en hemmelig adresse i Jylland, og der må ikke tages billeder af det.
Billedet her er fra arkivet.
Af Mikkel Vithner og Sarah Friis Elkjær01.
okt.
2018 kl.
10.
37Bemærk: artiklen er mere end 30 dage gammelLæs opFlere unge råber på hjælp og sikkerhed fra deres familie end ventet.
Det oplever Aarhus Kommune i stor stil fra unge, der ønsker at komme væk fra social kontrol og derfor søger hjælp hos kommunens exit-program.
Kommunen oprettede for et år siden et team for æresrelaterede konflikter, og siden har det gennemført 40 forløb.
Det er fire gange så mange som forventet.
Det er meget alvorlige konflikter, de unge henvender sig med, fortæller Mette, der er koordinator i Team for Æresrelaterede Konflikter og af sikkerhedsmæssige årsager ikke fremstår med efternavn i medierne.
- Nogen oplever, at de bliver isolererede eller overvågede af deres forældre, mens andre oplever mordtrusler, risikerer at blive sendt på genopdragelsesrejser eller blive tvangsgift, fortæller hun.
Kommunen har nu udvidet indsatsen fra to til tre medarbejdere for at kunne hjælpe alle, der henvender sig.
Læs også:Flere kommuner styrker indsats mod æreskonflikter med hjælp fra rejseholdTeamet får primært henvendelser fra unge kvinder med anden etnisk baggrund end dansk, og i en del af tilfældene vil de gerne væk fra deres familie for at undgå social kontrol.
- Vi finder ud af, om vedkommende skal væk fra familien og i sikkerhed.
Nogen ønsker at blive i familien men har rigtig svært ved at leve det dobbeltliv, de lever.
Der kan være behov for en mentor eller psykologhjælp.
Gemmer sig i et safehouseEn af metoderne til at hjælpe de unge er at søge tilflugt i et safehouse, og sikkerheden er i top på RED Safehouse To på en hemmelig adresse i Jylland.
Huset har storskærme, hvor personale og beboere kan holde øje med de forskellige sider af bygningen, og vinduer er sikrede, så man ikke kan trænge ind udefra.
For beboerne i huset skal være på vagt, fortæller afdelingsleder i RED Safehouse i Jylland, Lion Rokx.
- De får trusler eller har fået trusler gennem tiden, som er voldsomme, og det er vigtigt, at de kan føle sig trygge her, og at det ikke er muligt at komme ind i huset, siger han.
Huset har plads til 12 faste beboere, som alle er flygtet fra en æresrelateret konflikt.
- Det kan være unge mennesker, der har fundet sin egen kæreste, som familien ikke vil acceptere, eller at de har fundet ud af, at de er homoseksuelle.
I safehouset kan de unge få fysisk sikkerhed og hjælp til nyt navn og identitet samt hjælp til at begynde et nyt liv.
- De lærer at blive mere selvstændig, hvordan de kan få deres drømme for fremtiden opnået, og hvordan de håndterer den frihed, som de har fået ved at komme ud af en meget stram social kontrol.
Der er to RED Safehouses i Danmark, et på Sjælland og et i Jylland.
Redaktionen er bekendt med navne på personerne i artiklen.
FacebookTwitterKopier linkEmner:Aarhus Kommune|RED-Safehouse|Jylland|Socialforhold




https://www.dr.dk/sporten/haandbold/em-kvinder/dansk-noeglespiller-naermer-sig-topformen-inden-em

EM KvinderDansk nøglespiller nærmer sig topformen inden EMLandsholdsspilleren Anne Mette Hansen blev for godt et år siden skadet og måtte melde afbud til sidste års VM.
Anne Mette Hansen var blandt de danske topscorere under Golden League.
01.
okt.
2018 kl.
10.
34Bemærk: artiklen er mere end 30 dage gammelLæs opI september 2017 pådrog den danske håndboldspiller Anne Mette Hansen sig en korsbåndsskade i det ene knæ og måtte melde afbud til sidste års VM-slutrunde.
Det var en hård besked for det danske landshold, hvor landstræner Klavs Bruun Jørgensen betegner Anne Mette Hansen som en helt central og vigtig del af holdet.
Læs også:Klavs Bruun efter to nederlag på to dage: ’Vi skal lave flere mål’Nu er hun igen tilbage på landsholdet, og hendes vigtige rolle har hun slået en tyk streg under i det netop overståede Golden League-stævne, hvor hun var blandt de danske topscorere og leverede en stærk indsats.
- Jeg er på vej tilbage.
Jeg synes stadig, at jeg mangler noget, men jeg føler mig godt tilpas, siger Anne Mette Hansen.
I Danmarks anden kamp ved Golden League blev playmaker Mia Rej skadet og måtte bæres fra banen, mens hun med tydelige smerter tog sig til sit ene knæ.
Det var hårdt at se på for Anne Mette Hansen, der for et år siden pådrog sig en knæskade i en ligakamp for klubholdet Györ.
Læs også:Danske håndboldkvinder taber til Norge: Slutter treer ved Golden League- Det er en skræk for alle på banen, fordi det er ens værste frygt, siger hun.
Men Anne Mette Hansen forsøger at lade være med at fokusere på den tidligere skade i knæet, når hun spiller, og husker i stedet på, at hun har gennemført en god genoptræning.
- Det har jeg været glad for, og syv-ni-tretten er der ikke nogen komplikationer efterfølgende.
Læs også:Ny strategi skal sende håndboldkvinderne i medaljeform- Jeg føler ikke, at jeg bruger så meget krudt på at tænke på skaden, for ellers kan jeg ikke gå på banen, hvis jeg hele tiden er bange for at blive skadet, for så bliver jeg skadet, siger hun.
Ved det netop overståede Golden League-stævne, der er en opvarmningsturnering til EM, sluttede Danmark på en tredjeplads efter Norge og Polen og foran Frankrig.
EM starter om to måneder i Frankrig, og her skal Danmark i den første kamp møde Sverige.
Senere venter Polen og Serbien også i gruppespillet.
/ritzau/FacebookTwitterKopier linkEmner:Klavs Bruun Jørgensen (håndboldtræner)|Frankrig|Polen|Norge|Håndbold




https://www.dr.dk/nyheder/udland/irakisk-instagram-stjerne-skudt-i-sin-porsche-maaske-var-hun-offer-en-maalrettet

UdlandIrakisk instagram-stjerne skudt i sin porsche - måske var hun offer for en målrettet drabskampagneFlere fremtrædende kvinder er i den seneste tid blevet dræbt i Irak.
Tara Fares' profil på Instagram består af billeder af makeup, tøj og restaurantbesøg og ligner mange vestlige, unge kvinders profiler.
Af Maya Nissen01.
okt.
2018 kl.
10.
32Bemærk: artiklen er mere end 30 dage gammelLæs opDet var midt om dagen, midt på gaden i Bagdad, Irak, at Tara Fares i torsdags blev skudt og dræbt med tre skud, mens hun sad bag rattet i sin Porsche.
Drabet på den 22-årige Instagram-model, som havde flere end 2,7 millioner følgere på det sociale medie, frygtes nu at være del af en serie af angreb mod åbenmundede, irakiske kvinder.
Det skriver blandt andet New York Times.
Ifølge Iraks premierminister, Haider al-Abadi, lader det til, at drabet på Fares og andre nylige drab og kidnapninger på fremtrædende irakiske kvinder, "giver indtrykket af, at der er en plan bag disse forbrydelser".
Premierministeren har nu bedt det irakiske indenrigsministerium og efterretningstjenesten om at efterforske den mulige forbindelse mellem drabet på Tara Fares og andre fremtrædende kvinder.
Læs også:Trumps 'forbudte' lande fostrer få terrorister i USANu er det skønhedens turI august blev to skønhedseksperter fundet døde i deres hjem med en uges mellemrum, og i sidste uge blev aktivisten Suad al-Ali skudt på vej til sin bil i Basra.
Allerede i august frygtede myndighederne, at angrebene blev udført af religiøse fanatikere.
- Efter piloterne, lægerne og universitetsprofessorerne er turen nu kommet til skønhedsklinikkerne, udtalte parlamentsmedlem Faiq al-Sheikh Ali dengang om drabene på de to skønhedseksperter, der begge bevægede sig i samme kredse som Tara Fares.
Læs også:Poeten, balletpigen og bøffelhyrdenIfølge formanden for 'Irakisk Forum for Kvindelige Journalister' er antallet af angreb på kendte kvinder i Irak steget markant.
- Dette er ikke noget nyt, men at det har nået et niveau, hvor disse kvinder bliver slået ihjel foran andre mennesker, er meget farligt.
Det, der overgik Tara Fares, er forfærdeligt, siger hun til New York Times.
Det er endnu uvist, hvem der står bag drabet på Tara Fares.
FacebookTwitterKopier linkEmner:Irak|Instagram|New York Times|Mord|Kriminalitet




https://www.dr.dk/nyheder/kultur/film/hjerteveninder-goer-op-med-skjult-racisme-i-ny-film-det-er-jo-ikke-sjovt

Film og serierHjerteveninder gør op med skjult racisme i ny film: Det er jo ikke sjovt længereHvad vil det sige at være dansk?
Det spørgsmål stiller to veninder i filmen 'Det sorte kapitel'.
© drAf Marie Ravn Nielsen01.
okt.
2018 kl.
10.
31Læs opLangt de fleste statuer i Danmark er ikke bare lavet af mænd – de forestiller også mænd.
Hvide mænd.
Hvis du går langs havneside af Toldbodgade i København, kan du for eksempel nyde synet af en afstøbning af Michelangelos ’David’, der står smukt ud til vandet foran Det Vestindiske Pakhus.
Men foran samme bygning vil du se, at han har fået kvindeligt selskab i form af en syv meter høj statue af sortfarvet flamingo.
Værket med titlen ’I Am Queen Mary’, blev indviet under stor mediebevågenhed i foråret og skiller sig markant ud.
Det er nemlig den første statue herhjemme, der viser en sort kvinde.
Læs også:Oprørsdronning fra Vestindien får syv meter høj statue lavet af flamingoTo veninder står på kajen og kigger op på den tronende afrikanske kvinde.
De kender begge til det at skille sig ud og derfor betyder statuen meget for dem begge.
Det er kunstneren Jeannette Ehlers, der er medskaber af værket, og hendes gode veninde, dokumentarist Maya Albana.
- Statuen repræsenterer minoriteter og modstand mod den koloniale fortælling, siger Jeannette Ehlers.
Se 'Det sorte kapitel'’Det sorte kapitel’ er lavet af dokumentarist Maya Albana.
Filmen går både tæt på hendes venskab med kunstner Jeannette Ehlers, Danmarks rolle under kolonitiden og spørger; hvad vil det sige at være dansk?
Du kan se filmen DR TV lige her og på DR K den 3.
oktober.
Hun er dykket ned i sine afrikansk-caribiske rødder med mindesmærket, der forestiller Mary Thomas – bedre kendt som Queen Mary, der stod i spidsen for arbejderopstanden på de tidligere Dansk Vestindiske Øer i 1878.
Nu er Jeannette Ehlers arbejde med statuen også blevet omdrejningspunkt for en ny dokumentarfilm med titlen ’Det sorte kapitel’ lavet af veninden Maya Albana.
Den midlertidige statue 'I am Queen Mary' foran Det Vestindiske Hus i Køåbenhavn.
Mødte kun andre asiater henne på grillbarenDa de to blev veninder i 1980’ernes Odense lignede de ikke de andre danske børn.
Det var i hvert fald ikke ofte, man rendte på andre, der enten havde kruset afrohår, en mørk glød eller asiatiske træk.
Det var Maya Albana, der som 13-årig tog kontakt til Jeannette Ehlers i en bybus i sin fynske hjemby, og siden har de to været hjerteveninder.
- Jeg stødte ind i Jeanette med vilje, for hun var det pæneste, jeg nogensinde havde set.
Hende måtte jeg bare snakke med, siger Maya Albana, hvis far er fra Malaysia.
Statuen kort fortalt Jeannette Ehlers har sammen med kunstneren La Vaughn Belle (fra Jomfruøerne) skabt ’I Am Queen Mary’, der står på Toldbodgade 40 i København.
Den er et midlertidigt mindesmærke for Danmarks kolonihistorie og arbejderopstanden 'Fireburn' på de tidligere Dansk Vestindiske Øer i 1878.
Jeannette Ehlers håber, at ’I Am Queen Mary’ på et tidspunkt bliver erstattet med en permanent bronzestatue.
Det arbejder hun pt.
på.
Dog er det endnu uvist, om den i så fald kan blive stående på sin vante plads foran Det Vestindiske Pakhus, der huser Den Kgl.
Afstøbningssamling.
- I 80'erne i Odense var der ikke mange andre farvede mennesker i bybilledet end bådflygtninge fra Vietnam.
Det var meget stereotypt, så hvis jeg skulle spejle mig en anden asiat, var det på en grillbar.
Så da jeg endelig mødte en jævnalderende som Jeannette, galt det bare om at skabe kontakt.
- Ja, og fordi Maya også er mørk, følte jeg jo også allerede et tilhørsforhold til hende, supplerer Jeannette Ehlers.
Mens Jeannette Ehlers altid har følt sig tæt forbundet til sin fars afrikanske forfædre, der blev deporteret fra Vestafrika til Caribien, så har Maya Albana ikke altid haft samme nysgerrighed for sit asiatiske ophav.
Ligner mere Queen Mary end DavidMen det har hun nu fået takket være sin venindes arbejde med at skabe ’I Am Queen Mary’.
Et arbejde, der i høj grad har tvunget begge veninder til at kigge indad.
- Jo mere jeg har tænkt over, at den repræsenterer farvede mennesker og at der ikke er meget repræsentation i det offentlige rum af farvede mennesker i form af statuer og vejnavne, jo mere føler jeg, at det også bliver min skulptur, siger Maya Albana.
- Og selvom dens udgangspunkt er knyttet til kolonitiden, så tror jeg, at jeg på lige fod med mange andre, føler, at Queen Mary ligner mig mere end Michelangelos statue af David derovre, tilføjer hun.
Maya Albana har en fortid som sanger og har som dokumentarist blandt andet lavet film som 'Min smukke datter' og 'Mandefald'.
Ligesom Queen Mary skiller sig ud fra byens andre statuer, følte de to kvinder sig også anderledes i 1980’ernes forstæder med deres danske mødre og fædre fra mere eksotiske himmelstrøg.
- Siden jeg var lille, har jeg altid identificeret mig med sorte, når der var noget i fjernsynet eller i gadebilledet.
Jeg har også altid sagt hej til farvede folk på gaden.
Det bunder i noget sammenhold og er sådan en ’hey, vi ser hinanden’-ting, siger Jeannette Ehlers.
Af samme grund sad Jeannette Ehlers også klar, når komedieserien ’The Cosby Show’ – som det eneste program med afroamerikanere – blev vist på dansk tv.
- Min mor har stadig alle de gamle VHS-bånd med ’The Cosby Show’, som jeg optog, og så igen og igen.
Ikke noget sjovt ved ordet 'negeren'De to hjerteveninder kaldte hinanden for ’asiaten’ og ’negeren’ for sjovt.
Lige indtil Jeannette Ehlers sagde stop, fordi det på ingen måder var sjovt længere.
- Det har altid gyst i mig, når jeg blev kaldt det.
Og for 10 år siden i takt med min spirende bevidsthed om vores nations koloniale fortid, begyndte jeg at sige fra overfor det.
Før har jeg bare accepteret det, selvom jeg ikke syntes, det var rart, siger Jeannette Ehlers.
Det kan Maya Albana godt forstå nu.
- Racisme er et produkt af et økonomisk system, der blev grundlagt, da Europa begyndte at kolonialisere verden.
N-ordet er et ord, der hører til det system.
Et ord, der taler om en hierakisk plads, der skulle retfærdiggøre undertrykkelse og udnyttelse, siger Maya Albana og konstaterer:- Så det stammer, uanset om folk vil acceptere det eller ej, fra et racistisk system.
Alene af den grund burde der ikke være nogen diskussion om, om man skal bruge det eller ej.
Billed- og performancekunstner Jeannette Ehlers har blandt andet vist sine værker i Europa og USA.
Jeannette Ehlers’ kunst fokuserer blandt andet på den skjulte racisme, som hun mener, der både før som nu præger vores samfund.
Et af hendes første værker var for eksempel et dansk flag lavet af flødeboller, og derudover har Jeannette Ehlers både i Europa, USA og Sydafrika optrådt med et performance-værk, hvor hun uden at sige noget pisker et lærred.
Og det er heftige sager, kan man se i 'Det sorte kapitel' – faktisk så meget, at det sætter gang i tårerne hos publikum.
Statuen skabte et tættere venskabMen mindesmærket 'I Am Queen Mary' betyder nu engang noget helt særligt for Jeannette Ehlers, der fik ideen til statuen for fire år siden i forbindelse med planlægningen af markeringen af 100-året for salget af De Vestindiske Øer i 2017.
- Jeg og min tætte samarbejdspartner, kunstneren La Vaughn Belle fra Sct.
Croix, har fået mange henvendelser fra folk, der er glade for værket og som er rejst hertil for at se det.
Så statuen har givet mig en stærk tro på, at det, vi laver, er vigtigt for mange mennesker.
Hvad har arbejdet med statuen betydet for jeres venskab?
- Det har virkelig gjort meget for vores venskab, og jeg er meget glad for og føler mig taknemmelig over, at Maya har brugt så meget tid på at forstå mit projekt.
Det er meget prisværdigt, siger Jeannette Ehlers.
Du kan se dokumentarfilmen ’Det sorte kapitel’ på DR K den 3.
oktober og på DR TV allerede nu.
Jeannette Ehlers og Maya Albana foran statuens sokkel, der er beklædt med koraller fra Caribien, hvor førstnævntes forfædre på faderens side var slaver.
FacebookTwitterKopier linkEmner:Queen|Amerikanske Jomfruøer|Odense|DR K|Ligebehandling




https://www.dr.dk/nyheder/indland/se-tv-med-kim-larsen-tak-til-vores-allesammens-gavflab






https://www.dr.dk/nyheder/udland/catalanske-demonstranter-blokerer-veje-og-jernbaner

UdlandCatalanske demonstranter blokerer veje og jernbaner  På etårsdagen for folkeafstemning om selvstændighed for Catalonien har demonstranter blokeret veje.
Catalanske separatister blokerer højhastighedstogets skinner i Girona for at markere etårsdagen for den omstridte afstemning om selvstændighed i Catalonien.
 01.
okt.
2018 kl.
10.
17Bemærk: artiklen er mere end 30 dage gammelLæs opTilhængere af selvstændighed for den spanske region Catalonien har mandag blokeret flere større veje og en jernbanestrækning.
Det viser billeder fra en catalansk tv-station.
Blokaderne sker på årsdagen for en folkeafstemning i Catalonien om selvstændighed.
Den spanske højesteret erklærede på forhånd folkeafstemningen for ugyldig.
Afstemningen udløste uroligheder.
Her kom demonstranter og politi op at slås.
Læs også:En million demonstrerer for selvstændighed på Cataloniens nationaldagMandag har hundredvis af aktivister indtaget en strækning på jernbanen i byen Girona, som ligger nord for storbyen Barcelona.
Normalt kører et lyntog på strækningen.
Store veje ufremkommeligeAktivister er også løbet ud på centrale veje i Barcelona og byen Lleida og har blokeret dem.
Motorvejen AP-7, der fører fra Catalonien til Frankrig, er ifølge catalansk tv også blokeret.
Demonstranter har effektivt stoppet trafikken på motorvej AP-7.
Det sker for at markere et-året for afstemningen om et uafhængigt Catalonien.
Foto: EPA/Jaume Sellart De trafikale blokader er planlagt af en gruppe, der kalder sig "Komiteen Til Forsvar af Republikken" (CDR).
Den var med til organisere folkeafstemningen for et år siden.
Den kæmper fortsat for, at Catalonien kan forlade den spanske stat.
Læs også:Gule sløjfer fører til sammenstød og politisk konflikt i CatalonienPolitikere besøger skole, hvor mange blev såretAktivisterne er ikke de eneste, der markerer årsdagen.
Den regionale regering fra Catalonien, der er en autonom enhed under den spanske stat, besøger ifølge nyhedsbureauet AP mandag en skole, der for et år siden blev brugt som stemmested.
Skolen blev stormet af politiet, der ville forhindre valghandlingen i at finde sted.
Her blev omkring et hundrede mennesker såret, mens tv-kameraer sendte livebilleder fra stedet.
Derudover beretter AP, at studerende agter at strejke mandag, og der er også planlagt taler og demonstrationer.
Afstemningen udløste en forfatningskrise i Spanien og et retsopgør med den daværende leder af regeringen i Catalonien, Carles Puigdemont.
Læs også:Carles Puigdemont vil føre løsrivelsespolitik fra BelgienIndtil videre har Puigdemont søgt tilflugt i Belgien.
Herfra har han indtil nu undgået udveksling til Spanien.
Læs også:Spanien trækker arrestordre på Puigdemont tilbage/ritzau/AFPFacebookTwitterKopier linkEmner:Carles Puigdemont (politiker)|Catalonien|Spanien|Valg og folkeafstemninger|Togtrafik




https://www.dr.dk/nyheder/politik/faerre-fordomme-skal-fa-flere-med-handicap-i-arbejde

PolitikFærre fordomme skal få flere med handicap i arbejdeRegeringen afsætter 120 millioner kroner til at få 13.
000 personer med større handicap i job inden 2025.
Beskæftigelsesminister Troels Lund Poulsen (V) og regeringens udspil skal blandt andet skaffe mere viden om handicap og færre fordomme.
01.
okt.
2018 kl.
10.
12Bemærk: artiklen er mere end 30 dage gammelLæs opMindre bureaukrati, smidigere overgange fra uddannelse til job, bedre uddannelsesmuligheder samt mere viden om handicap og færre fordomme.
Det er nogle af indsatsområderne i regeringens handicapudspil.
Målet er at få 13.
000 personer med et større handicap i job frem til 2025.
- Det er ni år siden, at der senest er kommet et regeringsudspil for at få flere personer med handicap ind på arbejdsmarkedet.
- Derfor skylder vi nu, hvor dansk økonomi har det så godt, og virksomhederne mangler arbejdskraft, at gøre en ekstraordinær indsats for at gøre det lettere for virksomheder at ansætte personer med handicap, siger beskæftigelsesminister Troels Lund Poulsen (V).
Der afsættes 120 millioner kroner til initiativerne.
Udspillet indgår i regeringens oplæg til satspuljeforhandlinger for 2019.
Slut med skåltaler og gode idéerIfølge regeringen er det kun hver tredje person med et større handicap, der er i job.
Og der er ifølge Troels Lund Poulsen eksempelvis for mange fordomme om, hvad personer med handicap kan bidrage med.
Men nu skal det ifølge ministeren være "slut med skåltaler og gode idéer".
- Vi kommer med en bed vifte af initiativer.
Det er en lang række forslag, som gør det lettere for virksomheder at ansætte personer med handicap.
- Kommunerne skal nu også arbejde meget mere strategisk med en politik for, hvordan personer med handicap kan blive en del af det lokale arbejdsmarked, siger Troels Lund Poulsen.
Blandt problemerne er, at personer med handicap skal aflevere deres hjælpemiddel, når personen når pensionsalderen.
- Det er det samme som at blive nødt til at stoppe på arbejdsmarkedet.
Den regel kommer vi til at afskaffe, siger Troels Lund Poulsen.
Vigtigt at komme fordomme til livsIfølge børne- og socialminister Mai Mercado (K) er det vigtigt at komme fordommene til livs.
- Der er brug for at arbejde med viden og fordomme, så virksomhederne ikke holder sig tilbage for at ansætte mennesker med handicap, fordi de ikke kender til ansøgernes kompetencer, eller fordi de ikke kender mulighederne for støtte, siger hun i en pressemeddelelse.
Der skal derfor udvikles et kompetencekort, som den handicappede kan tage med sig i jobsøgningen.
Kortet forklarer en mulig arbejdsgiver, hvad vedkommende kan samt hvilke støttemuligheder, der findes.
/ritzau/FacebookTwitterKopier linkEmner:Det Konservative Folkeparti|Mai Mercado (politiker)|Troels Lund Poulsen (politiker)|Venstre|Arbejdsmarked




https://www.dr.dk/nyheder/penge/danske-bank-udnaevner-midlertidig-topchef

Hvidvask i Danske BankSe temaPengeDanske Bank udnævner midlertidig topchefDen afgående administrerende direktør Thomas Borgen er blevet fritstillet fra sine forpligtelser.
Danske Bank indsætter en midlertidig administrerende direktør fra egne rækker.
Af Oliver Batchelor01.
okt.
2018 kl.
08.
36 | opdateret 01.
okt.
2018 kl.
09.
03Bemærk: artiklen er mere end 30 dage gammelLæs opDanske Bank venter ikke med at skifte ud i toppen, indtil Thomas Borgens permanente afløser er fundet.
I en selskabsmeddelelse oplyser banken her til morgen, at Jesper Nielsen, der er chef for Danske Banks bankforretning i Danmark, Banking DK, overtager stillingen som administrerende direktør midlertidigt.
I et skriftligt svar uddyber bestyrelsesformand Ole Andersen beslutningen over for DR Nyheder.
Læs også:Jarlov til hvidvaskmøde i EU: Ubehageligt at stå her, fordi Danske Bank dummer sig- Vi er af den opfattelse, at det, med den situation banken er i, er bedst, at den der leder direktionen også er en del af bankens fremtid.
Det er Thomas Borgen som bekendt ikke, da han har opsagt sin stilling, udtaler bestyrelsesformand Ole Andersen i et skriftligt svar til DR Nyheder.
Han oplyser, at Thomas Borgen har afsluttet og overdraget sine opgaver til den øvrige direktion, og at der er enighed om, at det er bedst for alle parter, at han bliver fritstillet med det samme.
Thomas Borgen: Naturligt at stoppe nuDermed er Thomas Borgen nu definitivt fortid i Danmarks største bank, som han har været topchef for i fem år.
I et skriftligt svar til DR Nyheder udtaler han:- Jeg er enig med bestyrelsen i, at det er bedst for alle parter, at den der leder direktionen er en, der kan være med til at følge beslutningerne helt til dørs, og da jeg som bekendt har sagt op, er det ikke mig.
Samtidig har jeg fået afsluttet eller overdraget det, jeg skal, og derfor er det naturligt, at jeg stopper nu.
Læs også:Thomas Borgen forlader Danske Bank: 'Der er tre ting, jeg skulle have gjort bedre'Danske Bank skriver i selskabsmeddelelsen, at Jesper Nielsen fortsat vil varetage sit job som chef for Banking DK og ikke er kandidat til stillingen som administrerende direktør på permanent basis.
Han udtaler til DR Nyheder:- Jeg er blevet bedt om at stå i spidsen for mine kolleger i direktionen, og det ansvar påtager jeg mig gerne.
Jeg betragter det mest som en formalitet og glæder mig til, at der kommer en permanent løsning på plads.
Erhvervskorrespondent: Logisk tronskifteIfølge DR's erhvervskorrespondent Jakob Ussing er det logisk, at banken skifter ud i toppen, selvom det er midlertidigt.
I kølvandet på hvidvasksagen skal banken nu til at genoprette tilliden hos myndigheder, aktionærer og samfund.
- Man skal ikke have en totalt stækket topchef i den situation, banken er i, siger Jakob Ussing.
Læs også:Thomas Borgen: 'Rapporten tydeliggør, at jeg har trådt ved siden af'Thomas Borgen meddelte selv sin afgang 19.
september i forbindelse med offentliggørelsen af Danske Banks interne advokatundersøgelse af hvidvasksagen.
Ifølge undersøgelsen kan hverken Thomas Borgen eller den øvrige ledelse i banken pålægges et juridisk ansvar i sagen.
Men i forbindelse med sin fratrædelse erkendte Thomas Borgen, at han måtte påtage sig det overordnede ansvar.
Ikke mindst fordi, han selv var chef for bankens udenlandske aktiviteter fra 2009 til 2012 - og dermed for den estiske filial med dens store portefølje af udenlandske kunder.
- Nu har vi fået leveret rapporten, der tydeliggør, at jeg har trådt ved siden af.
Og derfor har jeg leveret min opsigelse i dag til bestyrelsesformanden, sagde han.
Whistleblower stod frem i sidste ugeI sidste uge blev der sat navn på den whistleblower, der flere gange advarede topledelsen om, at noget var helt galt i filialen i Estland.
I Berlingske stod den tidligere chef for koncernens afdeling for handel med aktier i Baltikum Howard Wilkinson frem og bekræftede, at det var ham, der råbte vagt i gevær.
Han advarerede i 2013 og 2014 om flere mistænkelige forhold.
Læs også:Whistleblower i Danske Bank-skandale står frem med navnI første omgang om virksomheder med falske regnskaber og forbindelser til den russiske præsident Vladimir Putins familie, efterretningstjenesten FSB.
Dernæst om misbrug af en række danske kommanditselskaber, K/S'er, der skulle stå bag en del af de mistænkelige pengestrømme fra de udenlandske non-resident-kunder.
Det fremgår ikke mindst af bankens interne advokatundersøgelse.
Men hvor bankens jurister undersøgte flere af påstandene om den estiske filials manglende hvidvask-kontrol, blev der aldrig fulgt op på to af hans advarsler om medvirken og kommanditselskaber.
Læs også:Whistleblower i hvidvasksag vil have beskyttelseIndtil videre er mindst 26 nuværende og tidligere medarbejdere i filialen blevet meldt til politiet i Estland.
I Danmark har Finanstilsynet genåbnet sin undersøgelse af banken, mens bagmandspolitiet er ved at undersøge, om der kan rejses strafansvar mod banken som juridisk person.
Danske Bank risikerer på sigt en eller flere milliardstore bøder - først og fremmest i Danmark.
Men muligvis også i USA, fordi en stor del af den mulige hvidvask kan være foregået med amerikanske dollars.
FacebookTwitterKopier linkEmner:Thomas F.
Borgen (erhvervsleder)|Danske Bank|Pengeinstitutter




https://www.dr.dk/nyheder/kultur/aviser-hylder-kim-larsen-han-ramte-den-danske-folkesjael

Kim Larsen er dødSe temaKulturAviser hylder Kim Larsen: 'Han ramte den danske folkesjæl'Den folkekære spillemand mindes i avisledere og portrætter.
Kim Larsen døde i en alder af 72 år.
Af Lars Lindevall01.
okt.
2018 kl.
08.
01Bemærk: artiklen er mere end 30 dage gammelLæs opHele Danmarks nationalskjald - eller spillemand, som han titulerede sig selv - har sunget sin sidste melodi.
Kim Larsen sov i går stille ind i en alder af 72 år.
Men både minderne og musikken lever videre, for han har om nogen slået sig fast i danskernes bevidsthed.
Den afdøde sanger, der i årtier har været en af Danmarks mest populære musikere, bliver i dag hyldet og mindet i både avisledere og nekrologer.
Hans sange er for længst blevet indlejret som en fuldkommen naturlig del af nationens DNA.
Berlingskes avis-lederFælles for avisernes mindeord er, at Kim Larsen var et samlingspunkt for danskerne på tværs af alle aldre.
Læs også:Helge Engelbrecht: Ingen kunne synge og skrive som Kim LarsenHans musik ‘ramte den danske folkesjæl’, som eksempelvis Politiken skriver.
- I snesevis af sange ramte Larsen med det høje humør, fandenivoldskheden og den store selvbevidsthed det sted i den danske folkesjæl, hvor der er højt som i en kirke eller et cirkustelt til loftet, plads til alle og enhver og solidaritet med dem, der ikke går den slagne vej, skriver Politiken.
Avisen slår også fast, at Kim Larsen var ‘med til at skabe selve det fællesskab, vi er en del af.
’Skabte sammenhængskraftJyllands-Postens musikanmelder, Anders Houmøller Thomsen, skriver, at Kim Larsen var ‘allestedsnærværende i danskernes liv’:- Måske blev hans musik spillet til en mindeværdig blå mandag.
Til festen.
Til det første kys.
Til brylluppet.
Til begravelsen.
Larsen var allestedsnærværende i danskernes liv.
Han var en del af det, man kalder sammenhængskraften.
Hans sange og album var af vekslende kvalitet.
Men de bedste var uafrystelige.
Han kunne forene en næsten pjattet folkelighed med fængende historie-fortælling og en dybfølt melankoli, skriver musikanmelderen i Jyllands-Posten.
Kort om Kim LarsenFødt i København 23.
oktober 1945.
Uddannet lærer og har arbejdet på skoler, inden bandet Gasolin’ blev hans fuldtidsbeskæftigelse.
Gasolin’ var 1970’ernes mest populære rockband herhjemme takket være hits som ’Kvinde min’, ’Rabalderstræde’ og ’Langebro’.
Udgav i 1973 soloalbummet ’Værsgo’, der indeholder klassikere som ’Det er i dag et vejr’ og ’Byens hotel’.
Har i alt udgivet 23 album i eget navn med forskellige bandkonstellationer.
Kaldes ofte for ’Danmarks nationalskjald’.
Ekstra Bladet beskriver Larsen som en musiker, der i ‘fem årtier personificerede den danske sang’.
- Som en bredkæftet, poetisk fribytter på tyvetogt i det, han selv kaldte ’Borgergade’.
Og som en kunstner, hvis integritet var uangribelig.
Med 'Midt om natten’ og ’Forklædt som voksen’ udgav han de suverænt bedst sælgende albums i danmarkshistorien.
Og dertil var der Gasolin’, ’Værsgo’ og alt det andet.
En del af nationens DNAI sin avis-leder kalder Berlingske Kim Larsen for ‘eneren, der gjorde rockmusikken dansk.
’- Han havde en særegen charmerende måde at være politisk ukorrekt på, hvilket var medvirkende til, at han helt fra begyndelsen, da Gasolin’ brød igennem, tiltrak sig opmærksomheden.
Kim Larsen havde i mere end én forstand en stor mund, men han forstod alligevel at være fræk på en afvæbnende dannet måde.
Læs også:AFSTEMNING: Hvad er din favoritsang med Kim Larsen?
- Hans sange er for længst blevet indlejret som en fuldkommen naturlig del af nationens dna.
Kodet ind i danskernes hjerter som ingen anden musiker har formået det i nyere tid, om nogensinde, skriver Berlingske.
BT slår fast, at Kim Larsen var med til at skabe et sammenhold i Danmark.
- Han er manden, der gennem fem årtier (!
) har formået at fange nye stemninger og alligevel fastholde det fællesskab, der altid har været en del af et lille land som vores.
Vi har rødder i et sammenhold, og Kim Larsens sange var en del af det sammenhold, skriver BT i sin leder.
Kim Larsen spillede sin sidste koncert på Filmtorvet i Holbæk den 25.
august i år.
Den folkekære sanger sov stille ind søndag morgen efter længere tids sygdom.
Rettelse: DR Nyheder skrev tidligere, at Kim Larsen spillede sin sidste koncert den 24.
august på Valdemar Slot.
Dette er ikke korrekt.
Kim Larsen spillede sin sidste koncert på Filmtorvet i Holbæk den 25.
august i år.
FacebookTwitterKopier linkEmner:Ekstra Bladet|Gasolin|Kim Larsen (musiker)|Pop og rock|Jylland




https://www.dr.dk/nyheder/indland/50-aarige-mette-har-kol-det-havde-vaeret-bedre-have-kraeft

Indland50-årige Mette har KOL: Det havde været bedre at have kræftDer sker uretfærdig forskelsbehandling i sundhedsvæsenet - og det går blandt andre ud over kol-patienter, konkluderer Det Etiske Råd.
Mette Rewitz er indlagt akut med lungesygdommen kol.
Hun får en behandling, der hjælper hende til at trække vejret, men alt for få kol-patienter får den behandling, mener Det Etiske Råd.
Af Louise Damløv og Lasse Lindegaard01.
okt.
2018 kl.
07.
56Bemærk: artiklen er mere end 30 dage gammelLæs op- Prøv at trække vejret.
Sygeplejersken kigger på Mette Rewitz, der ligger i hospitalssengen på lungemedicinsk afsnit på Gentofte Hospital.
Hun har fået en maske på, der skal hjælpe hende med at trække vejret.
Mette Rewitz er 50 år gammel og lider af lungesygdommen kol.
Hun er ved at få den såkaldte niv-behandling - en behandling til akut indlagte kol-patienter.
Niv står for Non-invasiv Ventilation.
Hun trækker vejret ind og puster langsomt ud.
Ved siden af hende står et apparat, som sygeplejersken skruer op på.
Apparatet hjælper musklerne i Mette Rewitz' lunger til at bevæge sig, så hun kan trække vejret.
Når Mette Rewitz trækker luft ind, supplerer den med yderligere luft.
- For få kol-patienter får behandlingenBehandlingen er med til at redde kol-patienters liv, når de kommer akut ind på sygehuset, fortæller overlæge Jon Torgny Wilcke, på lungemedicinsk afsnit på Gentofte Hospital, hvor Mette Rewitz er indlagt.
- Det er jo en af de absolut mest effektive akutte behandlinger i medicinsk verden overhovedet, siger han og fortsætter:- I veltilrettede studier ser man simpelthen en reduktion i dødelighed fra 20 til 10 procent.
Altså en halvering i dødelighed i den akutte behandling, forklarer han.
Men langt fra alle kol-patienter, der kunne have gavn af behandlingen, får den.
Det konkluderer Det Etiske Råd, der rådgiver Folketinget, ministre og offentlige myndigheder om blandt andet sundhedsvæsenet, i en ny udtalelse.
I udtalelsen skriver rådet, at der "foregår betydelig og uretfærdig forskelsbehandling" i det danske sundhedsvæsen.
Læs også:Etisk Råd: Der sker uretfærdig forskelsbehandling i sundhedsvæsenetDet går blandt andet ud over kol-patienter, at prioriteringen i sundhedsvæsnet er skæv og uretfærdig, lyder det.
Ifølge rådet er det nemlig tilfældigt, hvordan og hvor mange kol-patienter, der får tilbudt behandlingen.
I 2017 fik 21 procent behandlingen på nogle sygehuse, mens tallet er nede på fem procent på andre sygehuse.
Det viser de nyeste tal fra Dansk Register for Kronisk Obstruktiv Lungesygdom.
Man vurderer ellers, at omkring hver fjerde indlagte kol-patient - altså 25 procent - kan have gavn af niv-behandlingen.
Og det er også de officielle mål for 2019, at hver fjerde kol-patient skal have den tilbudt.
Etisk Råd: Kol-behandlingen er ikke så god som kræftbehandlingenDet Etiske Råd har blandt andet sammenlignet den behandling, lungekræftpatienter får med den behandling kol-patienter får.
- Det er to sygdomme, som er meget alvorlige og dødelige.
Men der meget stor forskel på de ressourcer, samfundet sætter af i den ene situation og den anden situation, siger formand for Det Etiske Råd, Gorm Greisen.
- Der er simpelthen bedre opbakning til kræftpatienter.
Der er pakkeforløb, der er efterkontrol, og det hele er programmeret og pakket.
Til kol-patienten er det jo mere, som det nu kan blive med de kræfter, der er, fortsætter han.
Det billede nikker overlæge Jon Torgny Wilcke på lungemedicink afsnit på Gentofte Hospital genkendende til.
- Det forløb, man har med cancer med kontaktsygeplejerske, kontaktlæge, sammenhæng i undersøgelse og diagnose og behandling, mangler vi fuldstændig i den kroniske sygdom – altså især kol, siger Jon Torgny Wilcke.
Mette: Der bliver set ned på osPå stuen på Gentofte Hospital har Mette Rawitz nu fået masken af.
- Man kan mærke, at den virkelig hjælper en med at trække vejret.
Og det er altså en kæmpe lettelse, siger hun.
Hun er flere gange blevet indlagt akut, hvor niv-behandlingen har reddet hendes liv.
Men som patient oplever hun også, at kol er en underprioriteret sygdom, der ikke altid bliver taget alvorligt, siger hun.
- Det har været meget rodet.
Der er mange forskellige læger, sygeplejersker og sygehuse.
Jeg synes, det er en stor gang rod.
- Jeg ville egentlig synes, det havde været bedre, at det havde været kræft, jeg havde fået i stedet for kol.
For det havde været nemmere.
Der bliver set ned på os kol-patienter.
Det er bare nogle, der har røget i mange år.
Politikere: Etisk Råd har retPå Christiansborg erkender flere sundhedsordførere, at man ikke har været gode nok til at sikre en fair prioritering i sundhedsvæsnet.
- Jeg kan kun give Etisk Råd ret.
Vi mangler prioriteringer i forhold til, at vi kan give den her lighed i sundhed, som vi alle sammen taler om, siger formand for Sundhedsudvalget og sundhedsordfører for Dansk Folkeparti, Liselott Blixt.
Hun bliver bakket op af Socialdemokraterne og Venstre.
- Det er en stor og en vigtig problemstilling, og det er et vigtigt indspark, siger Jane Heitmann, sundhedsordfører fra Venstre.
Læs også:Bred enighed: Et særligt råd skal gøre op med forskelsbehandling i sundhedsvæsnetMen hvorfor prioriterer I ikke bedre?
- Der foregår hver eneste dag en benhård prioritering i sundhedsvæsnet.
Og ja, der er også uretfærdigheder, og det er klart, der har vi også et politisk ansvar for at gøre op med de uretfærdigheder, siger Jane Heitmann.
Har I glemt andre sygdomme, når I har fokuseret så meget på kræft?
- Vi har ikke glemt nogen sygdomme, men det er klart, at vi i forhold til kronikerne - blandt andet kol-patienter, har en særlig opgave i nu at få taget hånd om de udfordringer, der er i forhold til det stigende antal kroniske patienter, vi vil se i fremtiden.
Heller ikke Dansk Folkeparti eller Socialdemokraterne mener, at der er blevet fokuseret for meget på kræft.
- Men der er nogle andre, vi måske ikke har fokuseret nok på.
Og det er det, vi skal have rettet op på, siger Flemming Møller Mortensen (S).
HYPPIGSTE DØDSÅRSAGER I DANMARK:•Kræft: 16.
116 dødsfald•Hjertesygdomme: 8.
304 dødsfald•Sygdomme i åndedrætsorganer: 6.
094 dødsfaldKilde: Dødsårsagsregisteret 2016FacebookTwitterKopier linkEmner:Flemming Møller Mortensen (politiker)|Gorm Greisen (læge)|KOL|Patienter|Gentofte




https://www.dr.dk/musik/u2-dedikerede-koncert-til-kim-larsen

Kim Larsen er dødSe temaMusikU2 dedikerede koncert til Kim LarsenBono reciterede Kim Larsens nummer ’This Is My Life’, da han hyldede den danske sanger under U2’s koncert i går i København.
U2 gav to koncerter i Royal Arena i København i weekenden.
Af Silas Bay Nielsen01.
okt.
2018 kl.
07.
52Bemærk: artiklen er mere end 30 dage gammelLæs opKim Larsen blev hyldet af et af verdens største bands, da U2 i går gav koncert i Royal Arena i København.
Bono, forsangeren i det irske band, valgte at dedikere koncerten til den danske sanger, der døde i går efter længere tids sygdom.
Derefter reciterede Bono begyndelsen af nummeret 'This Is My Life', som Kim Larsen-bandet Gasolin’ udgav i 1976.
- This is my life.
This is my time.
You show me the light.
And I go there.
Give me the wine.
Bitter and sweet.
And a little bit of bread.
That’s all I need, sagde Bono under koncerten, mens en storskærm viste et portrætbillede af Kim Larsen.
Herefter udbrød der jubel i Royal Arena.
Lyt til Gasolin' med 'This Is My Life' her Anmelderkritik af lørdagens koncertU2 har både spillet i Royal Arena lørdag og søndag, og lørdagens koncert fik klø af anmelderne.
Blandt andet skrev Politikens anmelder, at U2 hverken var relevante og rørende under lørdagens koncert.
Men noget tyder på, at publikum var af en anden overbevisning efter gårsdagens koncert, hvor Kim Larsen blev hyldet.
I hvert fald roser flere på Twitter U2’s hyldest af den danske sanger.
- U2 dedikerer aftenens koncert til Kim Larsen.
Fandeme i orden, skriver en bruger på Twitter.
Jeppe Tholstrup Bach tog dette billede, da U2 hyldede Kim Larsen under det irske bands koncert søndag aften.
FacebookTwitterKopier linkEmner:U2|Royal Arena|København|Kim Larsen (musiker)|Pop og rock




https://www.dr.dk/nyheder/penge/dagpenge-er-ikke-nok-flere-og-flere-tegner-ekstra-forsikringer

PengeDagpenge er ikke nok: Flere og flere tegner ekstra forsikringerTrods faldende arbejdsløshed vælger stadig flere at tegne ekstra forsikringer mod arbejdsløshed.
Selvom køen til jobcentrene bliver stadig kortere tegner flere og flere en privat lønforsikring .
Af Elle Kindt01.
okt.
2018 kl.
07.
43Bemærk: artiklen er mere end 30 dage gammelLæs opTrods opgangstider og medlemskab af a-kasse går stadig flere med livrem og seler og tegner en ekstra lønforsikring.
Ved årsskiftet 2018 var 273.
000 personer omfattet af en ekstra lønforsikring ved siden af den almindelige arbejdsløshedsforsikring.
Alene fra 2016 til 2017 steg tallet med 64.
000 – eller godt 30 procent – viser tal fra brancheorganisationen Forsikring & Pension ifølge Politiken.
- Det er ved at gå op for folk, hvor store økonomiske konsekvenser det kan have at miste jobbet, siger arbejdsmarkedsforsker Stine Rasmussen fra Aalborg Universitet til Politiken.
Ifølge LO skyldes det, at dagpengene ikke længere reguleres i takt med den almindelige pris- og lønudvikling.
Mens understøttelsen i midten af 1990'erne udgjorde næsten 63 procent af en LO-arbejders løn, udgør den i dag kun 54 procent, viser beregninger fra landsforbundet.
Derfor er det en logisk konsekvens, at folk tegner ekstra forsikringer, mener LO.
De kan ikke klare sig ret lang tid på dagpenge og bliver utrygge - også selvom det er opgangstider med forholdsvis lav ledighed.
Læs også:Dagpengene bliver mindre værd år for år: Overvismand advarer mod udviklingenI den liberale tænketank Cepos mener man, at stigningen i private lønforsikringer tværtimod er et sundhedstegn.
Det er tegn på, at folk selv tager ansvar for at sikre sig, hvis de skulle være så uheldige at miste deres job, mener direktør i tænketanken Cepos, Martin Ågerup.
- Det er en positiv udvikling, at vi får et lønforsikringsystem, hvor basis er finansieret af skatteyderne, og så kan man tegne noget individuelt oveni.
Det svarer lidt til den løsning, man har fundet på pensionsområdet, som de fleste er glade for, at vi har: En folkepension, og så er der arbejdsmarkedspensioner og private pensioner oveni, siger han til DR Nyheder.
Læs også:Minister ubekymret over at dagpenge forringesA-hold og B-holdSpørger man i fagforbundet 3F er det en stærkt bekymrende tendens, at flere og flere tegner private lønforsikringer, fordi det ifølge 3F deler lønmodtagerne op i et A- hold og et B-hold.
Der er dem i fast arbejde, hvor det er let for forsikringsselskabernes beregnere at finde frem til prisen på policen ud fra risikoen for ledighed.
Og så er der 3F´s medlemmer, der går ind og ud af job, siger formanden forbundet Per Christensen.
Læs også:Droppede a-kassen og tegnede lønforsikring: Får 24.
000 kroner om måneden- De vil ikke kunne tegne en sådan forsikring.
Og hvis de endelig skulle gøre det, så ville det blive ret dyrt for at sige det mildt, siger Per Christensen til DR Nyheder.
-Hvorfor er det et problem, at der er nogle, der kan og vil betale noget ekstra, og så er der nogle andre, der gør noget andet?
-Jo, det kan man sige.
Men det er sådan, at vi herhjemme har en kontrakt med hinanden om, at arbejdsgiveren let kan hyre og fyre.
Modydelsen er, at man har et dagpengeniveau, der gør det attraktivt at være medlem af en a-kasse.
Dermed sørger begge parter for, at vi har et godt og fleksibelt arbejdsmarked i Danmark.
- Og den samfundskontrakt er ved at blive ødelagt af, at dagpengeniveauet forringes, siger formanden for 3F.
FacebookTwitterKopier linkEmner:3F|LO|A-kasser|Forsikringsselskaber|Per Christensen (fagforeningsleder)




https://www.dr.dk/sporten/cykling/valgren-klar-til-kaptajnrolle-skal-ikke-koere-efter-andenpladser

CyklingValgren klar til kaptajnrolle: 'Skal ikke køre efter andenpladser'Michael Valgren sætter ambitionerne højt efter skiftet til Dimension Data, hvor han skal være kaptajn.
Michael Valgren, der her ses på cyklen i årets Tour de France, skifter i næste sæson fra Astana til Team Dimension Data.
Af Anders Melchior Frigaard01.
okt.
2018 kl.
07.
05Bemærk: artiklen er mere end 30 dage gammelLæs opSøndag rakte Michael Valgren nok engang ud efter en stor sejr, da der blev kørt VM i linjeløb.
Det endte ikke med en triumf, men grådigheden efter at ende øverst på skamlen kan Michael Valgren roligt beholde, når han fra næste sæson kører for Team Dimension Data.
Valgren skifter efter en imponerende sæson, hvor han blandt andet har vundet Amstel Gold Race og Omloop Het Nieuwsblad.
Dimension Data har hentet den tidligere danske mester til en kaptajnrolle, fortæller han selv.
- Nu skal jeg vinde nogle cykelløb, ligesom i år.
Det er det, de har handlet mig ind til, siger Michael Valgren.
- Jeg skal ikke køre efter andenpladser, og det forventer holdet heller ikke.
Læs også:Fuglsang bliver kaptajn, Valgren får joker-rolle: Her er det danske VM-hold i cyklingDer følger naturligvis et pres med, når man bliver hentet ind som kaptajn, men det passer den danske klassikerspecialist fint.
- Det giver helt sikkert et større pres, fordi jeg formentlig bliver enekaptajn i de løb, jeg satser på.
Men jeg glæder mig til at have kaptajnrollen og hjælp fra hele holdet i klassikerne, for det er det, jeg gerne vil, siger Michael Valgren.
Læs også:Valgren slået på stregen i fransk endagsløbSelvom danskeren var glad hos Astana, så fortæller Valgren, at tilbuddet fra Dimension Data var for godt til at sige nej til.
- Jeg har været vildt glad for at være hos Astana, men vi har haft mange heste at spille på i løbene, og det tror jeg ikke har været til min fordel.
Jeg glæder mig til at prøve at have et hold, der kun kører for mig, siger Michael Valgren.
- Jeg havde en god dialog med holdet og deres sportsdirektør, Rolf Aldag.
Det var fedt, at de gik op i personen Michael, og ikke bare cykelrytteren Michael.
Læs også:Uheldet var igen ude efter Valgren i BinckBank-afslutningHos Team Dimension Data bliver den dobbelte vinder af Danmark Rundt holdkammerat med blandt andre Lars Bak.
Noget som Valgren ser frem til på grund af Lars Baks store rutine, som han håber, at Bak vil dele ud af.
- Jeg er vildt glad for at have Lars Bak med på holdet, og jeg er sikker på, at han kan støtte mig gennem de hårde tider, hvor det måske ikke går så godt, for det kommer også i cykelsporten.
Lars er en skide god kammerat, siger Michael Valgren.
Michael Valgren sluttede søndag på en flot syvendeplads efter at have været toneangivende i finalen ved VM i landevejscykling i Innsbruck.
FacebookTwitterKopier link




https://www.dr.dk/nyheder/udland/makedonere-stemmer-ja-til-nyt-landenavn-men-kun-en-tredjedel-satte-kryds

UdlandMakedonere stemmer ja til nyt landenavn - men kun en tredjedel satte krydsLandets premierminister betragter alligevel folkeafstemningen som en sejr.
I går gik makedonerne til valgurnerne for at afgøre, om Makedonien skal have et nyt navn.
Af Maya Nissen01.
okt.
2018 kl.
06.
41Bemærk: artiklen er mere end 30 dage gammelLæs opEt nyt navn skal bane vejen for et medlemskab af Nato og et tættere forhold til EU.
Og en overvældende del af de makedonere, der i går valgte at sætte deres kryds ved folkeafstemningen om Makedoniens nye navn, stemte da også ja til at ændre landets navn til Republikken Nordmakedonien.
Men det var kun en mindre del af befolkningen, der faktisk mødte op ved stemmerurnerne - kun 36,8 procent valgte at stemme.
Læs også:Makedonien tættere på nyt navn: Ministre underskriver aftaleTrods et skuffende fremmøde betragter landets premierminister, Zoran Zaev, afstemningen som en succes.
- Folket har foretaget et godt valg og sagt ja til vores fremtid.
Nu er det på tide, at lovgiverne følger folkets stemme og viser deres støtte.
Der bliver ingen bedre aftale med Grækenland, ej heller noget alternativ for Nato eller EU, siger han til nyhedsbureauet AP.
Ikke bindendeRegeringen meldte allerede forud for afstemningen ud, at man betragtede resultatet som vejledende og "ikke-bindende".
Dermed har regeringen mulighed for at tolke resultatet som et udtryk for befolkningens ønsker - uagtet hvor mange der rent faktisk har stemt.
Var folkeafstemningen bindende, ville det kræve, at 50 procent af den stemmeberettigede befolkning stemte ja til det nye navn.
Læs også:Bitter navnestrid er løst: Landet skal hedde .
.
.
Republikken NordmakedonienPremierministeren vil nu forsøge at få et flertal på to tredjedele af det 120 personer store parlament til at støtte navneændringen.
Lykkes det ikke inden næste uge, vil det eneste alternativ ifølge premierministeren være at udskrive et tidligt valg.
Folkeafstemningen har skabt debat blandt makedonerne.
Modstandere af det nye navn har blandt andet opfordret vælgerne til at boykotte valget.
Også de betragter resultatet som en succes.
- Vi anerkender ikke et andet Makedonien end Makedonien, lød det ifølge AP fra en af de demonstranter, der fejrede resultatet foran parlamentsbygningen i går aftes.
Sagen kort•Makedonien var en af de seks republikker i Jugoslavien, men i 1991 erklærede Makedonien sig for en selvstændig nation.
•Navnet Makedonien er imidlertid også navnet på en region i det nordlige Grækenland, og grækerne har siden løsrivelsen været imod, at den nye stat hed Makedonien.
•Ifølge grækerne vil det fælles navn kunne betyde, at der i fremtiden kan komme territoriale krav mod Grækenland.
•Striden har blandt andet medført, at Grækenland har blokeret for Makedoniens optagelse i Nato og EU.
•I sommer indgik de to lande en aftale om et nyt navn.
•/ritzau/FacebookTwitterKopier linkEmner:Makedonien|EU|NATO|Grækenland|Valg og folkeafstemninger




https://www.dr.dk/nyheder/viden/kroppen/i-dag-starter-influenzasaesonen-skal-du-have-en-vaccination

KroppenI dag starter influenzasæsonen: Skal du have en vaccination?
Sundhedsstyrelsen anbefaler særlige risikogrupper at få en influenzavaccination.
Men andre kan også have gavn af vaccinen.
En vaccination er lang fra en garanti for ikke at få influenza i løbet af de kolde vintermåneder.
Af Emilie Aagaard01.
okt.
2018 kl.
06.
31Bemærk: artiklen er mere end 30 dage gammelLæs opI dag starter influenzasæsonen 2018-2019.
Det betyder blandt andet at Statens Serum Instituts (SSI) begynder at overvåge sygdommen, og at risikogrupper kan få en gratis influenzavaccination.
- Så det er ikke fordi, at der er influenza i omløb endnu.
Men vi går ind i den del af året, hvor risikoen for, at der kommer influenza, er højest, forklarer Jens Lundgren, læge og professor ved Københavns Universitet.
Men betyder det så, at du straks skal ringe og bestille tid ved lægen for at få en vaccine?
Eller sige 'ja tak', hvis du er blandt de danskere, som får tilbud om en vaccine af arbejdspladsen?
Gravid, gammel eller syg?
Snup vaccinenSundhedsstyrelsen anbefaler, du bliver vaccineret, hvis du hører til en af de såkaldt risikogrupper:•Fyldt 65 år.
•Har en kronisk sygdom; fx KOL eller diabetes.
•Har en BMI over 40.
•Er gravid og mere end 12 uger henne.
Risikogrupperne har ikke nødvendigvis større risiko for at blive smittet med influenza.
Men bliver man smittet, har mennesker i disse grupper større risiko for at udvikle komplikationer (eksempelvis at få lungebetændelse) og blive indlagt på hospitalet, hvis de bliver syge.
Hvis du tilhører en risikogruppe, kan du fra i dag og resten af 2018, få vaccinen gratis.
Og her må du gerne skynde dig.
Jens Lundgren fra Københavns Universitet understreger, at hører man til de såkaldte risikogrupper, så gælder det om at få vaccinen i løbet af de næste uger.
- Det tager lidt tid, fra man får vaccinen, til at den beskytter.
Så det er om at få vaccinen, inden influenza begynder at komme i omløb, forklarer han.
(© DR Nyheder)(© DR Nyheder)Sund og rask: Overvej vaccinenEr du ung og rask, får du ikke en gratis influenzavaccination af det offentlige.
Men måske din arbejdsplads tilbyder en, eller måske du selv er klar til at betale, for at slippe for en uge i elendighed.
- En influenza betyder jo som regel en uge med feber hjemme i sengen, når vi taler om ellers raske og yngre mennesker.
Hvis man gerne vil undgå det, kan man sagtens lade sig vaccinere, fortæller Ida Glode Helmuth, læge og ph.
d.
ved SSI.
Jens Lundgren bekræfter, at vaccinen mindsker risikoen for at få influenza.
Men hvorvidt en vaccine er det rigtige, skal den enkelte gøre op med sig selv.
- Man skal jo veje de gavnlige effekter op mod bivirkningerne.
Til risikogrupperne er de gavnlige effekter klart størst.
Til andre er det mere en smagssag, forklarer han.
De anerkendte bivirkninger til vaccinen er lokal hævelse omkring det sted, hvor stikket bliver givet, og feber i døgnet efter vaccinen.
Det er dog langt fra alle, der oplever bivirkninger.
Vaccination er ingen garantiMen det er også langtfra sikkert, at man undgår influenza, bare fordi man har fået vaccinen.
Der er nemlig mange forskellige slags influenzavira.
Og det gælder om at gætte sig til 'de rigtige', altså dem, der kommer til at dominere en given vinter, og altså dem, man mange mange måneder forinden skal begynde at brygge en vaccine på.
- Hvilke influenzavira vaccinen beskytter imod, fastsættes i februar af WHO.
Men om de rammer rigtigt i forhold til, hvilke vira der kommer i omløb et år efter, ved vi jo ikke på forhånd.
Influenzavirus er lusket og svær helt at forudse, forklarer Ida Glode Helmuth.
Det så man for eksempel sidste vinter, hvor en type af Influenza B dominerede sæsonen.
Men netop den type Influenza B var ikke en del af vaccinen, og derfor beskyttede vaccinen ikke så godt som håbet.
- Man havde simpelthen ikke forudset, at det var den, der skulle dominere.
Og det viser tydeligt, at vaccinens effektivitet varierer fra sæson til sæson, siger Ida Glode Helmuth.
FacebookTwitterKopier linkEmner:Sygdomme og lidelser|Vaccinationer|Københavns Universitet|Sundhedsstyrelsen|Sundhed og velvære




https://www.dr.dk/nyheder/kultur/roert-lars-loekke-hylder-kim-larsen-sang-kvinde-min-solrun

Kim Larsen er dødSe temaKulturRørt Lars Løkke hylder Kim Larsen: Sang 'Kvinde Min' for SólrunKim Larsens død er et stort tab, mener statsministeren.
Af Emil Eller og Video: Tina Valentin Bitsch01.
okt.
2018 kl.
06.
14Bemærk: artiklen er mere end 30 dage gammelLæs opOver hele landet blev der i går sunget, fortalt anekdoter, knebet en tåre og måske drukket en ekstra øl, da danskerne mindedes Kim Larsen.
Larsen døde efter længere tids sygdom, 72 år gammel.
Læs også:Kim Larsen er dødMindeordene for den store sanger og sangskriver stod i kø, og mange kunne fortælle historier om, hvordan han og hans musik havde haft en særlig betydning i deres liv.
Danskerne er kede af det i dag.
Det er vi alle sammen.
For han har været med os.
Statsminister Lars Løkke Rasmussen (V)Således også statsminister Lars Løkke Rasmussen (V), der var tydeligt bevæget, da han i går hyldede Kim Larsen.
Han mindedes særligt en episode til sin kone Sólruns 40 års fødselsdag.
- Jeg tror, han har betydet det samme for mig som for alle andre danskere.
Da Sólrun fyldte 40, stillede jeg mig op på scenen og sang ”kvinde min, jeg elsker dig”.
Fordi han rammer noget i os alle sammen.
En gavflabDet er et stort tab, at Kim Larsen ikke er blandt os længere, mener statsministeren.
Læs også:Helge Engelbrecht: Ingen kunne synge og skrive som Kim Larsen- Danskerne er kede af det i dag.
Det er vi alle sammen.
For han har været med os.
- Han har været en gavflab, han har været rebelsk, han har været i opposition til mange ting.
Også til mig og min politik, men han har alligevel ramt en tone, siger Lars Løkke Rasmussen.
Lars Løkke Rasmussen og Kim Larsen var ikke enige om alt politisk.
Her diskuterer de rygepolitik i 2005.
Statsministeren udgav tidligere i går et mindeord for Kim Larsen.
Her fortalte han blandt andet om Kim Larsens modstand mod rygeloven, som Lars Løkke Rasmussen som sundhedsminister var med til at indføre.
Han har været en gavflab, han har været rebelsk, han har været i opposition til mange ting.
Også til mig og min politik.
Statsminister Lars Løkke Rasmussen (V)- Jeg har aldrig været i tvivl om, at det nok var en af de love, som Kim Larsen var mest utilfreds med.
- Dengang arrangerede jeg et borgermøde, hvor Kim Larsen var med til at argumentere mod forbuddet.
Det var et af de bedste - og mest anderledes - politiske møder, jeg har været med til, skriver han i mindeordet.
Du kan læse hele statsministerens mindeord for Kim Larsen her.
FacebookTwitterKopier linkEmner:Lars Løkke Rasmussen (politiker)|Venstre|Kim Larsen (musiker)




https://www.dr.dk/nyheder/regionale/hovedstadsomraadet/flere-kommuner-styrker-indsats-mod-aereskonflikter-med-hjaelp

KøbenhavnFlere kommuner styrker indsats mod æreskonflikter med hjælp fra rejsehold24 kommuner er foreløbigt blevet rådgivet af rejseholdet om, hvordan de skal håndtere æresrelaterede konflikter.
Af Anne Sophie Flach01.
okt.
2018 kl.
06.
01 | opdateret 15.
okt.
2018 kl.
12.
53Bemærk: artiklen er mere end 30 dage gammelLæs opHvad stiller man op, hvis en ung kvinde udsættes for massiv kontrol fra sin familie, eller en ung mand bliver truet af sin familie, fordi han modsætter sig et tvangsægteskab?
Den slags spørgsmål har landets kommuner siden sidste år kunne søge rådgivning om hos et nationalt rejsehold, når de har skulle tilrettelægge deres indsats mod æresrelaterede konflikter og social kontrol.
På landsplan har 24 kommuner foreløbigt haft kontakt med rejseholdet.
Halvdelen af dem er nu i gang med at lave en handlings-eller beredskabsplan til at forebygge og håndtere æreskonflikterne.
Det viser tal fra Styrelsen for International Rekruttering og Integration (SIRI).
Læs også:Æresrelaterede konflikter: Flere unge søger om hjælpLederen for rejseholdet, Camilla Kronborg forklarer, at de æresrelaterede konflikter for mange kommuner er et nyt og svært indsatsområde, hvor der ofte er brug for at handle hurtigt.
- Derfor er der et behov for at udbrede viden om, hvad æresrelaterede konflikter er, og ikke mindst hvordan man skal handle.
For det er nogle sager, hvor der potentielt set kan være et højt trusselsniveau, siger hun.
SIRI's rejsehold har haft kontakt til følgende kommunerFrederikshavn Gladsaxe København Kolding Lejre Furesø Odense Køge Aalborg Ringkøbing-Skjern Silkeborg Næstved Faxe Hørsholm Hjørring Randers Hvidovre Egedal Slagelse Holstebro Hedensted Viborg Skanderborg AarhusPr.
1.
august 2018.
Kilde: Udlændinge- og Integrationsministeriet og Styrelsen for International Rekruttering og Integration (SIRI)En af de kommuner, der har benyttet sig af tilbuddet er Furesø.
Her har man ikke voldsomt store problemer med æreskonflikter.
Men ifølge lederen af kommunens ungeindsats, June Wibeck-Nilsson, er det en god investering, at man tænker i forebyggelse på området.
- Hvis man ikke har et ordentligt beredskab og opkvalificering af de fagprofessionelle, der skal agere på bekymringer, og hvis man ikke har mulighed for at lave en rettidig indsats, så tror jeg, at der er sager, der ikke bliver registreret, siger hun.
Rejsehold gør det nemmere at få hjælpRed-Safehouse driver to skjulte opholdssteder for unge på flugt fra de æresrelaterede konflikter.
Her har man de seneste ti år set en stigning i personer mellem 16 og 30 år, som har kontaktet opholdsstederne.
Det fortæller afdelingsleder i Red-Safehouse i Jylland, Lion Rokx.
- Hvis vi kigger tilbage gennem de sidste mange år, så har der været et støt stigende antal henvendelser til de forskellige hjælpetilbud, der er i Danmark, siger han.
Antallet af henvendelser til Red-Safehouse steg således fra 88 i 2008 til 307 sidste år.
Derfor glæder Lion Rokx sig over, at flere kommunerne nu skruer op for deres indsats på området.
- Det vil betyde, at vi får nemmere ved at spore nogle af de unge, der er i vanskeligheder.
Det vil også betyde, at man nemmere kan tilbyde dem god hjælp og henvise dem til de rigtige steder, siger han.
Læs også:Ung muslimsk kvinde på flugt: Hvad skulle jeg have gjort uden det her sted?
Også Landsorganisationen af Kvindekrisecentre (LOKK) glæder sig over, at flere kommunerne har benyttet sig af rejseholdets rådgivning.
Det siger formand for LOKK Niels Christian Barkholt, der også er folketingskandidat for SF.
- Det er rigtig vigtigt, at kommunerne ved, hvordan de håndterer de forløb, hvor der er tale om en form for social kontrol, som har så store konsekvenser for de kvinder, det drejer sig om, siger han.
Camilla Kronborg fra SIRI mener, at de stigende henvendelser med al tydelighed viser, at der er brug for at sætte ind mod æreskonflikterne.
- De specialiserede tilbud, der er på området, har oplevet et stigende antal af henvendelser, og det vidner om, at der bestemt er et behov, siger hun.
FacebookTwitterKopier linkEmner:RED-Safehouse|Socialistisk Folkeparti|Valg og folkeafstemninger|Jylland|Sjælland




https://www.dr.dk/nyheder/indland/bred-enighed-et-saerligt-raad-skal-goere-op-med-forskelsbehandling-i-sundhedsvaesnet

IndlandBred enighed: Et særligt råd skal gøre op med forskelsbehandling i sundhedsvæsnetRådet skal komme forskelsbehandling i sundhedsvæsnet til livs, mener Det Etiske Råd.
Af Louise Damløv og Gitte Olsgaard01.
okt.
2018 kl.
06.
00Bemærk: artiklen er mere end 30 dage gammelLæs opMere end 165 milliarder kroner.
Så mange penge bruger vi hvert år på vores sundhedsvæsen.
Hvis vi skal sikre, at de penge bliver brugt rigtigt og retfærdigt, bør man oprette et behandlingsråd, der kan tage stilling til, om en behandling skal tages i brug - og holde det op imod, hvad den koster, hvilken effekt den har, og om man kan få mere sundhed for pengene ved at bruge dem på noget andet.
Det foreslår Det Etiske Råd i en ny udtalelse, hvor rådet konkluderer, at der som det ser ud nu foregår "betydelig og uretfærdig forskelsbehandling" i det danske sundhedsvæsen.
- Det skal være en del af sundhedsvæsnets almindelige måde at arbejde på, at man laver nogle vurderinger af, hvad der kommer ud af det, vi gør, siger Gorm Greisen, der er formand for Det Etiske Råd.
Læs også:Etisk Råd: Der sker uretfærdig forskelsbehandling i sundhedsvæsenetHan foreslår, at man lader sig inspirere at Medicinrådet, der vurderer, om nye lægemidler skal tages i brug som standardbehandling ved at afveje effekt, eksisterende behandling og pris.
Det skal sikre en ensartet behandling over hele landet.
- Den model skal udvides til alle former for behandling, siger Gorm Greisen.
Hvad er medicinrådet?
Medicinrådet er et uafhængigt råd, som udarbejder anbefalinger og vejledninger om lægemidler til de fem regioner.
Medicinrådet blev etableret 1.
januar 2017.
De har til opgave at få mest muligt ud af sundhedsvæsenets budget til medicin.
Medicinrådet vurderer, om nye lægemidler kan anbefales som standardbehandling.
Det er tredje gang, at Medicinrådet drøfter anbefalingen vedrørende Spinraza.
Sidst var det den 12.
oktober 2017 og den 30.
januar 2018.
Kilde: MedicinrådetBred opbakningOg det virker til, at der er bred opbakning til Det Etiske Råds forslag om et behandlingsråd.
Blandt andre mener Lægeforeningens formand Andreas Rudkjøbing, at et behandlingsråd vil gøre det mere tydeligt, hvem der får penge, og hvem der ikke gør.
- Problemet har været, at de mennesker, der bliver ofre for en prioritering, har været umulige at se.
Man har ikke kunnet sætte ansigter på dem, siger han.
Også hos paraplyorganisationen Danske Patienter mener formand Camilla Hersom, at et behandlingsråd kan være med til at synliggøre, hvor der er behov for flere ressourcer.
- Det at få en samlet diskussion af, hvad der er vigtigt for hvilke patientgrupper, er i virkeligheden den vej, vi skal gå.
Dermed kan man måske også skære noget fra, som ikke virker for de enkelte patientgrupper, siger hun.
DF og S: Det er en god ideDet er politikernes ansvar at fordele og prioritere sundhedsmilliarderne, og på Christiansborg er Socialdemokraterne og Dansk Folkeparti enige om, at et behandlingsråd er en god ide.
- Vi mangler prioriteringer i forhold til, at vi kan løfte den her lighed i sundhed, vi allesammen snakker om, siger Liselott Blixt, der er formand for Sundhedsudvalget og sundhedsordfører for Dansk Folkeparti.
Hun henviser til, at man i forbindelse med oprettelsen af Medicinrådet talte om, at prinicippet skulle udbredes til at gælde andre behandlinger også.
Hos Socialdemokraterne er sundhedsordfører Flemming Møller Mortensen enig.
- Jeg synes det lyder rigtig godt.
Man kan kalde det mange ting - bare det er et råd, der skal sikre en metodevurdering.
Det er en god måde at gøre det fremover.
Hos Venstre vil sundhedsordfører Jane Heitmann ikke svare entydigt på, om et behandlingsråd er vejen frem, men hun vil se nærmere på Etisk råds forslag.
- Medicinrådet har haft en lidt svær fødsel, men jeg synes det er spændende, at Etisk Råd foreslår et behandlingsråd.
Der er mange veje man kan gå, og det skal vi diskutere med os selv og hinanden, siger hun.
FacebookTwitterKopier linkEmner:Camilla Hersom (politiker)|Det Etiske Råd|Gorm Greisen (læge)|Sundhedspolitik|Dansk Folkeparti




https://www.dr.dk/nyheder/udland/nafta-fortsaetter-usa-og-canada-redder-handelsaftale-i-sidste-ojeblik

UdlandNafta fortsætter: USA og Canada redder handelsaftale i sidste øjeblikUSA og Canada er blevet enige om en trilateral frihandelsaftale med Mexico.
01.
okt.
2018 kl.
05.
56Bemærk: artiklen er mere end 30 dage gammelLæs opCanada og USA er natten til mandag dansk tid nået til enighed om rammerne for en opdatering af Den Nordamerikanske Frihandelsaftale (Nafta).
Det bekræfter landene i en officiel udtalelse.
Parterne blev enige, kort før en deadline som parterne selv havde sat til midnat søndag lokal tid (klokken seks mandag morgen dansk tid, red.
).
Dermed kan Nafta fortsætte som en trilateral aftale mellem USA, Canada og Mexico.
Den nye aftale ventes at blive underskrevet af de tre landes ledere inden for de næste 60 dage.
USA og Mexico blev i august enige om rammerne for en fornyelse af frihandelsaftalen.
Aftalen har siden 1994 været grundlaget for samhandlen mellem de to lande samt Canada.
Fredag udsatte USA og Mexico pludselig en planlagt offentliggørelse af indholdet i deres nye aftale.
Det skete for at give USA og Canada mere tid til at løse deres uenigheder og sikre, at aftalen også fremover omfatter tre lande.
Og nu er det altså lykkedes at nå til enighed.
Parterne ventes at offentliggøre detaljer om den opdaterede frihandelsaftale i løbet af mandag morgen dansk tid.
Aftalen, som parterne nu har indgået, styrker blandt andet USA's adgang til det canadiske marked for mejeriprodukter.
Det har været en af de helt store knaster i forhandlingerne.
Ifølge en embedsmand er Canada gået med til at justere mælkekvoterne, skriver nyhedsbureauet AFP.
USA's præsident, Donald Trump, havde forud for den indgåede aftale advaret Canada om, at USA ville lægge told på importerede biler og autodele fra naboen mod nord, hvis forhandlingerne løber ud i sandet.
Mexicos præsident, Enrique Peña Nieto, og Andres Manuel Lopez, som overtager præsidentposten fra Nieto til efteråret, har begge tidligere sagt, at en ny udgave af Nafta skal omfatte alle tre lande.
/ritzau/FacebookTwitterKopier link




