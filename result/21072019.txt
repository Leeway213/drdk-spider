https://www.dr.dk/nyheder/udland/begraenset-valgsucces-star-i-vejen-japansk-forfatningsaendring

UdlandBegrænset valgsucces står i vejen for japansk forfatningsændringShinzo Abes regeringskoalition har søndag fået flertal ved valg til Overhuset.
Dog ikke så stort som håbet.
Shinzo Abe ønsker at ændre Japans forfatning, så landet fremover kan spille en større rolle i internationale konflikter.
)21.
juli 2019 kl.
20.
37Bemærk: artiklen er mere end 30 dage gammelLæs opPremierminister Shinzo Abes japanske regeringskoalition har søndag sikret sig flertal ved valg til Overhuset i Japans parlament.
Alligevel er resultatet formentlig ikke helt, hvad Abe havde håbet på.
Ifølge det statslige japanske medie NHK står Abes regerende Liberale Demokratiske Parti (LDP) og koalitionspartneren Komeito til at sikre sig mindst 69 af de 124 pladser, der søndag er blevet stemt om.
Dermed ser det ikke ud til at lykkes for premierminister Abe at samle to tredjedeles flertal.
Det ville have givet regeringskoalitionen mulighed for at gå videre med dens planer om at ændre den japanske forfatning.
Forbud mod at føre krigAbe ønsker at ændre forfatningen, så Japan fremover kan spille en større rolle i internationale konflikter.
Forfatningen har siden slutningen af Anden Verdenskrig forbudt Japan at føre krig og have en militær styrke.
Det er mange japanere tilfredse med, skriver nyhedsbureauet AFP.
Nationalister - som eksempelvis Shinzo Abe - ser dog forordningerne, som er pålagt af USA, som straffende og forældede.
Abes regerende parti har i forvejen to tredjedeles flertal i Underhuset, der er det mest magtfulde af parlamentets to kamre.
Men uden et lignende flertal i Overhuset bliver det svært for Abe at gå videre med sine planer.
Han kan dog stadig håbe på støtte fra andre dele af Overhuset.
Længs siddende premierministerDet kræver to tredjedeles flertal i begge parlamentets kamre at foreslå en forfatningsændring.
Herefter skal det bringes til en folkeafstemning.
Abe, der overtog premierministerposten i 2012, vil i november blive Japans længst siddende premierminister nogensinde.
Hans nuværende regeringsperiode løber indtil 2021.
Abe blev første gang valgt som premierminister i juli 2006.
Han trak sig dog allerede i september 2007 efter en problemfyldt tid på posten.
/ritzau/APFacebookTwitterKopier linkEmner:Shinzo Abe (politiker)|Japan|USA




https://www.dr.dk/sporten/cykling/tourdefrance/astana-sportsdirektoer-om-podiesnak-en-top-fem-placering-til-fuglsang

Tour de FranceAstana-sportsdirektør om podiesnak: 'En top-fem placering til Fuglsang er nok mere realistisk'Astanas danske sportsdirektør, Lars Michaelsen, understreger, at alt kan ske i Tourens sidste uge.
Foto: JEFF PACHOUD/Ritzau Scanpix Af Emil Halkier21.
juli 2019 kl.
23.
32Bemærk: artiklen er mere end 30 dage gammelLæs opPå et pressemøde i Belgien inden Tourens start fortalte danske Jakob Fuglsang, at der spirede gule drømme før det traditionstunge franske cykelløb, men at målet var en podieplads.
Før hviledagen og efter 15.
etaper ligger Astana-kaptajnen på niendepladsen i klassementet - 5 minutter og 27 sekunder efter løbets førende Julian Alaphilippe, mens der er 3 minutter og 40 sekunder op til Steven Kruijswijk og podiets nederste trin.
Klassementet efter 18.
etape af Tour de FranceJulian AlaphilippeEgan Bernal +1'30''Geraint Thomas +1'35''Steven Kruikswijk +1'47''Thibaut Pinot +1'50''Emanuel Buchmann +2'14''Nairo Quintana +3'54''Mikel Landa +4'54''Rigoberto Uran +5'33''Alejandro Valverde +5'58''Læs også:For Quick-Step-danskerne gik drømmen om gult forsvar i opfyldelseOm der stadig er liv i Fuglsangs Tour-målsætning blev landsmanden, Astanas sportsdirektør Lars Michaelsen, foreholdt, da han i aftes gæstede AftenTour.
- Mere realistisk er nok top-5.
Men går Egan Bernal pludselig ned, går Thibaut Pinot ned og Jakob samtidig kan køre op til det, han har gjort indtil videre, kan de godt få en total offday, hvor de måske mister tre, fire, fem minutter.
Hvor Jakob kun mister halvandet minut til de stærkeste.
Og så er vi oppe i top-5 lige pludselig, lød det fra Lars Michaelsen, der samtidig understregede, at Touren langt fra har fundet sin afgørelse endnu.
Læs også:Thomas har Tour-turboen klar: Varsler angreb i Alperne efter Alaphilippes tidstab- Vi har tre alpeetaper tilbage.
Nu har vi en velfortjent hviledag.
Herefter kommer der en sprinteretape, en udbrudsetape, og så kommer de tre alpeetaper lige oveni hinanden.
Det handler om at få forvaltet kræfterne rigtigt.
Alt kan ske, og ligesom vi har set mandefald og nogen, der har vundet terræn, så kommer vi også til at se det der.
Alt kan ske, lød det fra Lars Michaelsen.
Fuglsang er kommet godt tilbageEfter Jakob Fuglsangs styrt tidligt under årets Tour de France, har det danske klassementshåbs tilstand været heftigt debatteret.
Michaelsen føler imidlertid, at hans danske kaptajn har rejst sig efter turen i asfalten.
- Han er kommet godt tilbage efter sit styrt i starten af Touren, når han, til trods for en rigtig hård etape til Tourmalet, viser dagen derpå, at han godt kan svare igen.
Til sidst kneb det lidt, og det ville det nok også gøre for dig (studievært Tina Müller, red.
) og mig.
Det var en sindssyg hård etape i dag.
Det var det, fortalte Lars Michaelsen.
FacebookTwitterKopier linkEmner:Egan Bernal (cykelrytter)|Jakob Fuglsang (cykelrytter)|Astana Pro Team|Cykelsport|Frankrig




https://www.dr.dk/nyheder/udland/norge-vil-saette-breiviks-terrorangreb-pa-skoleskemaet

UdlandNorge vil sætte Breiviks terrorangreb på skoleskemaetNye generationer skal huske 22.
juli, lyder det fra minister.
Både politikere og kongelige var med til mindehøjtideligheden for de unge mennesker, der blev myrdet på Utøya i 2011.
21.
juli 2019 kl.
22.
27Bemærk: artiklen er mere end 30 dage gammelLæs opDet er vigtigt, at også fremtidens generationer lærer om det angreb, der den 22.
juli 2011 ramte og rystede Norge.
Sådan lyder budskabet søndag ved et "minde og lære"-arrangement i bygningen Høyblokka ved Oslos regeringskvarter.
Her blev det markeret, at det mandag er præcis otte år siden, at Anders Breivik bombede regeringskvarteret i Oslo og gik til angreb mod Arbeiderpartiets Ungdomsforbund (AUF), der holdt sommerlejr på øen Utøya.
I alt 77 mennesker mistede livet ved angrebene.
Det er nemlig vigtigt, at Norge husker angrebet og lærer om det.
Det siger den norske uddannelses- og integrationsminister, Jan Tore Sanner, i forbindelse med søndagens arrangement.
- Det siger sig selv, at den 22.
juli skal være en del af skolen.
Nutidens og fremtidige generationer skal lære, siger han til den norske avis VG.
Billede af Anders Behring Breivik taget fra et link på en norsk hjemmeside.
Det var betitlet "2083 - A European Declaration of Independence".
 Gerningsmanden lagde ikke skjul på sine ekstremt højreorienterede synspunkter under retssagen.
1 / 2Billede af Anders Behring Breivik taget fra et link på en norsk hjemmeside.
Det var betitlet "2083 - A European Declaration of Independence".
1 / 2Gerningsmanden lagde ikke skjul på sine ekstremt højreorienterede synspunkter under retssagen.
2 / 2Nye værktøjerHan bakkes op af AUF's formand, Ina Libak.
- Nu er det otte år siden, men også om 80 år skal vi lære af det.
De valg, vi træffer nu, har betydning for, hvordan vi kommer til at huske det i fremtiden, siger AUF-formanden til VG.
Ifølge hende nævnes det blandt andet sjældent, at der var tale om et højreekstremt politisk terrorangreb.
Ifølge uddannelses- og integrationsminister, Jan Tore Sanner, vil nyt undervisningsmateriale hjælpe de norske undervisere.
- Det får vi nu.
Jeg tror, at det bidrager til, at det bliver lettere.
Jeg tror, at lærerne har brug for værktøjer til at kunne stille de rigtige spørgsmål, siger den norske minister til VG.
/ritzau/FacebookTwitterKopier linkEmner:Anders Breivik (terrorist)|Norge|Oslo|Uddannelse|Socialdemokraterne




https://www.dr.dk/nyheder/udland/den-gamle-garde-sendes-ud-ved-parlamentsvalg-i-ukraine

UdlandDen gamle garde sendes ud ved parlamentsvalg i UkraineDet giver præsidenten mulighed for at indfri sine politiske løfter.
Ukraines præsident Volodymyr Zelenskij og Dmytro Razumkov, formand for præsidentens parti Folkets Tjener, glæder sig over de foreløbige valgresultater.
Af Josefine Hummelmose21.
juli 2019 kl.
20.
35Bemærk: artiklen er mere end 30 dage gammelLæs opPræsident Volodimir Zelenskijs parti, 'Folkets Tjener', står til at blive vinderen af dagens parlamentsvalg i Ukraine.
Det viser den første officielle valgstedsmåling fra Ukraines Centrale Valgkomite, der giver partiet 43,9 procent af stemmerne ved parlamentsvalget.
Partiet står dermed til at blive størst, og valget bekræfter den kurs, der blev udstukket ved præsidentvalget i april, siger Matilde Kimer, DR's korrespondent i Rusland og Ukraine.
Det tyder på et godt valg for præsident Volodymyr Zelenskij.
- De to valg er forbundne.
Dagens valg viser, at det er Zelenskijs vej, de stadig skal.
Det er vigtigt for ham, for han er nødt til at have parlamentets opbakning.
Har man til gengæld det, så har man store beføjelser til at rykke både udenrigs – og indenrigspolitisk.
Valgstedmålingerne tyder på en udskiftning i Ukraines parlament, som indtil nu har været domineret af politikere, der er vokset op i det daværende Sovjetunionen, og som har været en del af det politiske system, som præsidenten gerne vil reformere.
Dog viser de foreløbige valgstedsmålinger kun, hvordan stemmerne fordeler sig på de parlamentsmedlemmer, der skal plukkes fra partilisterne.
Det er omkring halvdelen af medlemmerne, der tages herfra.
Resten behøver ikke nødvendigvis at være fra et parti og stiller ikke op landsdækkende, men i hver sin geografiske kreds i Ukraine.
Dem siger valgstedsmålingerne endnu intet om.
Samarbejde mellem en komiker og en rockstjerneSelvom valgstedsmålingerne tyder på et godt valg til Zelenskij, ser det altså ikke ud til, at det lykkes ham at få absolut flertal.
Zelenskij vil derfor forsøge at sikre sig et politisk flertal, for uden 50 procent af stemmerne er det politiske manøvrerum begrænset.
Rockstjernen og lederen af partiet Stemme, Sjatoslav Vakartjuk, poserer for pressen efter at have stemt ved dagens valg.
En koalitionspartner skal bakke op om hans løfte om at rydde ud i korruptionen i landet og gennemføre en række reformer.
Og den koalitionspartner har Zelenskij, der er tidligere komiker og tv-skuespiller, allerede udset sig.
Han har inviteret partiet 'Stemme' til forhandlinger om at danne regering, som er ledet af rockstjernen Sjatoslav Vakartjuk.
Partiet er en oplagt regeringspartner, da de ligesom Zelenskij selv er nye i politik, siger Matilde Kimer.
- Partiet 'Stemme' deler samme ambition om at ændre politisk kurs og kultur i landet.
Man går efter folk, der har rene hænder rent politisk.
Derfor er de en oplagt koalitionspartner.
Bremset af parlamentetSiden Volodimir Zelenskij blev indsat i maj, har han ikke ændret det store.
Han har nemlig indtil videre været bremset af parlament, hvor hans politiske modstandere har haft flertal.
Raya Girenko smider sin stemmeseddel i en mobil stemmeboks.
Derfor udskrev han parlamentsvalg straks efter han tiltrådte posten.
Men dagens valg giver den forholdsvis nye præsident mulighed for at indfri sine politiske løfter og vælge de ministre, han ønsker.
Ifølge valgstedsmålingerne bliver Ukraines næststørste parti 'Oppositionsplatformen', der ledes af en nær allieret med Putin.
Dem har Zelenskij dog afvist at danne koalitionsregering med, men de behøver heller ikke blive en hovedpine for Zelenskij, hvis han kan samle over 50 procent af stemmerne ved at samarbejde med Stemme, siger Matilde Kimer.
- Oppositionsplatformen vil selvfølgelig prøve at spænde ben, men hvis han får et flertal, så behøver man ikke spørge dem til råds.
Han vil styre uden om oppositionsblokken, fordi han betragter dem som skurkene, som selv er en del af det korrupte system.
FacebookTwitterKopier linkEmner:Ukraine|Valg og folkeafstemninger|Rusland|Vladimir Putin (politiker)




https://www.dr.dk/sporten/badminton/i-tabt-finale-maerkede-antonsen-forskellen-paa-verdensklasse-og-taet-paa

BadmintonI tabt finale mærkede Antonsen forskellen på 'verdensklasse' og 'tæt på verdensklasse'De uprovokerede fejl blev afgørende, mente danskeren efter finalenederlaget ved Indonesia Open.
Danske Anders Antonsen siger tak for kampen efter finalenederlaget til Chou Tien Chen ved Indonesia Open.
Foto: ADEK BERRY / AFP 21.
juli 2019 kl.
20.
37Bemærk: artiklen er mere end 30 dage gammelLæs opAnders Antonsen gav Chou Tien Chen kamp til stregen i gårsdagens finale i Indonesia Open, men efter tre tætte sæt måtte danskeren strække våben.
Antonsen tabte 18-21, 26-24, 15-21 til den fjerdeseedede spiller fra Taiwan og missede dermed chancen for at tage den hidtil største titel i karrieren.
Aarhusianeren mener ikke, at han fandt topniveauet.
Læs også:Antonsen måtte bøje sig til sidst i karrierens største finale- På det her niveau, når man spiller mod en spiller som Chou, er der ikke råd til ikke at være der 100 procent hele tiden.
Det var jeg ikke, og det er forskellen på en verdensklassespiller og en spiller, som er tæt på at være det, siger han til TV2 Sport.
- Jeg manglede stabiliteten i mit spil.
Den var der ikke.
Der var for mange fejl.
Det gjorde forskellen, siger Antonsen.
Lavede for mange uprovokerede fejlTurneringen, der blev afholdt i Indonesiens hovedstad, Jakarta, rangerer som en Super 1000-turnering.
Det er på niveau med All England og China Open, og kun sæsonfinalen rangerer højere på World Touren.
Årsagen til nederlaget skal findes i Antonsens mængde af fejl, forklarer landstræner Kenneth Jonassen i en pressemeddelelse fra Badminton Danmark.
Læs også:Antonsens finalemodstander er 'uhyggelig svært at slå'- Der er en del faktorer, som selvfølgelig spiller ind på sådan en finale her, men der var for mange uprovokerede fejl i specielt tredje sæt fra Anders' side.
- Men når jeg siger uprovokerede fejl, er det ment på den måde, at Chou får for mange nemme point, men det er langt hen ad vejen også hans fortjeneste.
- Men Anders spiller verdensklassebadminton og laver comeback efter comeback efter comeback i den her finale, og det er meget imponerende, siger Jonassen.
Anders Antonsen vender nu fokus mod Japan Open, der spilles i næste uge.
Også her har han landstræneren ved sin side.
/ritzau/FacebookTwitterKopier linkEmner:Badminton Danmark|Badminton|TV 2 (tv-kanal)|Indonesien|Jakarta




https://www.dr.dk/nyheder/penge/stort-boom-i-det-danske-sommerhussalg-vi-saelger-huse-om-ugen

PengeStort boom i det danske sommerhussalg: 'Vi sælger to huse om ugen'I år er der indtil videre solgt næsten 5.
000 sommerhuse.
Kulturkonsulent Anne-Marie Donslund har sammen med sin mand, lektor på Københavns Universitet Palle Schantz Lauridsen, købt et sommerhus i Odsherred.
(© (C) DR Nyheder)Af Signe Mai Vilsbøll, Magnus Dam Nielsen og Oliver Batchelor21.
juli 2019 kl.
20.
23Bemærk: artiklen er mere end 30 dage gammelLæs opSort fyrretræsbeklædning, hvidmalede vinduesrammer, et anneks til gæster og øvrige 65 kvadratmeter fordelt på tre soveværelser.
Det var bare noget af det, Anne Marie Donslund og Palle Schantz Lauridsen faldt for, da kiggede efter et sommerhus.
Og da beliggenheden også matchede parrets drømme, lagde de et bud på sommerhuset i byen Ordrup i Odsherred.
- Første gang vi var her, gik vi op på en lille høj, der ligger lige ved huset.
Herfra er der udsigt over det idylliske landskab og Sejrøbugten, og det var et af de helt store plusser ved huset, som fik os til at falde fuldstændig for det, siger Anne Marie Donslund, der bare er en af flere tusind, der det sidste halve år har valgt at købe sig til at nyde fred og idyl i sommerlandet.
I Odsherred i Region Sjælland er antallet af solgte sommerhuse steget med 18,5 procent i forhold til sidste år.
(© (C) DR Nyheder)Siden januar er der blevet solgt knap 5.
000 sommerhuse på landsplan, og det er en stor stigning sammenlignet med antal sommerhussalg de første seks måneder af tidligere år, viser en opgørelse fra boligplatformen Boligsiden.
Små sommerhuse hitter hos køberneIfølge Boligsiden er der de første seks måneder af 2019 solgt 456 flere sommerhuse end i samme periode af 2018, hvor der blev lukket i alt 4.
410 handler på sommerhuse rundt om i Danmark.
Særligt de små sommerhuse fra 1960’erne og 1970’erne er populære, siger kommunikationsdirektør og boligøkonom hos Boligsiden, Birgit Daetz.
Salget af sommerhuse er steget med 12,8 procent i Region Nordjylland.
Her er det Løkken i Hjørring Kommune, hvor der blev solgt 103 sommerhuse i årets første seks måneder.
- Der er et klart billede af, at køberne er mest interesseret i de små sommerhuse på under 50 kvadratmeter.
Dels er andelen af solgte, som blev udbudt i 2017 og 2018, helt oppe på 67 procent, og dels er salgstiden markant lavere end på de større sommerhuse, siger hun, og tilføjer at prisen er en del af forklaringen:- Jo færre kvadratmeter du køber, jo billigere bliver det målt i forhold til områdets prisniveau.
'Folk er blevet mere fornuftige'For Anne Marie Donslund og Palle Schantz Lauridsen har prisen også spillet en rolle.
De kom med et bud på 750.
000, og sælger endte med at acceptere det, selvom der var tale om et nedslag på 45.
000 kroner.
- Vi vidste, at vi skulle lave en del, og vi har allerede lavet meget.
Henover sommeren skal vi male, og vi skal også have nye vinduer, siger Anne Marie Donslund.
Kommunikationsansvarlig hos ejendomsmæglerkæden Nybolig i Odsherred, Morten Egeskov, melder om godt gang i sommerhussalget.
(© (C) DR Nyheder)Hos Nybolig Odsherred fortæller kommunikationsansvarlig Morten Egeskov, at tempoet i sommerhussalget kan minde om årene op til den økonomiske krise, der ramte Danmark i 2008.
Samtidig er der dog en afgørende forskel:- Det tyder på, at folk er mere fornuftige.
Vi kan se, at priserne ikke er gået amok, sådan som de gjorde før krisen.
Så derfor er der håb for, at udviklingen varer ved og ikke lige pludselig vælter, siger han.
Romantiske sommerhuse i høj kursMorten Egeskov vurderer, at Nybolig i Odsherred sælger seks sommerhuse om ugen i gennemsnit.
- Vi har i forhold til første halvår sidste år solgt 30 procent flere sommerhuse i år.
Og vi kan også se, at der er flere sommerhuse, hvor der er mere end én køber.
Køberne går især efter den type, som mange ville opfatte som klassiske sommerhuse.
- Det, som folk går efter, er rigtig sommerhuse.
Det er romantiske, autentiske træhuse.
Gerne sorte og med hvide vinduer, siger Morten Egeskov.
Sortmalet træ og hvidsprossede vinduer rammer en romantisk forestilling om et autentisk sommerhus hos mange købere for tiden, fortæller Morten Egeskov fra Nybolig.
Selvom pengene ikke sidder løst på køberne på samme måde som tidligere, så oplever han, at det for en del købere skal gå stærkt med realisere boligdrømmen.
- Vi oplever simpelthen, at der er folk, der impulsivt kommer ind i vores butik og vil købe et sommerhus.
Forklaring: Nye låneregler og lav renteFolketinget vedtog i foråret 2017 et lovforslag, der har gjort det billigere at låne penge til et sommerhus.
Hvor sommerhusejere tidligere kunne låne 60 procent af sommerhusets værdi i et realkreditinstitut, er det i dag muligt at finansiere 75 procent af et sommerhus med et realkreditlån, hvor renten typisk er lavere end på et banklån.
Det er blevet billigere at låne penge til at realisere sommerhusdrømmen.
Her er det Ebeltoft på Djursland i Østjylland.
Det er ifølge Birgit Daetz en af årsagerne til det, hun kalder for et 'spilkogende' sommerhusmarked.
Men der er også andre årsager.
- Renterne er lave, og der er kommet forbedrede muligheder for udlejning og generelle lempelser på fritidshusmarkedet, siger hun.
Direktør i Boligøkonomisk Videncenter Curt Liliegreen peger på et sommerhusmarked, hvor køberne har penge på lommen og udbuddet set over de seneste to årtier er historisk højt lige nu.
- Opsving på ejerboligmarkedet har skabt friværdier, som nu bliver investeret.
Det spiller sammen med den højere lånegrænsen og den rekordlave rente, siger han.
FacebookTwitterKopier linkEmner:Birgit Daetz (erhvervsleder)|Bolig|Fritidsaktiviteter|Boligsiden.
dk|Sjælland




https://www.dr.dk/sporten/fodbold/superliga/ulvene-er-fortsat-ubesejrede-fcm-slaar-nordsjaelland-2-1-i-herning

SuperligaUlvene er fortsat ubesejrede: FCM slår Nordsjælland 2-1 i HerningFC Midtjylland vinder hjemme 2-1 over FC Nordsjælland.
21.
juli 2019 kl.
20.
11 | opdateret 22.
juli 2019 kl.
16.
49Bemærk: artiklen er mere end 30 dage gammelLæs opDer var chancer i massevis og god underholdning, da FC Midtjylland og FC Nordsjælland søndag mødtes i 3F Superligaen.
FCM skabte flest muligheder og var i sidste ende også skarpest, da hjemmeholdet vandt med 2-1.
Læs også:Målbingo i overtiden: Få sekunder før slutfløjtet smider Brøndby sejren i RandersFor anden kamp i træk startede FCM-anfører Jakob Poulsen på bænken, men mens spillet i Poulsens fravær ikke var ret godt i seneste kamp mod Esbjerg, var det anderledes velfungerende mod FCN.
Begge hold spillede sig ganske nemt frem til store chancer, og der kunne sagtens have været scoret flere mål end de tre scoringer, det blev til.
Okosun sikrede sejrenDet var underholdende fra første fløjt, og det blev også til en tidlig scoring, da gæsterne tog føringen efter bare fem minutter.
Lynhurtige Isaac Atanga blev sendt i dybden i højre side, trak ind i banen og kunne se sit afrettede skud gå i en bue over FCM-målmand Jesper Hansen og i nettet.
Læs også:Med Højbjerg på hælene scorer Hobro sig uafgjort i EsbjergEfterfølgende pressede især FCM gevaldigt på for en scoring i en tempofyldt første halvleg.
Kort før den halve time fik hjemmeholdet straffespark, og det sendte brasilianske Evander stensikkert i kassen til 1-1.
I anden halvleg fortsatte det chancefyldte spil, og ti minutter efter pausen lynede FCM's Ayo Simon Okosun, da han resolut bankede bolden i nettet fra kanten af feltet.
Læs også:Iskold sønderjysk venstreskøjte sikrer pointdeler i AalborgMed knap 20 minutter tilbage af kampen kom Jakob Poulsen på banen til store klapsalver.
Også med Jakob Poulsen på banen var det underholdende.
FCM kom tæt på at lukke kampen, mens FCN var uhyre tæt på en udligning ved Mikkel Rygaard, men tre mål var alt, hvad det blev til.
/ritzau/FacebookTwitterKopier linkEmner:FC Midtjylland|FC Nordsjælland|Fodbold|Esbjerg|Herning




https://www.dr.dk/sporten/motorsport/danske-speedwaykoerere-misser-medaljer-ved-par-vm

MotorsportDanske speedwaykørere misser medaljer ved par-VMEn tyvstart kostede dyr, da Danmark glippede en plads i semifinalen og dermed også medaljer ved par-VM.
Danskerne missede semifinalen ved par-VM i speedway med et mulehår.
Foto: sportxpress/Scanpix 21.
juli 2019 kl.
19.
46 | opdateret 22.
juli 2019 kl.
17.
56Bemærk: artiklen er mere end 30 dage gammelLæs opDe danske speedwaykørere måtte søndag sande, at det ikke blev til medaljer i par-VM i russiske Togliatti.
I Danmarks sidste heat skulle der hentes tilstrækkeligt med point mod Australien, men Leon Madsens andenplads og Niels-Kristian Iversens fjerdeplads var ikke nok til at sikre en semifinaleplads.
Danmark sluttede på fjerdepladsen, mens Australien tog tredjepladsen efter semifinalenederlag til Rusland, som i finalen genvandt VM-guldet med sejr over Polen.
Par-VM afløste i 2018 hold-VM, og finalen blev kørt over to dage lørdag og søndag med deltagelse af Danmark, Tyskland, Australien, Polen, Sverige, Storbritannien og værtsnationen Rusland.
Læs også:Stærk dansk afslutning holder liv i medaljehåb ved par-VMDanskerne skulle forsøge at revanchere sig fra en skidt indledning lørdag, hvor kørerne dog fik kæmpet sig tilbage, så Danmark stadig var inde i billedet til medaljer søndag.
Udgangspunktet var, at Danmark lå nummer fire med 19 point efter Australien, Rusland og Polen med henholdsvis 23, 22 og 21 point.
Bedste nation gik direkte i finalen, mens nummer to og tre kørte om at nå i semifinalen, og det løb var kørt for Danmark med 37 point efter seks starter.
Tæt løb om medaljerneNiels-Kristian Iversen slog sig i et styrt lørdag og kørte ikke mere derefter, men han var i sadlen søndag og hentede et point i første danske start mod Tyskland.
Leon Madsen sikrede tre point, og det holdt danskerne inde i kampen.
U21-kører Frederik Jakobsen blev bragt i spil mod Storbritannien, der lå sidst.
Her var kravet fem danske point, og det sørgede Leon Madsen og Jakobsen for.
Læs også:Speedwaylandstræner sigter mod dansk succes ved par-VM: 'Vi kan godt vinde guld'Frederik Jakobsen kørte igen mod russerne og sluttede efter Emil Sayfutdinov med Leon Madsen på tredjepladsen.
Det var tæt mellem Polen, Australien, Sverige og Danmark om anden- og tredjepladsen efter Rusland, inden Danmark kørte mod Polen.
Leon Madsen tyvstartede mod polakkerne i Danmarks fjerde start og blev udelukket, og det var en gigantisk streg i regningen for det danske håb om at køre sig til medaljer efter et svensk comeback søndag.
Læs også:Fuld fart frem uden bremser: Leon vil vinde VM i speedwayFrederik Jakobsen hentede et point, og danskerne var stadig med i ræset om en semifinaleplads, men så hentede Australien fem point ligesom Polen mod danskerne, og det så svært ud.
Iversen var tilbage mod Sverige, hvor Fredrik Lindgren sejrede, men Danmark hentede tre point med Madsens andenplads og Iversens tredjeplads, men Madsens to point mod Australien betød, at Danmark var færdig, inden verdensmesteren var fundet.
/ritzau/FacebookTwitterKopier linkEmner:Australien|Polen|Rusland|Storbritannien|Sverige




https://www.dr.dk/nyheder/indland/mand-naegter-drab-men-erkender-dodsvold

IndlandMand nægter drab, men erkender dødsvoldEn 71-årige kvinde blev søndag morgen fundet død i sit hjem i Brædstrup.
En 32-årig mand har erkendt vold med døden til følge begået mod en 71-årig kvinde i weekenden.
21.
juli 2019 kl.
21.
53Bemærk: artiklen er mere end 30 dage gammelLæs opEfter et retsmøde i Retten i Horsens søndag aften er en 32-årig mand blevet varetægtsfængslet i foreløbig fire uger.
Manden er sigtet for at have dræbt en 71-årig kvinde i Brædstrup i Østjylland.
Ved retsmødets begyndelse erkendte den 32-årige via sin forsvarsadvokat ifølge ekstrabladet.
dk, at han havde slået kvinden ihjel.
Der var dog ikke tale om drab, men derimod vold med døden til følge.
Kvinden blev fundet død i sit hjem på Klovenhøjvej i Brædstrup søndag morgen.
Ifølge sigtelsen skal drabet være sket i tidsrummet fra lørdag og frem til findetidspunktet.
- Vi får en anmeldelse klokken 07.
18 om, at der er fundet en livløs person på en adresse i Brædstrup.
Vi kører dertil og konstaterer, at en 71-årig kvinde er afgået ved døden, fortalte vagtchef Jesper Brian Jensen fra Sydøstjyllands Politi tidligere søndag.
- Klokken 07.
48 anholder vi en 32-årig mand på adressen.
Han er sigtet for drabet, lød det fra vagtchefen.
Relation til den dræbteIfølge Grundloven må politiet ikke tilbageholde folk i mere end 24 timer.
I så fald skal der en dommer ind over, som enten kan forlænge anholdelsen eller varetægtsfængsle den pågældende.
Derfor blev retsmødet afholdt søndag aften, da man ikke ville kunne vente til Retten i Horsens åbnede mandag morgen, hvis grundloven skulle overholdes.
Politiet har oplyst, at den 32-årige har adresse i Nordjylland.
Men han har en relation til kvinden.
Den har politiet dog endnu ikke villet oplyse.
Søndagens retsmøde blev holdt for lukkede døre, og derfor er der ikke kommet yderligere oplysninger frem.
/ritzau/FacebookTwitterKopier linkEmner:Kriminalitet|Retten i Horsens|Jylland|Mord|Sydøstjyllands Politi




https://www.dr.dk/nyheder/indland/anne-mette-blev-udsat-sexafpresning-han-kraevede-flere-billeder-ellers-ville-han

IndlandAnne-Mette blev udsat for sexafpresning: 'Han krævede flere billeder - ellers ville han sende det ud til hele min omgangskreds'23-årige Anne-Mette Skov Andersen har kæmpet med angst, efter ukendte gerningsmænd truede med at dele nøgenbilleder.
23-årige Anne-Mette Skov Andersen er blevet udsat for sexafpresning - også kaldet sextortion.
 DR Nyheder)Af Lars Lindevall, Anders Lifland Nørgaard og Thea Bjørn (video)21.
juli 2019 kl.
19.
08Bemærk: artiklen er mere end 30 dage gammelLæs op- Jeg kunne ikke gå uden for en dør, uden at jeg følte, at alle havde set de billeder af mig uden tøj på.
Jeg var bange, frusteret og flov på samme tid.
Sådan beskriver 23-årige Anne-Mette Skov Andersen de følelser og tanker, der sad i hende i tiden efter, at hun blev udsat for sexafpresning - også kaldet sextortion.
En type af kriminalitet, der bliver anmeldt i markant flere tilfælde end tidligere, viser nye tal fra landets politikredse, som Berlingske har fået aktindsigt i.
I starten af februar modtog Anne-Mette Skov Andersen fra Svendborg en besked fra en ukendt Facebook-profil, der på engelsk skrev til hende, at han var i besiddelse af billeder af hende uden tøj på.
Hun bad ham bevise det, og han sendte hende et billede, hvor hun kunne genkende sig selv.
- Jeg kunne ikke forstå, hvordan han havde fået det, for jeg er aldrig selv gået med til at blive fotograferet eller filmet i sådan en situation.
Jeg vidste ikke, at de her billeder eksisterede.
Han skrev, at han havde fået billederne fra en af mine ekskærester, der ville ødelægge mig, fordi jeg havde været ham utro.
Men det giver ingen mening, for jeg har aldrig været utro, fortæller Anne-Mette Skov Andersen til DR Nyheder.
Jeg var så bange og ked af det.
Det var en følelses-karrusel, og jeg kan næsten ikke sætte ord på, hvordan jeg havde det.
Jeg havde lyst til at grave mig selv ned i et hulAnne-Mette Skov Andersen, 23 år, offer for sexafpresningFor bange til at reagereI første omgang gjorde hun ikke noget ved det.
På billedet var hendes ansigt lidt grynet, og hun tænkte, at hun måske ikke ville blive genkendt.
- Jeg var nok for bange og for flov, og jeg forstod ikke alvoren af det, fortæller Anne-Mette Skov Andersen.
Kort tid efter blev hun kontaktet af endnu en profil, der også skrev, at han havde nøgenbilleder af hende.
Han sendte hende nogle andre billeder, hvor man kunne se hendes tatoveringer, og hvor hun var meget nem at genkende.
Det fik Anne-Mette Skov Andersen til at gå til politiet, der bad hende sende screenshots af de korrespondancer, som hun havde haft med de to profiler.
Den tredje gang, Anne-Mette Skov Andersen blev kontaktet af en fremmed profil, steg graden af alvor.
Manden skrev til hende, at han ville sende materialet ud til hendes familie og venner, hvis hun ikke sendte ham flere billeder.
- Han begyndte at afpresse mig med de her billeder.
Han krævede flere billeder - ellers ville han sende det ud til hele min omgangskreds.
Han skrev, at han kendte en masse folk inden for pornoindustrien, der rigtig gerne ville have de her billeder af mig.
Anne-Mette Skov Andersen fortæller om, hvordan hun havde det i ugerne efter afpresningen.
'Jeg havde lyst til at grave mig selv ned i et hul'Den 23-årige kvinde har svært ved at sætte ord på de følelser og den frustration, der fik igennem hende.
- Jeg var så bange og ked af det.
Det var en følelses-karrusel, og jeg kan næsten ikke sætte ord på, hvordan jeg havde det.
Jeg havde lyst til at grave mig selv ned i et hul.
I perioden efter afpresningen blev Anne-Mette Skov Andersen ramt af angst og en følelse af mistillid over for andre mennesker.
En følelse, der stadig kan komme op i hende i dag.
- Jeg havde hele tiden en fornemmelse af, at folk snakkede om mig, og at de nok havde set de her billeder.
Der var 14 dage, hvor jeg ikke kunne komme uden for en dør.
I dag har jeg det bedre, men jeg har stadig angst, og jeg har svært ved at stole på folk.
Efter den sidste episode kontaktede Anne-Mette politiet igen.
Her blev hun opfordret til at være åben omkring det hele over for familie og venner.
Fakta: Sextortion Sextortion er en sammentrækning af ordene "sex" og det engelske ord for afpresning: "extortion".
Her bruges seksuelle eller intime billeder og videoer af ofrene til afpresning.
Ofrene skal derfor betale penge til bagmændene for at undgå, at materialet bliver offentliggjort - til eksempelvis alle ofrets Facebook-venner.
Det er uvist, hvor udbredt sextortion er, men det internationale politisamarbejde Interpol vurderer, at der er flere hundredtusinde ofre på verdensplan.
Åbenhed blev vejen fremAnne-Mette Skov Andersen besluttede sig derfor for at skrive et langt Facebook-opslag, hvor hun fortalte om sin situation.
Om billederne, om afpresningen, og om hvordan hun havde det.
Hun opfordrede samtidig folk til at kontakte hende med det samme, hvis de modtog billederne.
Det skulle vise sig at være den helt rigtige beslutning.
- Det har hjulpet mig rigtig meget, at jeg er kommet ud med det.
Hele min omgangskreds ved, at jeg er gået igennem det her.
Jeg havde forestillet mig, at nogle måske ville tænke, at jeg selv var skyld i det, men jeg blev kun mødt af positiv respons.
Folk var så søde og forstående, det var helt vildt.
Anne-Mette Skov Andersen ved stadig ikke, hvem der har taget billederne af hende.
Men hun tror, der er størst sandsynlighed for, at det er en fyr, hun har været sammen med, der har optaget hende med et skjult kamera.
Politiet har heller ikke været i stand til at finde frem til gerningsmændene.
- Jeg synes, det er forfærdeligt, at man kan sidde bag en skærm og dele sådan nogle ting og føle, at det er noget, man har ret til, siger Anne-Mette Skov Andersen.
Flere og flere anmeldelserPolitiet i syv danske politikredse møder stadig oftere borgere, som anmelder forsøg på at afpresse dem ved hjælp af enten reelt eller påstået videomateriale af borgeren, der har sex eller ser porno.
Det skriver Berlingske søndag.
Avisen har fået aktindsigt i 8 ud og af 12 politikredses bunker af anmeldelser for såkaldt sextortion.
I syv af politikredsene viser aktindsigterne, at der er sket en markant stigning fra 2017 til 2018.
I den sidste kreds kendes antallet fra 2017 ikke.
I de syv kredse med tal fra både 2017 og 2018 ses en stigning fra 151 anmeldelser i 2017 til 613 i 2018.
følge politikommissær Flemming Kjærside, der er leder af afsnittet for cyberrelaterede seksualforbrydelser i Rigspolitiets Nationale Cyber Crime Center (NC3), sker forsøg på sextortion sandsynligvis langt oftere, end det anmeldes.
- Der er mørketal.
Folk vil ikke anmelde det, fordi det er så pinligt at blive udsat for sexafpresning, siger han til avisen.
FacebookTwitterKopier linkEmner:Kriminalitet|Politi|Facebook|Berlingske Media|Svendborg




https://www.dr.dk/sporten/cykling/tourdefrance/thomas-har-tour-turboen-klar-varsler-angreb-i-alperne-efter

Tour de FranceThomas har Tour-turboen klar: Varsler angreb i Alperne efter Alaphilippes tidstabJulian Alaphilippe kalder tidstabet på 15.
etape 'forventeligt', mens konkurrenten Geraint Thomas føler sig ovenpå igen.
Julian Alaphilippe (i gult) ser Tour-konkurrenten Geraint Thomas an under løbets 15.
etape.
Foto: Marco Bertorello / AFP 21.
juli 2019 kl.
19.
07 | opdateret 21.
juli 2019 kl.
19.
11Bemærk: artiklen er mere end 30 dage gammelLæs opGeraint Thomas er ved at være tilbage ved den styrke, der sidste år sikrede ham sejren i Tour de France.
Det siger den walisiske stjernerytter efter 15.
etape til Foix, hvor han kom ind på syvendepladsen og halede ind på førende Julian Alaphilippe.
Vi vidste, det ville blive en hård dag.
Jeg betalte for det, jeg tidligere har ydet, i finalen.
Jeg forventede at tabe lidt tid i dag.
Julian Alaphilippe, Tour-feltets førende rytter- Måske skulle jeg have sat Alaphilippe tidligere.
Men jeg følte mig godt tilpas og havde gode ben til sidst.
Læs også:ETAPEN PÅ 1 MINUT Yates juber på Foix Prat d'Albis- På de sidste kilometer følte jeg mig lige så stærk som sidste år.
Det er godt for hovedet og moralen.
Jeg glæder mig til at være aggressiv i Alperne, siger Geraint Thomas.
Thomas tabte tid til andre konkurrenterHelt perfekt var dagen dog ikke for Ineos-kaptajnen, der kom i mål 1 minut og 22 sekunder efter etapevinder Simon Yates og igen tabte tid til Thibaut Pinot.
Klassementet efter 15.
etape af Tour de FranceJulian AlaphilippeGeraint Thomas +1'35''Steven Kruijswijk +1'47''Thibaut Pinot +1'50''Egan Bernal +2'02''Emanuel Buchmann +2'14''Mikel Landa Meana +4'54''Alejandro Valverde +5'00''Jakob Fuglsang +5'27''Rigoberto Uran +5'33''Franskmanden fortsætter med at æde sig tilbage i kampen om den samlede sejr.
- Han ser rigtig godt ud.
Hvis han fortsætter på den måde, kommer han til at give os tæt kamp.
Men der er en del, der ser stærke ud.
Læs også:I Frankrig husker de cykelheltene - og Alaphilippe er den nyeste i støbeformen- Det ville selvfølgelig have været bedre ikke at tabe den tid til Pinot, men jeg er sikker på, at jeg bliver stærkere nu, siger Geraint Thomas.
Thomas er nummer to i den samlede stilling og har godt halvandet minut op til Alaphilippe.
Han er dog ikke det eneste Ineos-es, der blander sig i topstriden.
Egan Bernal er blot 31 sekunder længere bagude i klassementet, hvor den unge colombianer indtager femtepladsen.
- Vi har flere muligheder, flere kort at spille ud.
Så jeg føler, vi er i en god position.
Det bliver spændende i den sidste uge, siger Geraint Thomas.
Alahilippe viste svaghedstegnEndelig.
Sådan tænkte Julian Alaphilippes nærmeste konkurrenter formentlig søndag, da franskmanden efter et indtil videre imponerende Tour de France viste svaghedstegn og tabte tid.
Quick-Step-rytteren knækkede kort før mål på Prat d'Albis-stigningen og mistede blandt andet 1 minut og 16 sekunder til Thibaut Pinot, 58 sekunder til Egan Bernal og 27 sekunder til Geraint Thomas.
Læs også:VIDEO Stram strømpepolitik: Nye regler stækker cykelsok, der giver vingerMen tidstabet overrasker ikke Alaphilippe, der stadig vil være at finde i den gule trøje, når feltet igen tirsdag ruller ud på de franske landeveje.
- Vi vidste, det ville blive en hård dag.
Jeg betalte for det, jeg tidligere har ydet, i finalen.
Jeg forventede at tabe lidt tid i dag.
- Jeg er glad for stadig at have den gule trøje.
Jeg gjorde mit bedste for at kæmpe og beholde føringen.
Drømmen lever videre.
Jeg har aldrig været favorit, og vi har stadig det hårdeste foran os, siger franskmanden på Tourens hjemmeside.
Mandag holder Touren hviledag, inden feltet bevæger sig mod Alperne, hvor det hele skal kulminere på tre bjergetaper torsdag, fredag og lørdag.
/ritzau/FacebookTwitterKopier linkEmner:Egan Bernal (cykelrytter)|Geraint Thomas (cykelrytter)|Quick-Step Team|Cykelsport|Frankrig




https://www.dr.dk/nyheder/indland/100-gravsten-udsat-groft-haervaerk-det-er-virkelig-noget-der-saetter-foelelser-i

Indland100 gravsten udsat for groft hærværk: 'Det er virkelig noget, der sætter følelser i gang'Ukendte gerningsmænd har skrevet '666' på omkring 100 gravsten ved Hadsund Kirkegård.
Omkring 100 gravsten er blevet skændet med tallet 666 på Hadsund Kirkegaard natten til søndag den 21.
juli 2019.
Af Lars Lindevall21.
juli 2019 kl.
20.
22Bemærk: artiklen er mere end 30 dage gammelLæs opSøndag morgen mødte personalet i Hadsund Kirke op til et chokerende syn, da kirkegården var blevet udsat for groft hærværk.
På omkring 100 gravsten har ukendte gerningsmænd skrevet '666' - også kendt som djævelens tal.
Det bekræfter Nordjyllands Politi over for DR Nyheder.
Dels er gravsten meget dyre, og så er det virkelig noget, der sætter følelser i gang hos folk.
Jess Falberg Nielsen, vagtchef, Nordjyllands Politi.
- Vi får en anmeldelse her i dag klokken 10:28 om, at der er udøvet hærværk på cirka 100 gravsten deroppe.
De har med sort spraymaling skrevet '666' på gravstenene, siger vagtchef Jess Falberg Nielsen.
Politiet formoder, at hærværket er begået mellem klokken 21 lørdag aften til klokken 9 søndag morgen.
Han kalder hærværket på kirkegården for 'meget groft'.
- Vi tager sagen meget alvorligt.
Dels er gravsten meget dyre, og så er det virkelig noget, der sætter følelser i gang hos folk, siger vagtchefen.
'Det gør ondt helt ind i hjertet'Winnie Huus, der er sognepræst i Hadsund Kirke, kalder det for meningsløst hærværk af noget meget sårbart.
- Det gør ondt helt ind i hjertet at stå og kigge ud over kirkegården og se på alle de gravsteder, der er blevet skændet.
Det er jo familier og menneskeliv, vi som præster har haft berøring med, siger sognepræst Winnie Huus.
Hun fortæller, at der har været flere pårørende på kirkegården i dag, og at de har været 'målløse' over synet.
- Det berører noget dybt inde i os.
Nogle følelser med de mennesker, vi har holdt af og delt et liv med på godt og ondt.
Kirkegården er et sted, hvor man bliver stedt til hvile, og hvor der gerne skulle være fred og ro.
Denne her handling indikerer det helt modsatte.
Gravstenene skal nu renses, og de pårørende vil blive kontaktet personligt, siger sognepræsten.
Politiet beder om hjælpVagtchef Jess Falberg Nielsen oplyser, at politiet ikke har nogen spor at gå efter på nuværende tidspunkt.
- Men vi vil rigtig gerne høre fra offentligheden, hvis der er vidner, der har set eller hørt noget, tilføjer han.
Du kan kontakte Nordjyllands Politi på telefonnummer 114, hvis du ved noget om sagen.
FacebookTwitterKopier linkEmner:Nordjyllands Politi|Hadsund|Kriminalitet|Hærværk|Jylland




https://www.dr.dk/nyheder/viden/klima/vildt-forslag-snekanoner-paa-antarktis-skal-bremse-oversvoemmelser

KlimaVildt forslag: Snekanoner på Antarktis skal bremse oversvømmelserForskere vil omdanne havvand til sne for at redde storbyer fra stigende vandstande.
Gletsjerne Pine Island og Thwaites i det vestlige Antarktis afsmelter fra undersiden, og de står for den største del af årsagen til globale havstigninger.
Af Line Bak Julsgaard21.
juli 2019 kl.
19.
31Bemærk: artiklen er mere end 30 dage gammelLæs opEn smuttur til New York kan blive en våd fornøjelse for de kommende generationer.
Faktisk kan en række storbyer som Tokyo, Shanghai og New York, der er placeret nær kyster, blive helt ubeboelige, når de om få hundrede år ligger under flere meter vand, fordi havet vil stige på grund af klimaforandringerne.
Det er en af de dystre prognoser for fremtiden.
Derfor arbejder forskere i hele verden for at finde metoder, der kan stoppe eller sænke klimaforandringernes konsekvenser.
Og her kommer et vildt forslag på banen.
En gruppe forskere har netop lavet en ny undersøgelse, hvor de foreslår, at der skal bruges store snekanoner til opretholde eller gendanne isen på Antarktis, så vandstandene ikke stiger.
Kræver 12.
000 kraftfulde vindmøllerGletsjerne Pine Island og Thwaites i det vestlige Antarktis afsmelter nemlig fra undersiden i accelerende tempo.
De to gletsjere står for den største del af den afsmeltning, som er årsag til globale havvandsstigninger.
Derfor er det netop i dette område, at forskerne vil gribe ind.
Idéen er simpel: Snekanoner skal suge havvand op, fryse det til is og sprøjte det ud på den eksisterende is.
På den måde håber forskerne på at kunne stabilisere afsmeltningen ved at gøre isen tykkere - og dermed bremse oversvømmelser i kystbyerne.
Snekanoner, som vi kender den fra skisportsområder, er nu blevet tænkt som en mulig løsning for at bremse afsmeltningen af isen på Antarktis i større skala.
Selvom idéen er simpel, så kræver det enorme mængder energi at udføre i praksis.
Der skal bruges 12.
000 kraftfulde vindmøller til at forsyne snekanonerne med energi.
Og for at stabilisere afsmeltningen på Vestantarktis skal snekanonerne flytte og fryse cirka 7.
400 gigatons havvand på 10 år.
Selvom det kan lyde som en skør plan, så er nogle af tankerne bag gode nok.
Det mener Rasmus Tonboe, der er klimaforsker hos Danmarks Meterologiske Institut.
- Det er fint at komme med nogle forslag til, hvordan vi løser klimaproblemerne.
De har blandt andet tænkt, at man skal tage saltet ud af havvandet, før man sprøjter det op på isen, siger han.
Snekanoner løser ikke problemerne aleneMen problemet er globalt, og derfor er Rasmus Tonboe alligevel skeptisk overfor idéen om snekanoner, der sprøjter med havvand.
- Skalaen af problemet er så stort, at jeg ikke tror på, at idéen holder i praksis.
Hvis de kan redde én eller to af gletsjererne, er det fint, men der er så mange andre steder, hvor isen også smelter, siger han.
Skøre måder at redde klimaetHer er et udpluk af nogle vilde idéer, som geoengeneering har bragt med sig.
1) Pakke Grønland ind i et stort, hvidt tæppeFor at beskytte indlandsisen i Grønland er det blevet foreslået at pakke Grønland ind i et gigantisk hvidt tæppe.
På den måde skulle man afhjælpe, at isen smelter, og havene stiger.
2) Luftballon skal sende partikler op i atmosfærenEt af de nyeste forslag kommer fra Harvard University.
Her er det blevet foreslået at bygge en stor luftballon, der kan flyve 20 kilometer op i luften, hvorefter den skal sprøjte partikler ud i atmosfæren, som kan reflektere Solens stråler tilbage i rummet.
3) Undervandsmur for at stoppe gletsjere fra at smelteNår gletsjerne smelter, stiger havene.
Og problemet ligger under overfladen, fordi en strøm af varmere saltvand flyder langs havbunden og smelter isen fra undersiden.
Derfor har forskere fra Princeton University og Beijing Normal University foreslået at bygge mure under vandet ved de gletsjere, der grænser op til havet for at forhindre afsmeltningen.
Derfor tror han, at løsningen ligger et helt andet sted.
- Jeg tror, at vi skal gå til roden af problemet i stedet.
Vi udleder for meget CO2, og det er dét, vi skal have løst, siger Rasmus Tonboe.
Kreative, teknologiske løsningerAlt tyder på, at snekanonerne på Antarktis forbliver en idé på tegnebrættet.
Det gælder også for en lang række lignende projekter, der er blevet foreslået af ingeniører gennem tiden.
Det er nemlig ikke første gang, at forskere har tænkt i kreative løsninger, hvor teknologi spiller en væsentlig rolle for ændre på Jordens klimasystemer.
Det kaldes “geoengineering”, og forslagene omfatter alt fra spejle i rummet til at reflektere Solens stråler, kunstige træer og til gødning af alger, der opsuger CO2.
Men ingen af forslagene løser det egentlige problem: Udledningen af CO2 er for høj.
Og selvom forskerne har mange gode idéer, så er det først og fremmest politikerne, der skal sætte kursen for at nedsætte CO2 udslippet global.
Men du kan også gøre en indsats for at passe på klimaet, siger Rasmus Tonboe.
- Du kan for eksempel flyve mindre, isolere dit hus bedre og køre i elbil.
Det er nogle store investeringer, som vi skal lave lige nu og her.
Men så får vi måske en lavere varmeregning og færre udgifter til bilen, siger Rasmus Tonboe.
FacebookTwitterKopier linkEmner:Antarktis|Videnskab|Den Blå Planet|New York|Klimaændringer




https://www.dr.dk/nyheder/regionale/syd/dronningen-laver-endnu-et-kunstvaerk-til-slotskirke

Syd- og SønderjyllandDronningen laver endnu et kunstværk til slotskirkeGråsten Slotskirke i Sønderjylland får i dag en ny messehagel, der er lavet af selveste Dronning Margrethe.
Dronning Margrethe har designet Gråsten Slotskirkes nye Messehagel - den blå kåbe, præsten har på.
Af Cindie Madsen21.
juli 2019 kl.
17.
26Bemærk: artiklen er mere end 30 dage gammelLæs opHendes Majestæt Dronning Margrethe udfolder sig på ny som kunstner i Gråsten Slotskirke.
Dronningen har designet en ny messehagel, der en slags ekstra kåbe, som præsten trækker ud over sin præstekjole og bruger, når man står foran alteret.
Inspirationen kommer fra naturen omkring Gråsten.
Det fortæller sognepræst Hanne Beierholm Christensen.
- Det er de blå farver, og så har hun taget udgangspunkt i vand.
Derudover har hun brugt salmer, som hun har broderet tekststykker fra rundt i kanten.
Den nye messehagel, der blev taget i brug ved en festgudstjeneste i dag.
Det var Hanne Beierholm Christensen, der afholdt gudstjenesten i dag søndag, hvor den nye messehagel blev taget i brug for første gang.
- Det er da stort.
Det er ikke alle, der for lov til det, og jeg glæder mig rigtig meget.
Hun er en utrolig dygtig kunstner, og når det så oven i købet er vores dronning, så giver det da lige lidt ekstra, sagde hun inden gudstjenesten.
Flere besøgendeDen nye messehagel er en naturlig fortsættelse af det antependium, som hænger ved alteret.
Det er et stykke stof, som Dronningen lavede til Gråsten Slotskirke sidste år.
Det har også de blå farver og vand som tema, og det er et grundigt håndværk, for hun brugte omkring 250 arbejdstimer på det.
Og dronningens kunst giver flere interesserede turister, fortæller Hanne Beierholm Christensen.
- Der har været rigtig mange turister, der er kommet for at se antependiet det seneste år.
De har hørt, at dronningen har broderet det, og så vil de se det, siger sognepræst Hanne Beierholm Christensen.
Besøgende fik også mulighed for at tage billeder af den nye messehagel.
Det er dog ikke nok bare at komme forbi kirken, hvis man ønsker at se det nye messehagel, fortæller sognepreæsten.
Læs også:Dronningen overrasker kirke med eget kunstværk: Har brugt 250 timer på alterforhæng- Vores antependium hænger der jo altid, men det nye messehagel kan jo kun ses til gudstjenesten, hvor præsten har den på.
Ellers hænger den inde bagved, så det er jo ikke en som du kommer og kan se som turist, men kun hvis du kommer til gudstjenesten, siger hun.
Dronningen var også selv til stede i slotskirken i dag.
Dronning Margrethe på vej til festgudstjenesten med prinsesse Benedikte.
FacebookTwitterKopier linkEmner:Gråsten|Kirkeforhold|Kristendom|Jylland|Religion




https://www.dr.dk/sporten/fodbold/superliga/med-hoejbjerg-paa-haelene-scorer-hobro-sig-uafgjort-i-esbjerg

SuperligaMed Højbjerg på hælene scorer Hobro sig uafgjort i EsbjergEn sen overtidsscoring af Hobros Anel Ahmedhodzic sikrede Hobro et point mod Esbjerg.
21.
juli 2019 kl.
16.
31 | opdateret 22.
juli 2019 kl.
16.
51Bemærk: artiklen er mere end 30 dage gammelLæs opSøndag spillede Esbjerg og Hobro IK 1-1, da de to hold tørnede sammen på Blue Water Arena i anden runde af 3F Superligaen.
En sen scoring i absolut sidste minut af Anel Ahmedhodzic gav udeholdet det ene point.
Læs også:Iskold sønderjysk venstreskøjte sikrer pointdeler i AalborgHjemmeholdet var specielt bedst i første halvleg, mens Hobro i anden halvleg kom frem til et par gode scoringsmuligheder, men først til allersidst lykkedes det nordjyderne at hive et uafgjort resultat i land.
Det uafgjorte resultat betyder, at Hobro er på ottendepladsen i tabellen, mens Esbjerg er to pladser under på en tiendeplads.
Højbjerg tøvede i slutminutterneEsbjerg dominerede store dele af første halvleg, men de helt store chancer lod vente på sig.
De bedste muligheder stod vestjyderne dog for, da blandt andre Yuri Yakovenko efter en halv time fik en gylden hovedstødsmulighed, men han headede bolden forbi mål.
Hobro-defensiven vaklede til tider, og i løbet af halvlegen så det mere og mere ud til, at hjemmeholdet skulle få føringsmålet.
Læs også:Horsens finder målformen frem mod SilkeborgDet kom da også fem minutter inden pausen, da nyindkøbet Pyry Soiri kunne gøre det til 1-0, da han lagde bolden sikkert i nettet tæt på mål.
I løbet af de første 20 minutter af anden halvleg havde Hobro-angriber Pål Kirkevold et par gode muligheder for at udligne, men nordmanden havde ikke taget skarpheden med til søndagens udekamp.
I resten af kampen var der muligheder i begge ender, men i det 94.
minut fik Hobros unge Ahmedhodzic en friløber mod en tøvende Esbjerg-målmand, og her svigtede han ikke og lagde bolden i nettet til 1-1.
/ritzau/FacebookTwitterKopier linkEmner:Hobro|Esbjerg|Fodbold|Esbjerg Stadion|Hobro IK




https://www.dr.dk/sporten/fodbold/superliga/maalbingo-i-overtiden-faa-sekunder-foer-slutfloejtet-smider-broendby

SuperligaMålbingo i overtiden: Få sekunder før slutfløjtet smider Brøndby sejren i RandersEfter to overtidsscoringer endte det 2-2 mellem Randers og Brøndby.
21.
juli 2019 kl.
18.
25 | opdateret 22.
juli 2019 kl.
16.
50Bemærk: artiklen er mere end 30 dage gammelLæs opTo scoringer i overtiden afrundede et begivenhedsrigt drama søndag, da Randers og Brøndby spillede 2-2 i 3F Superligaens anden spillerunde.
Marvin Egho udlignede i kampens sidste sekunder den scoring, som Mikael Uhre selv havde sat ind i overtiden for Brøndby.
Emil Riis bragte Randers tidligt foran på en kontroversiel scoring, men Dominik Kaiser udlignede dog minutter efter for Brøndby i den hæsblæsende duel.
Læs også:Med Højbjerg på hælene scorer Hobro sig uafgjort i EsbjergBegge hold havde noget at revanchere fra deres seneste kampe, og det betød, at kampen startede i et hæsblæsende tempo, og tilskuerne i Randers skulle ikke vente længe på den første scoring.
Randers-angriberen Emil Riis overløb Paulus Arajuuri efter otte minutter, og alene igennem lagde han bolden i mål.
Læs også:Iskold sønderjysk venstreskøjte sikrer pointdeler i AalborgBrøndby protesterede kraftigt over scoringen, og tv-billederne viste da også tydeligt, hvordan Riis tog bolden med hånden op til scoringen.
Protesterne forstummede dog minuttet efter.
Dominik Kaiser kom for anden runde i træk på tavlen, da han dukkede op i feltet og udlignede lynhurtigt for Brøndby.
Eksploderede i overtidenKampen forsatte i et lidt langsommere tempo, men i en jævn halvleg havde begge mandskaber flere chancer for at bringe sig i front.
Skarpheden manglede dog, så de to hold gik til pause med 1-1.
Anden halvleg var akkurat så jævn som første.
Begge mandskaber spillede friskt til og satsede meget i omstillingerne.
Læs også:Horsens finder målformen frem mod SilkeborgDet betød også, at kampen endte i et fuldstændig vanvittigt scenarie til sidst.
Indskiftede Mikael Uhre bragte Brøndby foran 2-1 i overtiden, men Marvin Egho ville ikke stå tilbage for det, og i kampens sidste sekunder udlignede han tæt under mål.
Akkurat efter scoringen fløjtede dommere kampen af, og de to hold spillede derfor 2-2.
Dermed fik Randers sit første point i denne superligasæson, mens Brøndby står noteret for fire point for to kampe.
/ritzau/FacebookTwitterKopier linkEmner:Brøndby|Dominik Kaiser (fodboldspiller)|Randers|Fodbold|3F




https://www.dr.dk/sporten/cykling/tourdefrance/quick-step-danskerne-gik-droemmen-om-gult-forsvar-i-opfyldelse

Tour de FranceFor Quick-Step-danskerne gik drømmen om gult forsvar i opfyldelseMichael Mørkøv og Kasper Asgreen er glade for at holdet stadigvæk har den gule føretrøje efter Tourens sidste hviledag.
Michael Mørkøv og Kasper Asgreen fortæller om endnu en dag i den gule trøje,Af Rikke Smed Iversen21.
juli 2019 kl.
19.
58 | opdateret 21.
juli 2019 kl.
20.
53Bemærk: artiklen er mere end 30 dage gammelLæs opIndehaveren af den gule trøje, Julian Alaphilippe, viste for første gang svaghedstegn og tabte tid til flere af de øvrige klassementshåb under 15.
etape af Tour de France.
Alligevel kan han endnu engang iklæde sig løbets førertrøje til stor glæde for de danske hjælperyttere.
- Vi drømte i dag om, at han kunne forsvare trøjen og få den med på anden hviledag også, fortæller den danske Quick-Step-rytter Michael Mørkøv, der bakkes op af holdkammeraten Kasper Asgreen.
- Det var en hård etape, men at vi kan holde fast i den gule trøje er en stor fornøjelse, så jeg føler, at vi rider på en bølge.
Alaphilippe var presset på dagens etape, hvor han tabte til tid til nogle af konkurrenterne Alaphilippe har vist sig frem i den gule føretrøje under 11 af de 15 kørte etaper, men kan han holde den helt til Paris?
- Vi tager det dag til dag.
Han har været træt de sidste par dage, men det er meget naturligt, fortæller Asgreen og fortsætter.
- Han har jo ikke startet ud med at køre efter klassement, men han har brugt kræfter på at køre 'lead out' og vinde en etape.
Det giver en streg i regningen, når man kører på den måde.
Læs også:ETAPEN PÅ 1 MINUT Yates juber på Foix Prat d'AlbisOm det har givet en streg i regningen, må tiden vise.
Mandag får rytterne sig en velfortjent hviledag efter nogle hårde dage i Pyranæerne, og klassementet - det er stadigvæk åbent.
- Det er fantastisk at følge et Tour de France, hvor klassementet på ingen måde er lukket ned, som det har været tidligere på det her tidspunkt, fortæller Mørkøv, der ikke lægger skjul på, at Alaphilippe bestemt ikke er den eneste kandidat til den gule trøje.
- Lige nu virker Thibaut Pinot stærkt kørende, og så vil jeg også tro, at Geraint Thomas vil være i spil i Paris.
Mandag er der hviledag, men tirsdag er rytterne på cyklerne igen til 16.
etape af Tour de France 2019FacebookTwitterKopier linkEmner:Geraint Thomas (cykelrytter)|Julian Alaphilippe (cykelrytter)|Quick-Step Team|Frankrig|Cykelsport




https://www.dr.dk/nyheder/udland/politiet-skod-taregas-mod-store-demonstrationer-i-hongkong

Protester i HongkongSe temaUdlandPolitiet skød tåregas mod store demonstrationer i HongkongDemonstranter trodsede politiet i Hongkong og malede graffiti og kastede æg mod kinesisk kontor.
An anti-extradition demonstrators clash with riot police after a march of to call for democratic reforms, in Hong Kong, China July 21, 2019.
REUTERS/Tyrone Siu 21.
juli 2019 kl.
17.
00Bemærk: artiklen er mere end 30 dage gammelLæs opHundredtusinder af demonstranter er søndag atter gået på gaden i Hongkong i protest mod regeringen.
Politiet har brugt tåregas for at sprede demonstranterne, efter at nogle af dem har kastet æg og maling mod et repræsentationskontor for det kinesiske kommunistparti.
Tåregassen begyndte at drive gennem storbyens gader ud på aftenen lokal tid.
Inden da havde de mange tusinde mennesker gået gennem gaderne i et overvejende fredeligt optog.
Nogle demonstranter trodsede politiets ordrer og begav sig til det kinesiske repræsentationskontor i Hongkong, hvor de malede sikkerhedskameraer over med spraymaling og lavede graffiti på bygningen.
Kritiserer kinesisk indflydelseHongkong er en tidligere britisk koloni, der blev overdraget til kinesisk styre i 1997.
Dengang blev indbyggerne lovet en højere grad af politisk frihed inden for en ramme der hed "ét land, to systemer".
Mange indbyggere er skeptiske over for den kinesiske indflydelse.
Demonstrationerne begyndte for syv uger siden i protest mod et lovforslag, der ville betyde, at indbyggere i Hongkong kunne udleveres til retsforfølgelse i Kina.
Modstandere af forslaget fremhævede, at det kunne åbne op for flere domme af politisk karakter.
Hongkongs regeringsleder, Carrie Lam, har erklæret lovforslaget for skrottet.
Men demonstranterne er utilfredse med, at hun ikke formelt har trukket det tilbage.
Kræver tilbagetrædenMange kræver, at Lam træder tilbage.
De er utilfredse med, hvad de ser som en gradvis forværring af deres rettigheder under hendes styre.
Søndag var der ifølge arrangørerne af demonstrationen omkring 430.
000 mennesker på gaden i Hongkong.
Politiet havde ikke umiddelbart en vurdering af, hvor mange der deltog, men ordensmagten sætter typisk antallet lavere end arrangørerne.
Flere demonstranter er klædt i sort og bærer bannere med teksten "Uafhængig undersøgelse af retssikkerheden".
De kræver en undersøgelse af, hvad de betegner som brutalitet fra politiets side.
/ritzau/APFacebookTwitterKopier linkEmner:Hong Kong|Kina|Demonstrationer|Politi




https://www.dr.dk/nyheder/udland/laeger-uden-graenser-sender-igen-redningsskib-til-middelhavet

UdlandLæger uden Grænser sender igen redningsskib til MiddelhavetNæsten dagligt driver lig af migranter op på Tunesiens strande.
Redningsarbejdere har fundet endnu et lig på stranden i Tunesien.
Af Josefine Hummelmose21.
juli 2019 kl.
17.
18Bemærk: artiklen er mere end 30 dage gammelLæs opLæger uden Grænser sender sammen med organisationen SOS Mediterranée igen et skib til Middelhavet.
Det oplyser Læger uden Grænser i en pressemeddelelse.
Skibet skal redde migranter, asylansøgere og flygtninge, der forsøger at krydse Middelhavet til Europa hovedsageligt fra det konflikthærgede Libyen.
Migranter venter på at blive reddet af SOS Mediterranée og Læger uden Grænsers tidligere skib Aquarius den 10.
august 2018.
Ifølge Læger uden Grænser har 426 mennesker - herunder også børn - mistet livet i forsøget på at krydse Middelhavet i år.
Det er 'europæiske politikeres fejlslagne politik', der nu får organisationerne til at sende det norske skib Ocean Viking til Middelhavet.
Det udtaler Sam Turner, leder af redning og Læger uden Grænser Libyen, i pressemeddelelsen:- Politikere vil have jer til at tro, at flere hundrede menneskers død til søs og lidelsen for flere tusinde flygtninge og migranter fanget i Libyen er en acceptabel pris for at forsøge at kontrollere migration.
Han siger, at mens europæiske politikere bebuder afslutningen på migrationskrisen i Europa, så vender de det blinde øje til den humanitære krise, som politikken fører til i Libyen og til søs:- Dødsfaldene og lidelsen kan forebygges, men så længe det fortsætter, nægter vi blot at se til.
Ligposer til babyerMens Læger uden Grænser venter på at sende et redningsskib afsted, mærker Tunesien den barske konsekvens af de mange migranter, der forsøger at krydse Middelhavet.
Næsten dagligt melder den tunesiske nationalgarde, frivillige og Røde Halvmåne om lig af skibbrudne migranter, som driver i land på strandene, skriver Politiken.
En medarbejder arbejder på en af gravene for afrikanske migranter, hvis lig skyller op på strandene i Tunesien.
 Flere gravene til afrikanske migranter, der har mistet livet på Middelhavet, bliver gravet i Tunesien.
 Redningsarbejdere har fundet liget af en migrant, der er skyllet op på stranden nær byen Ben Guerdane i det østlige Tunesien.
 En migrant, der blev reddet efter, hans båd sank i Middelhavet, sidder i et lokalt Røde Halvmåne-center i byen Zarzis i Tunesien.
1 / 4En medarbejder arbejder på en af gravene for afrikanske migranter, hvis lig skyller op på strandene i Tunesien.
1 / 4Flere gravene til afrikanske migranter, der har mistet livet på Middelhavet, bliver gravet i Tunesien.
2 / 4Redningsarbejdere har fundet liget af en migrant, der er skyllet op på stranden nær byen Ben Guerdane i det østlige Tunesien.
3 / 4En migrant, der blev reddet efter, hans båd sank i Middelhavet, sidder i et lokalt Røde Halvmåne-center i byen Zarzis i Tunesien.
4 / 4Men for to uger siden blev situationen dog endnu værre end normalt.
Et skibbrud betød, at 82 migranter mistede livet.
Mange af dem skyllede op på strandene i Tunesien den efterfølgende uge.
For Tunesien, som er blevet et transitland for dem, der forsøger at komme til Europa, er byrden blevet tung at bære, siger Mongi Slim, repræsentant for Røde Halvmåne.
- Vi har håndteret det her i så mange år med lig, der skyller op.
Men denne gang er mængden så stor, vi har endda ligposer til børn, og det er virkelig smertefuldt.
Antallet kan stigeChamseddine Marzoug, der er frivillig ved tunesiske Røde Halvmåne, frygter, at antallet af skibbrudne migranter kan stige:- Konflikterne i Libyen er årsagen til alle disse katastrofer, og det er vores skøn, at antallet af døde og folk, vi når at reddede, vil stige her over sommeren.
Kampene har hærget omkring Libyens hovedstad, Tripoli, i over tre måneder.
Det har fordrevet over 100.
000 mennesker, og fanget flygtninge i tilbageholdelsescentre.
Ifølge Læger uden Grænser er ruten over Middelhavet den dødeligste migrationsrute i verden, men evakueringer ud af Libyen er utilstrækkelige, hvilket efterlader den potentielt dødelige passage over havet som en af de eneste mulige flugtveje.
Har tidligere haft redningsskibRedningsskibet Aquarius ankommer til havnen i Valencia, Spanien, med 106 migranter om bord den 17 juni 2018.
Frem til december 2018 var Læger uden Grænser og SOS Mediterranée til stede i Middelhavet med skibet Aquarius, der samlede migranter op og sejlede dem til havne i Europa.
Driften med Aquarius blev indstillet efter anklager fra italienske myndigheder om, at skibet havde skaffet sig af med 24.
000 ton affald på ulovlig vis i italienske havne.
Læs også:Redningsskib fra Læger uden Grænser tvunget i landBeskyldninger, som Læger uden Grænser afviste.
Deres nye skib Ocean Viking vil i slutningen af juli sætte kursen mod den centrale del af Middelhavet.
FacebookTwitterKopier linkEmner:Læger Uden Grænser|Libyen|Flygtninge og asylansøgere|Røde Kors|Tunesien




https://www.dr.dk/sporten/fodbold/superliga/iskold-soenderjysk-venstreskoejte-sikrer-pointdeler-i-aalborg

SuperligaIskold sønderjysk venstreskøjte sikrer pointdeler i AalborgAaB formåede ikke at udnytte flere store chancer og spillede hjemme 1-1 mod Sønderjyske.
21.
juli 2019 kl.
16.
19 | opdateret 22.
juli 2019 kl.
16.
51Bemærk: artiklen er mere end 30 dage gammelLæs opMads Albæk sørgede for, at Sønderjyske søndag kunne tage fra Aalborg med et point i bagagen.
Med et drøn af et langskudsmål udlignede han til 1-1 mod AaB i 3F Superligaen, hvilket også blev kampens slutresultat.
Især AaB brændte flere store muligheder trods et flydende spil op mod sidste tredjedel af banen.
Men her var de bolsjestribede langt fra skarpe foran mål.
Læs også:Horsens finder målformen frem mod SilkeborgDerimod lykkedes Sønderjyske med et mere afventende spil.
Hjemmeholdet dominerede nemlig fra opgørets start.
Efter et kvarter fik AaB’s angrebstalent Mikkel Kaufmann en stor chance foran mål, men det blev til hjørnespark.
10 minutter senere kom Kaufmanns skarphed igen til kort, da han skød forbi mål efter klumpspil i feltet.
Inden pausen havde nordjyderne flere store muligheder for at bringe sig foran, men holdene gik til pausen med 0-0 på måltavlen.
Albæks venstreskøjtede sikrede pointI anden halvleg fortsatte uskarpheden for begge hold.
Sønderjyske fik nemlig også åbne chancer foran mål.
Efter en times spil lagde kantspiller Rilwan Hassan en bold ind foran til Mart Lieder.
Men den hollandske angriber skød over mål.
Der skulle således gå 70 minutter i opgøret, før der faldt et mål.
AaB-back Kristoffer Pallesen fandt på andet forsøg sin anfører på kanten af feltet, og herfra sparkede Lucas Andersen lavt langs venstre stolpe.
Læs også:Anført af Fischers finurligheder klemmer FCK sig forbi AGFDermed kom hjemmeholdet foran mod sønderjyderne.
Det holdt dog ikke længe.
Otte minutter senere lykkedes midtbanespiller Mads Albæk også med et fladt skud langs stolpen, da han udlignede for udeholdet fra distancen.
I de døende minutter serverede Lucas Andersen bolden i feltet for Tom van Weert, men hollænderen, der havde et helt tomt mål foran sig, sparkede bolden på overliggeren.
Med det uafgjorte resultat er AaB fortsat uden sejre i denne sæson, mens Sønderjyske er ubesejrede efter to kampe.
/ritzau/FacebookTwitterKopier linkEmner:AaB|SønderjyskE|Fodbold|Aalborg|Mads Albæk (fodboldspiller)




https://www.dr.dk/sporten/golf/bjerregaard-tangerer-bedste-majorresultat

GolfBjerregaard tangerer bedste majorresultatLucas Bjerregaard og Thorbjørn Olesen sluttede fornuftigt, da Shane Lowry vandt British Open.
Lucas Bjerregaard blev bedst placerede dansker ved det traditionsrige golfturnering British Open.
Foto: REUTERS/Ian Walton 21.
juli 2019 kl.
15.
46 | opdateret 21.
juli 2019 kl.
19.
30Bemærk: artiklen er mere end 30 dage gammelLæs opLørdagens runde satte en stopper for de danske drømme om en topplacering ved årets sidste golfmajor, British Open.
Men søndag rundede både Lucas Bjerregaard og Thorbjørn Olesen hæderligt af i turneringen på den besværlige Royal Portrush-bane i Nordirland med fornuftige runder, hvor særligt Bjerregaard sikrede en god placering.
Seneste ti års vindere ved British Open2019: Shane Lowry, Irland.
2018: Francesco Molinari, Italien.
2017: Jordan Spieth, USA.
2016: Henrik Stenson, Sverige.
2015: Zach Johnson, USA.
2014: Rory McIlroy, Nordirland.
2013: Phil Mickelson, USA.
2012: Ernie Els, Sydafrika.
2011: Darren Clarke, Nordirland.
2010: Louis Oosthuizen, SydafrikaKilder: theopen.
com.
Læs også:Drilsk nordirsk golfbane sender danskere tilbage i British OpenShane Lowry vandt turneringen i overbevisende stil.
Ireren gik ind til søndagens finalerunde med en komfortabel føring og sluttede også med det.
Lowry endte i samlet 15 slag under par, hvilket var seks slag bedre end Tommy Fleetwood på andenpladsen.
Det er irerens første sejr i en majorturnering.
Han har dog tidligere været tæt på.
I 2016 blev det til en delt andenplads i US Open.
Bjerregaard var bedste dansker igen søndag, da han gik fjerde og sidste runde i et slag under under par.
Det rakte til en samlet score på to slag under par, og frederikshavneren sluttede på en delt 16.
-plads, hvilket er en tangering af hans bedste resultat i en major, efter at det også blev til en delt 16.
-plads i PGA Championship tidligere på året.
Olesen i problemerI år var første gang, at Bjerregaard deltog i alle fire majorturneringer, hvor det ud over de to delte 16.
-pladser også er blevet til en delt 21.
-plads i US Masters.
Han klarede ikke cuttet i US Open.
Bjerregaard lagde søndag ud med en bogey, men fandt sit gode spil frem med tre birdies på de efterfølgende ni huller.
Nordjyden sluttede dog af med to bogeys og blot en enkelt birdie på vejen til det endelige resultat.
Efter en håbløs tredje runde gik Olesen finalerunden i 71 slag, hvilket svarer til banens par.
Læs også:Bjerregaard byder sig til i toppen ved British OpenDet gik op og ned for den 29-årige dansker, der åbnede med to birdies og tre bogeys på de første ni huller.
Herefter bød runden på to birdies og en bogey, før han gik de sidste fem huller i par.
Allerede før søndagen stod det dog klart, at et godt resultat efter alt at dømme blot ville være af kosmetisk betydning, og Olesen sluttede da også samlet fire slag over par, hvilket resulterede i en delt 57.
-plads.
Banen i Nordirland voldte flere af sportens største stjerner problemer.
Det lykkedes blandt andre ikke Rory McIlroy, der som nordirer var på hjemmebane, Tiger Woods og Phil Mickelson at klare cuttet fredag.
/ritzau/FacebookTwitterKopier linkEmner:Golf|Rory McIlroy (golfspiller)|Tiger Woods (golfspiller)|Nordirland|USA




https://www.dr.dk/nyheder/indland/blogger-traekker-sig-fra-debatten-af-frygt-miste-sit-plejebarn

IndlandBlogger trækker sig fra debatten af frygt for at miste sit plejebarnTilsyn startede sag mod debattøren Jaleh Tavakoli, da hun delte en drabsvideo fra Marokko.
(ARKIV) Sagen begyndte at rulle tilbage i marts, da debattøren og forfatteren delte en drabsvideo fra Marokko.
Af Thea Deleuran Müller og Emil Eller21.
juli 2019 kl.
15.
27Bemærk: artiklen er mere end 30 dage gammelLæs op'Jeg er derfor nødt til at stoppe med at ytre mig i offentligheden.
Voldsmanden vinder'.
Sådan skriver debattør og forfatter Jaleh Tavakoli i sit seneste blogindlæg i Jyllands-Posten, der annonceres som værende hendes sidste, da hun nu trækker sig fra debatten.
- Tilsynet skriver sort på hvidt at mit job som debattør, forfatter og blogger er uforeneligt med min rolle som plejemor.
Nu kan det også sige, at det allerede har advaret os, hvis ikke at jeg stopper i den offentlige debat, siger Jaleh Tavakoli til DR.
Hun trækker sig, alene fordi hun frygter at miste sit otte-årige plejebarn, siger hun.
Tilbage i marts startede sagen med at rulle, da Jaleh Tavakoli blev sigtet for at dele en video, der viser drabet på to kvinder i Marokko - blandt andet danske Louisa Vestager Jespersen.
Læs også:Blogger kan miste sit plejebarn efter at have delt drabsvideo fra MarokkoEfter den episode sendte Socialtilsyn Øst, der fører tilsyn med plejefamilier i området, hvor familien bor, et brev til bloggeren og hendes mand, hvor de stiller spørgsmålstegn ved Jaleh Tavakolis dømmekraft.
Det blev også understreget i brevet, at plejebørn har et særligt behov for stabilitet og tryghed.
Tilsynet kan fjerne godkendelse til at have plejedatterSiden begyndelsen af juli har Jaleh Tavakoli og hendes familie så været under skærpet tilsyn som plejefamilie, hvilket betyder, at Socialtilsynet kan fjerne godkendelsen til at have deres plejedatter, lyder det fra Jaleh Tavakoli.
- De vil ikke blande sig i min ytringsfrihed, men de kan konstatere, at jeg udsætter min familie for fare ved at blive ved med at blive medieeksponeret og ved at skrive og udtale mig på de sociale medier, som jeg gjorde.
Blå bog:Jaleh Tavakoli er født i Iran i 1982.
Hun har indtil nu været blogger og debattør hos Jyllands-Posten.
Desuden er hun samfundsdebattør, cand.
scient.
soc.
og talskvinde for organisationen Frit Iran.
Jaleh Tavakoli er gift med en dansk-tyrkisk mand, og de er sammen forældre til to børn - en biologisk søn og en plejedatter.
Hun er samfundsdebattør, cand.
scient.
soc.
og talskvinde for Frit Iran.
Når Jaleh Tavakoli spørger tilsynet, hvorfor de går ind i sagen nu, skyldes det ifølge tilsynet, at det er, fordi debattøren og bloggeren har været mere i medierne i den seneste tid, og at hun er fortsat trods trusler.
Det er dog ikke noget, debattøren selv kan genkende, og hun har heller ikke fået nogen trusler det seneste halve år, fortæller hun.
Efter det første agterbrev, som det hedder, fra marts, sendte Socialtilsynet endnu et brev i april, som igen gav Jaleh Tavakoli håb for, at de alligevel kunne beholde deres plejedatter, som har været hos familien, siden hun var spæd.
Familien vil klage over sagenMen i den nye tilsynsrapport fra Socialtilsynet, der kom med afgørelsen om skærpet tilsyn, lægger de ikke vægt på sigtelsen, men skærper derimod kritikken af Jaleh Tavakolis job og medieeksponeringen, fortæller hun.
Hvad tænker du om, at tilsynet startede sagen, fordi du har delt en drabsvideo og efterfølgende er sigtet for at have overtrådt loven?
- Jeg er stadig kun sigtet, og det er sat lidt i baggrunden nu i tilsynets rapport, og så har de i stedet skærpet kritikken af mit job og medieeksponering, hvor tilsynet mener, at jeg i den seneste tid har været mere i medierne, selvom det ikke er rigtigt, siger hun og uddyber:- Siden 2015 har tilsynet vidst, at jeg fik trusler, og at jeg og min familie havde hemmelig adresse, og der er ikke noget nyt i sagen vedrørende vores sikkerhed.
Familien agter at klage til Ankestyrelsen over sagen.
Flere politikere bakker op om debattøren i forhold til at beholde sit plejebarn, lød det tilbage i marts, da sagen første gang kom frem.
Minister kritiserede i martsEn af de politikere, der dengang slog på tromme for, at der var noget galt, var Socialdemokratiets Pernille Rosenkrantz-Theil.
Hun var dengang folketingsmedlem, men er i dag børne- og undervisningsminister i den socialdemokratiske regering.
Dengang sagde hun, at endte sagen med, at plejebarnet blev fjernet, måtte reglerne laves om.
- Hvis myndighederne mener, at de har hjemmel i lovgivningen til at gøre det her, så må vi simpelthen lave lovgivningen om.
Og det skal gå meget, meget stærkt, sagde hun dengang.
DR Nyheder har derfor forsøgt at få et interview med Pernille Rosenkrantz-Theil om regeringens holdning til sagen.
Men ministeriet oplyser, at hun holder ferie og ikke er til rådighed til et interview.
Ministeriet henviser i stedet til Social- og Indenrigsminister Astrid Krag, da sagen hører til hendes område.
Men hun stiller heller ikke op til et interview på grund af ferie.
Ministeriets presseafdeling har i stedet sendt et skriftligt svar fra Astrid Krag:- Jeg kan ikke gå ind i den konkrete sag eller pålægge en anden myndighed at træffe en bestemt afgørelse i den konkrete sag, og hvis plejefamilien er uenig i socialtilsynets afgørelse, har de mulighed for at påklage den, skriver hun.
Vi ville gerne have spurgt ministeren, om regeringen mener, at reglerne bør laves om, men det har altså ikke været muligt at stille opfølgende spørgsmål.
DR har søndag også kontaktet Socialtilsyn Øst, men det har ikke været muligt at få en kommentar.
FacebookTwitterKopier linkEmner:Pernille Rosenkrantz-Theil (politiker)|Socialforhold|Kriminalitet|Marokko|Socialdemokraterne




https://www.dr.dk/sporten/oevrig/trods-uheld-faar-dansk-sejler-vm-oprejsning-efter-diskvalifikation

Øvrig sportTrods uheld får dansk sejler VM-oprejsning efter diskvalifikationEn knækket rorpindsforlænger drillede Anne-Marie Rindom, som alligevel fik en fin tredje dag ved VM i Laser Radial.
Anne-Marie Rindom har sejlet sig op i top 10 ved VM i Japan ARKIV.
Af Kasper Heide Lund21.
juli 2019 kl.
14.
51Bemærk: artiklen er mere end 30 dage gammelLæs opDe danske Laser Radial-både har i dag været i aktion tre gange ved VM i Japan.
Bedst gik det for medaljehåbet Anne-Marie Rindom, som fik båden på ret køl efter gårsdagens diskvalifikation for at tyvstarte.
I den første sejlads kom hun reglementeret fra start, men havde alligevel ikke heldet med sig.
Rindoms rorpindsforlænger knækkede nemlig, hvilket betød, at den danske sejler endte som nummer 28.
Pinden blev hurtigt fikset inden næste sejlads, og det gav Anne-Marie Rindom muligheden for at vise sit sande niveau.
I dagens to sidste sejladser endte hun således på en første- og en fjerdeplads.
Rindom har sat en streg over diskvalifikationEfter den fjerde sejlads ved VM kunne sejlerne trække det dårligste resultat fra.
Ikke overraskende valgte Rindom at trække lørdagens skuffende diskvalifikation fra.
Det betyder, at hun rykker op på en foreløbig 10.
plads i den samlede stilling.
Læs også:Overlegen Rindom vinder EM-guldDen anden dansker ved VM i Laser Radial, Anna Munch, endte som nummer 12, 11 og ni i sine tre sejladser i dag.
Det placerer hende på en 23.
plads.
Der mangler endnu at blive afviklet syv af de i alt 12 sejladser ved verdensmesterskaberne.
Anne-Marie Rindom vandt VM i 2015 som den foreløbig eneste dansker.
Hun vandt også EM tidligere i år.
VM i Laser Radial afholdes i Sakaiminato-City i Japan fra 18.
-24.
juli.
FacebookTwitterKopier linkEmner:Anne-Marie Rindom (sejler)|Japan|Sejlsport




https://www.dr.dk/sporten/cykling/tourdefrance/etapen-paa-1-minut-yates-jubler-paa-foix-prat-dalbis

Tour de FranceETAPEN PÅ 1 MINUT Yates jubler på Foix Prat d'AlbisSimon Yates fra Michelton-Scott vinder 15.
etape af Tour de France.
Simon Yates vinder 15.
etape af Tour de France21.
juli 2019 kl.
15.
47 | opdateret 21.
juli 2019 kl.
23.
20Bemærk: artiklen er mere end 30 dage gammelLæs opSimon Yates kan kalde sig dobbelt etapevinder i dette års Tour de France.
Mitchelton-Scott-rytteren kronede søndag en dag i udbrud med en sejr, da han kørte først over målstregen på toppen af kategori 1-stigningen Prat d'Albis, der var det sidste af fire bjerge.
Yates vandt også 12.
etape.
Indehaveren af den gule trøje, Julian Alaphilippe, viste for første gang svaghedstegn og tabte tid til flere af de øvrige klassementshåb, men kan også tirsdag iklæde sig løbets førertrøje.
Læs også:I Frankrig husker de cykelheltene - og Alaphilippe er den nyeste i støbeformenHan har nu 1 minut og 35 sekunder ned til Geraint Thomas på andenpladsen.
Steven Kruijswijk fuldender top-3 med 1 minut og 47 sekunder op til Alaphilippe.
Klassementet efter 15.
etape af Tour de FranceJulian AlaphilippeGeraint Thomas +1'35''Steven Kruijswijk +1'47''Thibaut Pinot +1'50''Egan Bernal +2'02''Emanuel Buchmann +2'14''Mikel Landa Meana +4'54''Alejandro Valverde +5'00''Jakob Fuglsang +5'27''Rigoberto Uran +5'33''Lørdagens vinder, Thibaut Pinot, viste sig igen som den stærkeste lige nu blandt favoritterne.
Franskmanden, der sluttede som nummer to på etapen, angreb og kørte fra de andre i overbevisende stil.
Jakob Fuglsang kom i mål som nummer 14.
Danskeren tabte blandt andet 32 sekunder til Geraint Thomas og ligger nu nummer ni i det samlede klassement med 5 minutter og 27 sekunder op til den gule førertrøje.
Yates rykkede på afgørende stigningEtapen blev fra start kørt i et højt tempo, hvilket gjorde det svært for det obligatoriske udbrud at komme afsted.
Først efter lidt over 50 kilometer, på vej op ad kategori 2-stigningen Col de Montsegur, blev der dannet en decideret udbrydergruppe, hvori prominente navne som Nairo Quintana, Dan Martin, Romain Bardet og Roman Kreuziger var med.
Alle sammen ryttere, der tabte en del tid lørdag.
Simon Yates og Simon Geschke var også kommet afsted, og navnebrødrene kørte fra de øvrige udbrydere på vej op ad den stejle Mur de Peguere-stigning, dagens næstsidste bjerg.
Her blev kampen mellem klassementshåbene også åbnet.
Læs også:VIDEO Stram strømpepolitik: Nye regler stækker cykelsok, der giver vingerMovistar havde tilsyneladende store planer, for Quintanas holdkammerat Mikel Landa trådte an og kørte væk.
Jakob Fuglsang fulgte indledningsvis efter, men måtte give fortabt og faldt tilbage igen.
Helt i front kørte Simon Yates med et eksplosivt ryk fra Simon Geschke i bunden af dagens afsluttende stigning, og briten endte altså med at holde føringen til mål.
Simon YatesSidste års vinder af Vuelta a España, Simon Yates, tog sin anden etapesejr i Tour de France, da briten søndag vandt i Pyrenæerne.
Her kan du lære briten bedre at kende:* Født: 7.
august 1992 (26 år.
)* Nationalitet: Brite.
* Hold: Mitchelton-Scott.
* Udvalgte meritter:- To etapesejre i Tour de France (2019).
- Samlet vinder af Vuelta a España (2018).
- To etapesejre i Vuelta a España (2016 og 2018).
- Tre etapesejre i Giro d'Italia (2018).
- Tre etapesejre i Paris-Nice (2017, 2018 og 2019).
Kilde: procyclingstats.
com.
/ritzau/I favoritgruppen åbnede Thibaut Pinot ballet på sidste stigning med et angreb, der efterlod Geraint Thomas, Fuglsang og Steven Kruijswijk i støvet.
Pinot fik selskab af Egan Bernal og Julian Alaphilippe, men den gule trøje kunne ikke følge med Pinot, da FDJ-rytteren igen accelererede.
Det kunne Bernal heller ikke.
Colombianeren fik dog ligesom lørdag vist, at han lige nu er bedre kørende end sin holdkammerat og kaptajn, Geraint Thomas.
Læs også:Fransk furore foran Mørkøvs hotel: 'Vi skal igennem en kødrand af mennesker'Mikel Landa blev også hentet af Thibaut Pinot, og så endte Movistars offensiv med at blive lidt af en fuser, selv om det dog lykkedes Landa, der blev nummer tre, at tage lidt tid på de andre.
Julian Alaphilippe forsøgte mod slutningen at hænge på Geraint Thomas og Steven Kruijswijk, men havde til sidst ikke nok i benene til at følge med og viste dermed for første gang de svaghedstegn, som hans konkurrenter måske var begyndt at tvivle på, fandtes.
/ritzau/FacebookTwitterKopier linkEmner:Egan Bernal (cykelrytter)|Geraint Thomas (cykelrytter)|Quick-Step Team|Cykelsport|Mitchelton-Scott




https://www.dr.dk/sporten/fodbold/superliga/horsens-finder-maalformen-frem-mod-silkeborg

SuperligaHorsens finder målformen frem mod SilkeborgDer var reelt tale om klasseforskel, da AC Horsens slog tamme Silkeborg med 3-0 i Superligaen.
21.
juli 2019 kl.
14.
22Bemærk: artiklen er mere end 30 dage gammelLæs opSilkeborg har fået en skrækkelig start på sæsonen i 3F Superligaen, da holdet står med nul point for to kampe.
Det er facit, efter at holdet søndag tabte med 0-3 til AC Horsens i Silkeborg.
Hvis indsatsen i kampen var retvisende for Silkeborgs niveau, bliver det en svær sæson for oprykkeren, og klubbens nye cheftræner, Kent Nielsen, har en hel del at arbejde med.
Gæsterne var klart bedst, og især venstrebacken Michael Lumb var sprudlende, da han scorede et flot mål og også lagde op til en scoring.
Begge hold havde tabt deres respektive premierekamp med 0-3, men Horsens kom flyvende ud af starthullerne på kunstgræsset i Silkeborg.
Første scoring faldt efter godt tre minutter, da Michael Lumb var gået med frem og hamrede bolden i nettet ved modsatte stolpe med et fremragende spark.
Silkeborgs cheftræner Kent Nielsen var ikke tilfreds med sit mandskab.
Gæsterne var efterfølgende tæt på at score yderligere et par gange i kampens indledning ved Louka Prip og Hallur Hansson.
Den fuldt fortjente 2-0-scoring kom efter godt 20 minutter, da Nicolai Brock-Madsen steg til vejrs og ganske ugeneret kunne heade Michael Lumbs hjørnespark i nettet.
Efter en skidt første halvleg, som blev kvitteret med en mindre pibekoncert fra Silkeborgs hjemmepublikum, var det heller ikke efter pausen specielt opløftende.
Bare fem minutter inde i anden halvleg scorede Nicolai Brock-Madsen sit andet mål i kampen, da han nemt kunne sende en returbold i nettet.
Silkeborg-spillerne var tandløse, og man så eksempelvis ikke meget til sidste sæsons store angrebsprofil Ronnie Schwartz.
Horsens kørte uden problemer de tre point i hus og tog dermed holdets blot tredje sejr i Superligaen i hele 2019.
/ritzau/FacebookTwitterKopier linkEmner:Hallur Hansson (fodboldspiller)|Kent Nielsen (fodboldtræner)|Silkeborg|Fodbold|AC Horsens




https://www.dr.dk/nyheder/politik/oppositionen-i-angreb-socialdemokratiet-lemper-udlaendingepolitikken-igen

PolitikOppositionen i angreb: Socialdemokratiet lemper udlændingepolitikken igenBåde Venstre og Dansk Folkeparti beskylder den nye udlændinge- og Integrationsminister for at løbe fra sit løfte.
I de røde partiers såkaldte forståelsespapir, fremgår det, at en ny regering vil lægge vægt på, at der sikres adgang til uddannelse over ungdomsuddannelsesniveau for flygtninge med midlertidig beskyttelsesstatus.
 Af Emil Winckler21.
juli 2019 kl.
16.
02Bemærk: artiklen er mere end 30 dage gammelLæs opDen socialdemokratiske regering vil det gøre muligt for flygtninge, der opholder sig midlertidigt i Danmark at få en gratis videregående uddannelse, skriver Jyllands-Posten.
Men den udmelding møder ikke den store begejstring fra flere af oppositionspartierne.
Det er nemlig et brud med det, Socialdemokratiet sagde inden valget, siger Dansk Folkepartis udlændingeordfører Pia Kjærsgaard og uddyber:- De tre meget venstreorienterede partier, Radikale Venstre, Socialistisk Folkeparti og Enhedslisten drejer Socialdemokratiet på udlændingepolitikken her efter valget.
Og det er meget ærgerligt, siger hun.
Gruppen, der nu skal have mulighed for en gratis videregående uddannelse, mens de er på midlertidigt ophold i Danmark, består af ca.
4.
700 primært syriske flygtninge.
I oktober sidste år sagde den nuværende udlændinge-og integrationsminister, Mattias Tesfaye(S), som dengang var udlændingeordfører, at argumentet for, at de ikke skulle have en gratis videregående uddannelse i Danmark, var at de netop kun skulle være her midlertidigt.
Det argument har han tydeligvis glemt, siger Inger Støjberg (V)- Det, der overrasker mig mest i det her er ikke, at Socialdemokratiet fører en lempeligere udlændingepolitik, end den de gik til valg på, men det er den hastighed, de er ved at ændre tingene med, siger hun.
En ligestillingsudfordringHoldningsskiftet skyldes ifølge Jyllands-Posten, at Mathias Tesfaye(S) er blevet opmærksom på en 'ligestillingsudfordring' i loven, fordi de fleste af de flygtninge, der skal betale for uddannelse, er kvinder.
For kvinderne får ofte opholdstilladelse efter en anden paragraf end deres mænd - og den paragraf giver altså ikke ret til gratis videregående uddannelse.
Og det skal der laves om på, fortæller De Radikales udlændingeordfører, Andreas Steenberg.
- Der har simpelthen været en forskelsbehandling mellem primært kvinder og mænd i flygtningegrupperne.
Det giver ingen mening, og det er uretfærdigt, siger han.
Ændringen var også en del af de røde partiers såkaldte forståelsespapir.
Det har søndag ikke været muligt at få et interview med udlændinge- og integrationsminister Mattias Tesfaye.
FacebookTwitterKopier linkEmner:Inger Støjberg (politiker)|Mattias Tesfaye (politiker)|Venstre|Socialdemokraterne|Udlændingepolitik




https://www.dr.dk/musik/festival/24-aarige-karl-william-droppede-synge-i-otte-aar-nervoesiteten-holder-mig-paa-mange

MUSIK I LEJET 2019Se temaFestival24-årige Karl William droppede at synge i otte år: 'Nervøsiteten holder mig på mange måder i gang'Fredag var Karl William hovednavn på Musik i Lejet, men han øver sig stadig i at nyde rampelyset.
Af Kasper Madsbøll Christensen og Kasper Månsson (foto)21.
juli 2019 kl.
15.
00Bemærk: artiklen er mere end 30 dage gammelLæs opMan tænker ikke lige over det, når man ser Karl William stå på scenen og synge om kærlighed og breakups med sin genkendelige, silkebløde stemme.
Men den 24-årige sanger fra Aarhus har faktisk kæmpet med nervøsitet, lige siden han som ni-ti-årig skulle synge et stykke af 'Ain't No Mountain High Enough' foran sin skoleklasse.
Her blev han så nervøs, at der ikke kom så meget som en lyd ud af ham.
- Det var ligesom at få en mavepuster.
Der kom ingen lyd ud.
Oplevelsen satte så dybe spor i den unge Karl William, at han valgte helt at droppe sangen i otte år, hvor han i stedet helligede sig trommerne.
Nervøsiteten bor stadig i ham i dag.
- Nervøsiteten holder mig på mange måder i gang.
Det er stadigvæk et ret ømt punkt det der med at skulle synge sine sange.
Når man skal vise noget frem, så er det ligesom dér, det tæller, siger Karl William, som fik modet til at begynde at synge igen, da han var omkring 18 år.
Og fredag talte det igen for Karl William.
Her spillede han nemlig som ét af de absolutte hovednavne på dette års udgave af strandfestivalen Musik i Lejet.
- Man kan altid finde et eller andet at være nervøs over.
Men jeg øver mig bare i at nyde det også.
Lyt til 'Blind igen', mens du læser videre:Karl William - Blind igen	Karrieremæssigt har der også været nok at nyde, siden Karl William valgte at tage bladet fra munden efter de otte års pause fra sangen, der fulgte i kølvandet på den dårlige oplevelse med 'Ain't No Mountain High Enough' i skolen.
Siden debuten i eget navn i 2014 er det blandt andet blevet til to album, to ep'er og to P3-priser; og både anmeldere og publikum er vilde med den rødhårede fyr fra Aarhus.
Det beviste publikum på Musik i Lejet også, da de fredag aften sang taktfast med på alle hans største hits.
Vi fulgte i hælene på Karl William før, under og efter hans koncert på Musik i Lejet.
Der er omkring to timer til koncertstart, og Karl William tager et pusterum nede ved Tisvildes smukke sandstrand: - Jeg synes, at nogle dage er mere nervepirrende end andre.
I dag er jeg egentlig ret spændt og har også været det i dagene op til, fortæller den aarhusianske sanger.
1 / 13Solen rammer Karl Williams røde hår og fregnede ansigt, mens han funderer over den særlige disciplin, det er at spille på festival.
- Festivalkoncerter er som regel overdrevet fede, fordi der er et eller andet frigjort ved mennesker, når man er på festival.
Man har den der 'let's go'-hat på.
2 / 13Karl William med sin manager og gode ven Frederik Jørgensen (til venstre) i backstageområdet inden koncerten.
- Jeg har lavet et fællesskab med dem, som er med i bandet, og jeg producerer musikken med.
Vi har holdt sammen i seks år nu.
Det giver en ro.
3 / 13Den 24-årige sanger har 'sumpet rundt' hjemme hos sin mor i Aarhus i dagene op til koncerten på Musik i Lejet.
- Jeg har kunnet mærke, at det her er én af de koncerter, hvor man tænker: 'Fuck, jeg glæder mig'.
4 / 13Karl William i backstageområdet inden koncerten.
- Vi har været på Musik i Lejet før, og det er ét af de dér flueben i forhold til, hvor man gerne vil spille koncert.
Det er samme scene og nogenlunde samme tidspunkt i år som sidst.
5 / 13Lyden bliver tjekket bag scenen inden koncerten.
På tatoveringen på hånden står der Hukaos, der er navnet på hans musikalske familie, der blandt andet tæller sangskriverne Carl Emil Johansen (har blandt andet skrevet musik for Ukendt Kunstner og Lord Siva) og Emil Hesselbæk (har blandt andet skrevet musik for Thøger Dixgaard).
I Hukaos er de både hinandens venner, men laver også musik sammen.
6 / 13Der er under en time til koncertstart, og Karl William går koncentreret rundt og øver sig.
- Rummet imellem scene og publikum er altafgørende for, hvordan koncerten forløber.
Jeg er ikke i tvivl om, at det bliver rigtig dope i dag.
7 / 13Karl William har brug for ro og for at omgive sig med mennesker, han kender, for at trives og være kreativ.
- Nogle dage har man det ikke lige så godt, som man har andre dage, når man går på scenen.
Men i dag har jeg det nice.
8 / 13Karl William har indtaget scenen; koncerten er i gang.
- Der er ikke en facade, men der er alligevel en eller andet hat, man skal tage på, når man går på scenen.
9 / 13Publikum synger taktfast med, når Karl William disker op med hits som 'Om igen' og 'Blind igen'.
Det er tydeligt, at kærligheden til den unge aarhusianer er stor på Musik i Lejet.
Karl William afslørede inden koncerten, at der kommer ny musik fra ham inden for de kommende måneder.
10 / 13Karl William synger ud til publikum, men er også i konstant kontakt med sit band under den timelange festivalkoncert.
- Jeg føler, jeg har et godt skjold og et godt hold, der står bag mig, når vi spiller.
11 / 13Der er proppet foran Musik i Lejets største scene, Strandscenen, mens Karl William spiller fredag aften.
I baggrunden ses strandens rolige vand og en perfekt, lyserød solnedgang.
- Den er timet og tilrettelagt, den her festival.
Det er hyggeligt at være her, og folk har det lækkert, mener Karl William om Musik i Lejet.
12 / 13- Det var sindssygt!
Publikum var meget begejstrede, og der var helt pakket.
Det er bare et sygt sted, det her.
Der sker bare et eller andet, siger Karl William efter koncerten.
Han lover at komme tilbage til festivalen alle de gange, han får lov til det.
13 / 13FacebookTwitterKopier linkEmner:Karl William (musiker)|Musik i Lejet|Aarhus|Tisvilde




https://www.dr.dk/sporten/fodbold/superliga/minut-minut-midtjylland-taemmer-fcn-og-henter-ny-superliga-sejr






https://www.dr.dk/nyheder/kultur/superheltefilm-overhaler-avatar-som-bedst-saelgende

KulturSuperheltefilm overhaler 'Avatar' som bedst sælgendeDen anmelderroste 'Avengers: Endgame' har solgt for over 18 milliarder kroner på verdensplan.
I filmen medvirker Iron Man (spillet af Robert Downey Jr.
), Hulk (Mark Ruffalo) og Thor (Chris Hemsworth).
(Arkivfoto).
21.
juli 2019 kl.
13.
12Bemærk: artiklen er mere end 30 dage gammelLæs opMarvels superheltefilm 'Avengers: Endgame' har overhalet 'Avatar' og er nu den bedst sælgende film nogensinde, oplyser Disney.
Hidtil har 'Avatar' fra 2009 instrueret af James Cameron været den bedst sælgende film.
Den solgte for 18,58 milliarder kroner på verdensplan.
Det fremgår ikke, hvor meget rekorden er slået med.
Men offentliggørelsen er godt timet, da den kommer, samtidig med at der er Comic-Con i San Diego.
Det er en årlig messe for tegneseriefans.
Her sagde Kevin Feige, præsident for Marvel Studios, at han er imponeret over James Cameron, som længe har siddet på rekorden.
Læs også:Avengers-film smadrer rekorder i de danske biografer: Største åbning nogensinde- Hvis du justerer for inflation, så har han stadig rekorden, og han får den sikkert igen, så snart han sender en ny film ud, sagde Kevin Feige.
Det afholdt ham dog ikke fra at kalde Marvels superheltefilm for 'den største film nogensinde'.
'Avengers: Endgame' med blandt andre Iron Man, Captain America og Hulk har længe haft kurs mod rekorden.
Filmen var allerede halvanden uge efter sin premiere 24.
april den femtebedst sælgende film nogensinde.
Den tre timer lange film er blevet rost til skyerne af både anmeldere og fans af det omfattende tegneserieunivers.
/ritzau/FacebookTwitterKopier linkEmner:James Cameron (filminstruktør)|San Diego




https://www.dr.dk/nyheder/indland/32-arig-mand-sigtet-draebe-kvinde-i-braedstrup

Indland32-årig mand sigtet for at dræbe kvinde i BrædstrupEn 71-årig kvinde er fundet død i sit hjem, og en 32-årig mand er sigtet i sagen.
21.
juli 2019 kl.
14.
11Bemærk: artiklen er mere end 30 dage gammelLæs opEn 71-årig kvinde er fundet død i sit hjem i Brædstrup mellem Silkeborg og Horsens.
En 32-årig mand er anholdt og sigtet for drabet, oplyser Jesper Brian Jensen, vagtchef ved Sydøstjyllands Politi.
Manden bliver anholdt på adressen, og han fremstilles i grundlovsforhør senere i dag.
De pårørende til kvinden er underrettet.
Den anholdte havde ikke adresse i etplanshuset, hvor drabet fandt sted.
Han har derimod adresse i Nordjylland, men ifølge vagtchefen havde den formodede drabsmand og kvinden en relation.
Vagtchefen ønsker ikke at oplyse nærmere om, hvordan de to personer kendte hinanden, eller hvad manden har forklaret om sagen.
Stadig afspærring på stedet- Sagen er i sin spæde start.
Vi arbejder også stadig på stedet, hvor der er afspærret, siger vagtchef Jesper Brian Jensen.
Ifølge ham vil anklagemyndigheden formentlig begære dørlukning under det kommende grundlovsforhør.
Hvis dommeren følger den anmodning, vil det kun være muligt for pressen og offentligheden at høre sigtelsen, samt om manden varetægtsfængsles.
Hvilke beviser politiet mener at have mod manden, og hvad den 32-årige selv forklarer om sagen, vil dermed ikke blive offentligheden kendt.
/ritzau/FacebookTwitterKopier linkEmner:Kriminalitet|Jylland|Ulykker|Sydøstjyllands Politi|Anklagemyndigheden




https://www.dr.dk/sporten/fodbold/superliga/minut-minut-i-den-helt-dybe-overtid-smider-broendby-sejren-i-randers






https://www.dr.dk/nyheder/regionale/nordjylland/erik-tager-andre-psykisk-syge-med-paa-vandretur-det-lyder-dramatisk

NordjyllandErik tager andre psykisk syge med på vandretur: ’Det lyder dramatisk, men naturen har reddet mit liv’For nogle sindslidende er en tur i naturen den bedste medicin.
Af Klaus Videbæk og Marie Bergmann21.
juli 2019 kl.
12.
02Bemærk: artiklen er mere end 30 dage gammelLæs op- Prøv lige at være stille.
Prøv lige at lytte til vinden.
Vi er på den vandrende sandklit Råbjerg Mile syd for Skagen.
I selskab med Erik Holm Sørensen og en gruppe på små ti personer.
De siger ikke et ord, men forsøger at følge Erik Holm Sørensens opfordring.
- Prøv lige at lytte til regnen.
Fælles for gruppen er, at de alle har psykiske problemer med i kufferten som for eksempel svær skizofreni, selvskadende adfærd og kronisk depression.
Projekt 'Frisk i Naturen'Siden 2012 har Erik Holm Sørensen lavet 305 naturvandringer for sindslidende, hvor de lærer at bruge naturen til at finde ro.
Projektet er støttet af Frederikshavn Kommune, men drevet af frivillige kræfter.
Tidligere har blandt andet Roblonfonden og Trygfonden givet tilskud - og i dag hjælper foreningen SIND med at få tingene til at løbe rundt.
Flere andre kommuner er interesserede i at lave lignende naturprojekter for psykisk syge.
Kilde: Frederikshavn Kommune.
Men her i det flygtige sand får de et pusterum fra institutionslivet, og det kan vise sig at være den bedste medicin.
Var klar til at hoppe i havnenDet ved Erik Holm Sørensen af personlig erfaring.
Han er ornitolog og naturguide, tidligere daginstitutionsleder, og så har han selv kæmpet med massive psykiske problemer i mange år.
Flere gange har han forsøgt at tage livet af sig.
- Jeg har siddet på Frederikshavn Havn med jernlænker omkring mine fødder og været klar til at hoppe i, fortæller han.
Erik Holm Sørensen har selv haft psykiske problemer, der har sendt ham mod afgrundens rand.
Når Erik Holm Sørensen alligevel er her i dag, skyldes det ikke mindst, at han har fundet ro i naturen, mener han.
- Naturen har reddet mit liv.
Det lyder lidt dramatisk i moderne tid at sige sådan noget.
Men jeg tror, det er virkelighed for mig, siger han.
En kolossal roSiden 2012 har han arrangeret vandreture i naturen for sindslidende, og faktisk er det her tur nummer 305.
Turene går til Råbjerg Mile, Lille Vildmose, Vesterhavet eller andre steder i den nordjyske natur.
Og det giver sjælefred.
- Det giver mig en kolossal ro, og det er noget af det, der giver ro, uden at der er for mange bivirkninger.
Det er ren ro det her, siger Svend Ib Jørgensen, der kommer fra Frederikshavn.
Han lider af angst og hører stemmer.
- Når man kommer herud og får vinden i hovedet, så forsvinder alt.
Det gør stemmerne faktisk også, fortæller han.
På toppen af Råbjerg Mile er der frisk luft og en bjergtagende udsigt.
Samme oplevelse har Daniel Michaelsen fra Sæby.
- Jeg har lidt mig på grund af problemer i barndommen, og så bruger jeg det her til at komme videre i mit liv, siger han.
Åbner nye mulighederOgså fra et forskningsmæssigt perspektiv mener man, at vandreturene kan være gode.
De hjælper ikke bare på ens fysiske velvære – naturen gavner også den mentale tilstand, også for folk, der har hovedet fuld af problemer, forklarer hjerneforsker Kjeld Fredens.
- Den øger deres åbenhed over for omverdenen.
Den skaber en større harmonisering i hele kroppens biologi.
Den giver mulighed for at se, at der stadigvæk er muligheder for udvikling, siger han.
Her er der et tilbud, som er forholdsvist billigt for kommunen, og det er jo noget, vi kigger lidt efter.
Birgit S.
Hansen (S), borgmester, Frederikshavn KommuneDe gode erfaringer fra vandreture med sindslidende har fået flere andre kommuner til at interessere sig for projektet.
Skal være der for borgerneDet er nu adopteret af Læsø Kommune, og yderligere tre kommuner er ved at undersøge, hvordan de kan gøre noget lignende.
Det er der en god forklaring på, mener Birgit S.
Hansen (S), borgmester i Frederikshavn Kommune.
- Her er der et tilbud, som er forholdsvist billigt for kommunen, og det er jo noget, vi kigger lidt efter.
Mest af alt er vi sat i verden for, at der skal ske noget godt for de borgere, der har brug for det, siger hun.
Ved Råbjerg Mile tager vinden fat i sand og marehalm og sætter klitten i bevægelse.
Måske kan den også rykke mennesker.
- Hirtshals ligger derude i det fjerne.
Der har Råbjerg Mile været engang, konstaterer Erik Holm Sørensen.
FacebookTwitterKopier linkEmner:Psykiske lidelser|Jylland|Frederikshavn Kommune|Socialdemokraterne|Birgit Hansen (politiker)




https://www.dr.dk/sporten/cykling/tourdefrance/i-frankrig-husker-de-cykelheltene-og-alaphilippe-er-den-nyeste-i

Tour de FranceI Frankrig husker de cykelheltene - og Alaphilippe er den nyeste i støbeformen Julian Alaphilippe er blot en uge fra at bryde 34 års fransk Tour-forbandelse.
Julian Alaphilippe puster ud efter lørdagens 14.
etape.
Om en uge kan han være første franskmand i gult på Champs-Élysées i 34 år.
Foto: REUTERS/Gonzalo Fuentes Af Emil Halkier21.
juli 2019 kl.
11.
36Bemærk: artiklen er mere end 30 dage gammelLæs opAt få sin egen statue og endda selv være med til at indvie den, er normalvis noget, som kun er diktatorer forundt.
Heldigvis gøres der undtagelser, og i fransk cykelsport vil de til evig tid huske deres helte.
I Bretagne, den nordfranske halvø, står 'grævlingen', den femdobbelte franske Tour de France-vinder Bernard Hinault, op i pedalerne.
Ved sin side har han Louison Bobet, Lucien Petit-Breton og Jean Robic.
'Les 4 As bretons', de fire bretonske esser, kaldes statuerne udformet af den franske kunster Annick Leroy, som under Hinaults tilstedeværelse blev indviet sidste år.
Fire af ikke bare fransk, men international cykelsports allerstørste.
Hvis Alaphilippe bliver den første franskmand til at vinde Tour de France siden Bernaut Hinault efter 34 år uden fransk klassementssejr, vil han være nærmest som Napoleon og køre triumftog ind på Champs-Élysées.
Dan Frost, DR Sportens cykelekspertIkke siden Hinaults Tour-sejr i 1985 er en franskmand trådt ind på brostenene ved Champs-Élysées iført feltets gule førertrøje.
Men som det ser ud lige nu, kan en 27-årig karismatisk rytter fra Saint-Amand-Montrond i det centrale Frankrig være på vej til at bryde den forbandelse.
Julian Alaphilippe eller 'Loulou', som han hedder i franske folkemunde, Quick-Step-rytteren i gult.
Konkurrenterne har travltUnder lørdagens 14.
Tour-etape var Alaphilippe eneste rytter, der kunne følge med, da landsmanden Thibaut Pinot trådte til på den afsluttende kilometer af Col du Tourmalet, og aktuelt har Quick-Step-kaptajnen to minutter og to sekunder ned til Geraint Thomas på løbets andenplads, mens hollandske Steven Kruijswik er yderligere 12 sekunder efter.
Julian Alaphilippe og den femdobbelte Tour-vinder Bernard Hinault var på podiet sammen efter 13.
etape af dette års Tour de France.
Foto: JEFF PACHOUD / AFP Alaphilippe er en helt, der ikke er steget til vejrs og er blevet stor i hatten, som man nogle gange ser, at helte kan blive.
Det rør ham altså ikkeDan Frost, DR Sportens cykelekspertDet begynder at dufte af forløsning i det franske cykelbageri.
Forhåndsfavoritterne har ikke tid til at blunde ved styret, hvis de skal fravriste Alaphilippe tilværelse i gult, vurderer DR Sportens cykelekspert, Dan Frost.
- De skal altså til at skynde sig, hvis de skal nå ham inden Paris.
Han er den type, nærmest med damp, som også kan finde ud af at køre et cykeløb rent teknisk og taktisk, siger cykeleksperten.
- Det eneste han kommer til at mangle er holdstøtte i bjergene, hvor han kan blive isoleret.
Han er 'on his own', alene, når vi når de tyndere luftlag, og det kan blive hans akilleshæl.
Vil blive modtaget som NapoleonBetydningen af at være franskmand i gult er ikke til at tage fejl af.
Det kunne blandt andet Alaphilippes danske holdkammerat, Michael Mørkøv, fortælle efter lørdagens etape.
Og holder 'Loulou' føringen til Paris, kommer det til at eksplodere i Frankrig.
- Hvis han bliver den første franskmand til at vinde Tour de France siden Bernaut Hinault efter 34 år uden fransk klassementssejr, vil han være nærmest som Napoleon og køre triumftog ind på Champs-Élysées, siger Dan Frost, der godt kan lide Alaphilippes ydmyghed.
- Han er en helt, der ikke er steget til vejrs og er blevet stor i hatten, som man nogle gange ser, at helte kan blive.
Det rør ham altså ikke, lyder det om franskmanden.
Har ikke tidligere jagtet klassement27-årige Julian Alaphilippe har et rigtig flot cykel-CV med sejre i Milan-Sanremo, La Fléche Wallonne, ligesom han sidste år rullede til Paris i prikker.
Franskmanden har dog aldrig tidligere kørt klassement i Tour de France, og det gør ham svær at regne ud for konkurrenterne, mener Dan Frost.
- De ved ikke, hvor de har ham, fordi han aldrig har spillet det spil før, siger DR Sportens cykelekspert, der havde Geraint Thomas og Egan Bernal fra Team Ineos blandt sine favoritter før Tour-starten.
Den favoritværdighed har dog forskudt sig.
BLÅ BOG Julian AlaphilippeFødt: 11.
juni 1992 (27 år).
Nationalitet: Fransk.
Hold: Quick-StepUdvalgte meritter:- Fire etapesejre i Tour de France (2018 og 2019).
- Vinder af Tourens prikkede bjergtrøje (2018).
- Etapesejr i Vuelta a España (2017).
- Vinder af Milano-Sanremo (2019).
- Vinder af Fléche Wallonne (2018 og 2019).
- Vinder af Strade Bianche (2019).
- Vinder af Clásica de San Sebastian (2018).
- Vinder af Tour of Britain (2018).
- Vinder af Tour of California (2016).
Kilde: procyclingstats.
com- Nu kommer der nogle svære etaper i Alperne, men han har allerede bygget fundamentet, og han er på vej til at bygge et flot slot også.
Efterhånden som konkurrenterne ikke har den styrke, man troede, de havde, så tegner han til at kunne være en Tour-favorit, fortæller Dan Frost.
Dét især, fordi Tean Ineos har vist svaghedstegn.
- Det bliver svært for Team Ineos at hente Alaphilippe, fordi de ikke har vist den dominans, de har haft de senere år.
Og det gør kun løbet endnu mere spændende.
I Frankrig er helte ikke døgnfluer.
Det minder bronzeafstøbningerne af de fire bretonske esser Louison Bobet, Lucien Petit-Breton, Jean Robic og Bernard Hinault os om.
Men vinder Julian Alaphilippe i Paris om uge, tager 'Loulou' et stort skridt i retning af, at vi får en ny fransk cykelhelt i støbeformen.
FacebookTwitterKopier linkEmner:Bernard Hinault (cykelrytter)|Egan Bernal (cykelrytter)|Frankrig|Quick-Step Team|Cykelsport




https://www.dr.dk/sporten/svoemning/skidt-vm-aabning-af-danske-svoemmere-i-sydkorea

SvømningSkidt VM-åbning af danske svømmere i SydkoreaDanske svømmere har natten til søndag indledt VM på langbane i Sydkorea, men ingen svømmede sig videre.
Jeanette Ottesen stod med en flad fornemmelse.
21.
juli 2019 kl.
10.
40Bemærk: artiklen er mere end 30 dage gammelLæs opDe danske VM-svømmere har natten til søndag svømmet indledende heats i de første fire discipliner under VM på langbane i Sydkorea.
Men ingen af de syv danskere, der var i bassinet, kvalificerede sig til semifinaler eller finaler i disciplinerne.
- Det blev ikke den start på VM, som vi havde håbet på og ønsket os, siger landstræner Stefan Hansen i en pressemeddelelse fra Dansk Svømmeunion.
Anton Ipsen svømmede 400 meter fri med en tid på 3 minutter og 48,5 sekunder.
Det var 4,4 sekunder langsommere end den hurtigste svømmer, kinesiske Yang Sun.
Anton Ipsen indtog dermed en 12.
-plads i disciplinen efter de indledende heats, hvor kun de otte bedste kvalificerer sig videre til finalen.
Danmark var også med i 4 x 100 meter fri for kvinder, hvor den danske holdkap uden stjernen Pernille Blume skulle forsøge at svømme sig til en plads i top-12, hvilket ville udløse en OL-billet.
Pernille Blume p¨å vej i vandet under VM i Sydkorea.
(Foto: Patrick B.
Kraemer © Scanpix)Julie Kepp Jensen lagde ud og blev efterfulgt af Signe Bor, Jeanette Ottesen og til sidst Emily Gantriis.
Tilsammen klarede de disciplinen på 3 minutter og 42,20 sekunder.
Det udløste en 14.
-plads ud af 18 deltagere.
Dermed blev det hverken til avancement eller OL-billet.
- Det (OL-billet, red.
) var 100 procent målet, og jeg tror da også, vi står med en lidt flad fornemmelse lige nu, men det er ikke nogen hemmelighed, at vi ikke svømmer med vores stærkeste hold, siger Jeanette Ottesen til TV2 Sport.
Emilie Beckmann svømmede 100 meter butterfly på 59,94 sekunder.
Det rakte til en 28.
-plads efter de indledende heats.
Hun er derfor ikke blandt de 16 semifinalister.
I 100 meter brystsvømning måtte Tobias Bjerg nøjes med en 23.
-plads i de indledende heats, og han går således heller ikke videre til semifinalerne.
Langbane-VM bliver afholdt på Nambu University Municipal Aquatics Center i den sydkoreanske by Gwangju.
Semifinalerne og de første finaler afholdes søndag fra klokken 20 lokal tid, hvilket vil sige søndag fra klokken 13 dansk tid.
VM 2019 afvikles i perioden 21.
-28.
juli.
12 danske svømmere er med ved mesterskabet.
/ritzau/FacebookTwitterKopier linkEmner:Emilie Beckmann (svømmer)|Jeanette Ottesen (svømmer)|Sydkorea|Svømmesport|Dansk Svømmeunion




https://www.dr.dk/nyheder/regionale/hovedstadsomraadet/lave-haekke-overvaagning-og-opmaerksomme-naboer-holder-tyve

KøbenhavnLave hække, overvågning og opmærksomme naboer holder tyve vækAntallet af indbrud er på landsplan faldet med over 20 procent sammenlignet med samme periode sidste år.
Tyve bryder sig ikke om at blive set - derfor har Steen Bakhøj fra Måløv klippet sin ligusterhæk ned, så der er frit udsyn.
Af Sandra Meersohn Meinecke og Peter Bye Andersen21.
juli 2019 kl.
13.
29Bemærk: artiklen er mere end 30 dage gammelLæs opLave ligusterhække, lys-sensorer og årvågne naboer har fået antallet af indbrud i de danske hjem til at falde med 20 procent.
På landsplan har 4.
947 anmeldt indbrud i private hjem i andet kvartal af 2019, sidste år lå antallet af indbrud i samme periode på 6.
275, viser friske tal fra Danmark Statistik.
Et af de områder, som tidligere har været plaget af de langfingrede, ubudne gæster er Måløv i Ballerup kommune ved København.
Her oplevede husejerne, at de var utrygge, især når de tog afsted på ferie, efter at flere beboere var vendt hjem igen til knuste ruder og tømte skuffer.
Det fortæller Steen Bakhøj, som er formand for grundejerforeningen Krat - og kærlodden, som er en mindre forening, der dækker over 53 parcelhusejere.
Boligforening fik has på tyvene5 råd mod indbrudVær en god nabohjælper Hils på dem, du møder på din vej.
Og brug Nabohjælps app til at fortælle nabolaget, hvis noget vækker mistanke, eller nogen har haft indbrud.
Tænd lys ude og trim hækken Sørg for god belysning udenfor dit hjem.
Undgå store træer, høje hække og mørke gemmesteder omkring huset.
Gør det svært at bryde ind Lås værktøj og haveredskaber inde i dit skur eller garage, så det ikke kan bruges til indbrud.
Brug sikre betalingsformer, når du køber brugt Brug altid MobilePay eller kig efter NemID hos sælger, når du køber brugt.
Ring 114 ved mistanke om indbrud Ring 114 hvis du har haft indbrud eller er vidne til mistænkelig adfærd.
Politiet kan opklare flere indbrud, hvis du hjælper dem.
Kilde: Botrygt.
dkMen trods de gentagne erfaringer med indbrud kan foreningens husejere i år holde sommerferie med ro i maven, for en række tiltag har nemlig fået tyvene til at holde sig væk.
- De fleste af os har installeret tyverialarmer med overvågning, og sat sensorer op i vores carporte, så lyset straks tænder, hvis der går en tyv derind, siger Steen Bakhøj.
Desuden er naboerne begyndt at holde øje med hinandens huse og haver.
- Vi putter skrald i naboens skraldespand, parkerer bilen i naboens indkørsel, eller vander blomster og slår græs for hinanden, så der stadig ser beboet ud, selv når naboen er på ferie, siger han.
Husejerne er også blevet opmærksomme på at anmelde mistænkelig adfærd fra for eksempel trick-tyve, fortæller Steen Bakhøj.
- Da min nabo kom hjem, sad der en lille kvist i hans dør.
Det samme gjorde der ude i hans carport, siger han og tilføjer, at han også har fjernet et æble, som var blevet lagt på naboens gangsti foran hoveddøren.
- På den måde kan tyven se, om der er nogen hjemme, siger han.
"Man kan gøre meget selv"Britt Wendelboe, der er programchef i TrygFonden, er glad for, at antallet af indbrud er faldet.
Og det glæder hende, at husejere - som dem i Måløv - har taget sagen i egen hånd.
Der er nemlig meget, man selv kan gøre for at forebygge indbrud, fortæller hun.
Blandt andet kan man være en "aktiv nabohjælper" og "ringe 114, hvis man ser noget mistænksomt".
- Og så skal man sige hej til folk, som man møder på sin vej, for hvis man ser en tyv i øjnene og spørger, om der er noget, man kan hjælpe med, så finder han et andet sted at gå hen, for han er bange for at blive set, siger Britt Wendelboe.
Hun oplever en stigende interesse for at indbrudssikre sit hjem og tilmelde sig Nabohjælp.
- Folk vil meget gerne gøre noget ved det her.
Der er en stemning af, at nu skal der gøres noget, og det ser vi resultatet af, siger Britt Wendelboe.
Hun mener dog ikke, at vi er kommet i mål endnu.
Der sker nemlig stadig omkring tre gange så mange indbrud i private hjem i Danmark som i Sverige, Norge og TysklandDet er TrygFonden, Realdania, Bolius og Det Kriminalpræventive Råd (DKR) som står bag indsatsen Bo trygt!
, deres målsætning er at reducere antallet af indbrud i private hjem fra over 30.
000 til under 10.
000 om året.
FacebookTwitterKopier linkEmner:TrygFonden|Tyverier|Det Kriminalpræventive Råd|Bolig|Måløv




https://www.dr.dk/nyheder/viden/teknologi/jens-skyder-med-laser-paa-mars-jeg-tror-paa-vi-finder-spor-efter-liv

TeknologiJens skyder med laser på Mars: Jeg tror på, vi finder spor efter livJens Frydenvang håber på at kunne være med til at besvare et af de største spørgsmål: Er vi alene i universet?
Af Frederik Svaneborg og Foto: Christian Mailand21.
juli 2019 kl.
11.
05Læs opNår Jens Frydenvang kigger på stjernehimlen på en klar aften, kan han være heldig at få øje på sin arbejdsplads – deroppe mellem stjernerne som en lysende rød prik.
Jens har selvsagt ikke selv været der, men han er med til at styre NASAs rover Curiosity, der kører rundt i et krater på Mars.
© NasaMød CuriosityCuriosity landede på Mars i august 2012.
Siden har den rejst knap 21 kilometer gennem Gale-krateret, der ligger tæt ved ækvator på Mars.
Curiosity er den største og mest avancerede rover, der har landet på Mars.
Den er tre meter lang og to meter høj.
Størrelsen kan sammenlignes med en lille bil.
I dette tilfælde fyldt med laboratorieudstyr.
Det kørende laboratorie er på vej op ad bjerget Mount Sharp i midten af Gale-krateret.
Bjerget er spændende, fordi man kan se forskellige lag i klipperne.
De nederste lag er de ældste, og forskerne vil gerne kunne sammenligne dem med de øverste, for at lære mere om den røde planets fortid.
Hovedmålet for roverens mission er at undersøge, om der har været vilkår for liv på Mars.
Det har Curiosity allerede fundet gode beviser for.
Selve rattet på Mars-bilen deler han med et stort team fra hele verden, for det er ikke helt simpelt at fjernstyre et laboratorie på hjul så langt fra Jorden.
- Der er ikke noget joystick til at styre roveren.
Det tager mellem 5 og 20 minutter, før et radiosignal fra Jorden kommer op til Mars, så man kan ikke styre roveren som en fjernstyret bil, siger Jens og fortsætter:- I stedet kigger vi på de billeder, vi får ned.
Ud fra dem beslutter vi, hvad roveren skal gøre, og det bliver omsat til en række kommandoer; hvordan armen skal bevæge sig, hvor mange gange hjulene skal køre rundt og så videre.
Curiositys laser-øje skyder på stenJens Frydenvang har en lille Lego-model af roveren stående på sit skrivebord.
Han arbejder som planetforsker ved Københavns Universitet.
Udover at være med på holdet, der styrer Curiosity, er han specialist i laser-instrumentet ChemCam, der sidder som et stort øje på hovedet af roverens mast.
Curiosity er pjattet med selfier og sender jævnligt et rejseminde hjem til Jorden.
(© Nasa)Laseren bruger forskerne til at finde ud af, hvilke materialer stenene på Mars består af.
Når laseren skyder på en klippe, danner den en kort gnist på stenens overflade.
Ud fra den gnist kan forskerne måle, hvilke grundstoffer, stenen består af.
Og den viden kan lære os om fortidens Mars.
En tilfældig måling fik vendt karetenI 2015 fik en overraskende måling fra ChemCam-laseren overbevist de mere end 400 forskere, der arbejder med Curiosity, til at vende roveren rundt for at undersøge sagen nærmere.
Det er ikke en lille bedrift, fortæller Jens Frydenvang:- Hver gang vi forsinker roveren, fordi vi finder noget spændende.
Så skal det afvejes med, at vi ikke ved, hvor længe roveren holder.
Så der er ting, vi risikerer ikke at kunne undersøge senere.
Det er her i Galekrateret tæt ved Mars' ækvator, at Curiosity drøner rundt.
Farverne på globussen her viser højdeforskelle, og Galekrateret ligger tæt ved den sydlige halvkugles højland.
Heldigvis viste den dyrebare tid sig at være godt brugt.
Læs også:Mars-robot har fået helt nyt instrument - syv år efter opsendelsenHvad der startede med en enkelt, tilfældig sten med et stort silicium-indhold, lærte forskerne, at Gale-krateret, hvor Curiosity kører rundt, har indeholdt vand i meget længere tid, end man først troede.
- Igennem mange millioner år var der en sø i Gale-krateret.
Selv efter søen forsvandt, har der strømmet vand igennem undergrunden og efterladt det her silicium i meget høje koncentrationer, siger Jens Frydenvang.
Curiositys efterfølger er snart på vejCuriosity-roveren er det hidtil største og mest avancerede værktøj, der har udforsket Mars.
Men i juli næste år, regner NASA med at kunne se den næste rover forlade Jordens atmosfære med kurs mod Mars.
En mission med endnu større ambitioner er nemlig lige om hjørnet, og den glæder Jens Frydenvang sig til at blive en del af.
Forskerne bruger augmented reality til at kunne opleve Mars i et 3D-miljø.
Det hjælper særligt med at få en fornemmelse af, hvor store eller små sten og klipper er.
Mars 2020-missionen skal sende endnu et kørende laboratorie til den røde planet, og endda sende noget af den røde planet tilbage til Jorden.
- Vi kigger ikke bare på tingene.
Med robotterne rører vi ved dem.
Og indenfor de næste 12 år har vi forhåbentlig prøver tilbage på Jorden, som vi kan begynde at grave i og finde ud af, hvilke hemmeligheder, Mars gemmer på, siger Jens Frydenvang.
2020-missionen skal fortælle os, om vi er alene i universetCuriosity-missionen har vist, at Mars har lignet jorden for ca.
tre milliarder år siden.
Der har været floder og søer, og alt hvad man forbinder med gode vilkår for liv.
Derfor vil et par røde sten fra Mars ikke bare være en souvenir for Jens og kollegaerne.
Jens tror på, at de finder spor af liv i stenene.
Og det vil ikke bare svare på spørgsmålet om, der har været liv på Mars.
- Det ville fortælle os, at liv opstår, når de rigtige vilkår er der.
Og så vil liv kunne opstå overalt i Universet.
Så er vi ikke alene, forklarer Jens.
- Det er jo et spørgsmål, der har forundret mennesker gennem århundreder.
Og at vi nu måske kan besvare det indenfor få årtier, det er fantastisk at være en del af.
Hør Jens fortælle mere om sit arbejde i videoen her:FacebookTwitterKopier linkEmner:Københavns Universitet|Videnskab|NASA|Lego Group




https://www.dr.dk/sporten/badminton/antonsen-maatte-boeje-sig-til-sidst-i-karrierens-stoerste-finale

BadmintonAntonsen måtte bøje sig til sidst i karrierens største finaleAnders Antonsen tabte finalen i Indonesia Open i tre sæt til Chou Tien Chen fra Taiwan.
Chou Tien Chen og Anders Antonsen bytter trøjer efter finalen.
21.
juli 2019 kl.
14.
06Bemærk: artiklen er mere end 30 dage gammelLæs opDet blev ikke til en triumf for det danske badmintonhåb Anders Antonsen, da han søndag spillede karrierens største finale.
Den 22-årige dansker måtte forlade den dramatiske og tætte finale i Indonesia Open med et nederlag på 18-21, 26-24, 15-21 til fjerdeseedede Chou Tien Chen fra Taiwan.
Allerede i andet sæt måtte Antonsen afværge en matchbold.
Indonesia Open er en såkaldt Super 1000-turnering på World Touren, og den rangerer på niveau med All England og China Open.
Kun sæsonfinalen rangerer højere på World Touren.
Antonsens største triumf på World Touren kom i netop Indonesien tidligere i år, da han vandt Indonesia Masters, der er en Super 500-turnering - to niveauer under Indonesia Open.
Chou Tien Chen og Anders Antonsen duellerer ved nettet.
Aarhusianeren kunne da også gå optimistisk ind til søndagens finale efter at have haft en stort set problemfri uge i Jakarta.
Allerede kort inde i kampen kom problemerne så for danskeren, for når han forsøgte at være offensiv og aggressiv, fejlede han.
Derfor kom Chou Tien Chen hurtigt foran 9-2, og sættet virkede afgjort, inden det for alvor var begyndt for danskeren.
Derfor handlede resten af sættet først og fremmest om at få gang i spillet og få en god fornemmelse inden andet sæt.
Det lykkedes, da Antonsens offensiv blev bedre, og han formåede sågar at skabe en snert af spænding, inden sættet blev tabt 18-21.
Til trods for den gode udgang på første sæt, mindede starten af andet sæt til forveksling om starten af første.
Antonsen lavede igen unødvendige fejl og havde samtidig problemer med at få slået fjerbolden ned på taiwanerens side.
Nede med 2-6 gik Antonsen ud og iklædte sig et pandebånd.
Det viste sig at være en god idé.
Kort efter var danskeren tilbage ved stillingen 8-8, og duellen efter tog han sin første føring i kampen for dernæst at komme på 11-8.
Anders Antonsen kæmpede det bedste, han havde lært, men det var ikke nok.
Foran 13-9 ophørte pandebåndets magi.
Chou Tien Chen vandt seks dueller i træk og fik et overtag på pointtavlen.
Danskeren kæmpede ufortrødent videre, og med lidt dommerhjælp undervejs fik han sættets første sætbold ved 20-19.
Siden udviklede sættet sig til et drama.
Antonsen nåede at misse i alt fire sætbolde og afværge en matchbold, før han til sidst fremtvang et tredje sæt.
Antonsen havde haft en tidsmæssigt kortere vej til finalen, og bedømt på kropssprog havde danskeren et lille fysisk overskud i tredje sæt.
Pointmæssigt var det dog taiwaneren, som var i overskud.
Efter 7-7 var Chou Tien Chen i front resten af kampen.
Den blev afgjort på sættets første matchbold.
Efterfølgende lagde begge spillere sig ned på gulvet efter det halvanden time lange, udmattende badmintondrama.
/ritzau/FacebookTwitterKopier linkEmner:Taiwan|Badminton|Indonesien|Cykelsport|Anders Antonsen (badmintonspiller)




https://www.dr.dk/nyheder/vejret/ny-hedeboelge-paa-vej-til-europa-danmark-kan-naa-over-30-grader

VejretNy hedebølge på vej til Europa: Danmark kan nå over 30 graderFlere steder i Europa vil varmen nå over 40 grader i næste uge, lyder prognosen.
Spanien ventes at blive det første land til at ramme de 40 grader i denne omgang.
Af Anton Lind21.
juli 2019 kl.
12.
14Bemærk: artiklen er mere end 30 dage gammelLæs opFranskmænd, spaniere og indbyggere i mange andre europæiske lande skal til at forberede sig på den anden hedebølge inden for få uger.
Allerede i starten af næste uge vil temperaturerne tage et ordentligt nøk opad over store dele af kontinentet, og nogen steder vil varmen nå op over 40 grader.
Prognoserne kommer samtidig med, at USA oplever en ekstrem og farlig hedebølge, der indtil videre har kostet seks personer livet.
Ifølge VG, der citerer det norske Meteorologisk Institut, bliver det i Europa værst i Spanien og Frankrig, mens også Tyskland og Storbritannien forventer høje temperaturer.
Spanien ventes som de første at nå over 40 grader i regionerne Extremadura og Andalusien, hvorefter varmen vil bevæge sig videre til Frankrig, der under seneste hedebølge målte den højeste temperatur nogensinde i landet med 45,9 grader.
Og selvom det nok ikke når samme niveau denne gang, bliver der nok alligevel brug for parasollen, når den sydlige del af landet allerede fra mandag kan nå 38 grader.
Danmark kan nå 32 graderHerhjemme bliver der også rig mulighed for sol og strandvejr for dem, der har valgt at holde ferie i Danmark.
Man kan vist rolig sige, at denne sommer er det, vi kunne kalde en klassisk dansk sommer.
Lidt sol, lidt regn, lidt vind – ikke noget at skrive hjem omFrans Rubek, klimatolog, DMITemperaturerne vil gradvist stige i løbet af næste uge med op til 28-30 grader onsdag og torsdag, hvorefter vejret vil toppe fredag med op til 32 grader lokalt.
Selvom det også herhjemme bliver den anden periode med høj varme, er der intet usædvanligt over sommervejret i år.
Den første halvdel af sommeren fra 1.
juni til 15.
juli har modsat sidste sommer, der var rekord varm og solrig, været helt normal, vurderer DMI.
- Man kan vist rolig sige, at denne sommer er det, vi kunne kalde en klassisk dansk sommer.
Lidt sol, lidt regn, lidt vind – ikke noget at skrive hjem om, siger klimatolog Frans Rubek på DMI's hjemmeside.
Gennemsnitstemperaturen var 15,6 grader, som ligger væsentligt under 2018's 16,7 og et stykke over 2017's relativt kolde 14,8.
Storbritannien varmere end KretaDen europæiske varme vil også ramme Storbritannien, der ifølge The Independent i løbet af næste uge vil nå højere temperaturer end Algarvekysten i Portugal og den græske ø Kreta.
Flere steder i landet vil varmen nå op mod 34 grader, blandt andet i London, der venter 32 grader onsdag.
I Tyskland vil de nå endnu længere op og nærme sig 37 grader i den vestlige del af landet, mens der onsdag og torsdag ikke ventes temperaturer under 30 grader nogen steder i landet.
Varmen vil blandt andet også ramme Østrig, Holland, Portugal og Norge, skriver VG.
FacebookTwitterKopier linkEmner:Storbritannien|Vejret|Danmarks Meteorologiske Institut|Spanien|Portugal




https://www.dr.dk/nyheder/udland/seks-er-dode-under-ekstrem-hedebolge-i-usa

UdlandSeks er døde under ekstrem hedebølge i USATemperaturen nærmer sig 40 grader i storbyer som New York, Philadelphia og Washington.
Børn forsøgte lørdag at køle ned i springvandet i Herbert Von King Park i Brooklyn i New York.
21.
juli 2019 kl.
09.
02Bemærk: artiklen er mere end 30 dage gammelLæs opMindst seks personer har mistet livet på grund af ekstremt høje temperaturer i USA, skriver CBS News.
I storbyer som New York, Philadelphia og Washington nærmer temperaturerne sig 40 grader.
Næsten 150 millioner mennesker er berørt af hedebølgen, der strækker sig fra Midtvesten til Atlanterhavskysten.
Ifølge USA's Nationale Vejrtjeneste (NWS) kan temperaturerne nå op over 46 grader især i den østlige del.
Vejrtjenesten advarer om, at 'så høje temperaturer og en høj luftfugtighed kan være farligt, da det kan forårsage hedeslag, hvis der ikke tages forholdsregler'.
Varmen ventes at fortsætte til sent i dag, da et højtryk fra Atlanterhavskysten er på vej ind med subtropisk luft.
Myndighederne opfordrer folk til at drikke vand og være særligt opmærksomme på syge og ældre.
Samtidig opfordres folk til at holde sig inden døre så meget som muligt og ikke efterlade børn og dyr i biler.
I Arkansas døde tidligere NFL-spiller Mitch Petrus torsdag.
Den 32-årige tidligere professionelle fodboldspiller arbejdede ude foran sin families butik, da han døde af et hedeslag.
I New York har borgmester Bill de Blasio erklæret nødsituation som følge af varmen, og myndighederne har aflyst flere arrangementer i weekenden.
Også i nabolandet Canada raserer varmen.
Her har myndighederne udstedt varmeadvarsler for den østlige del af landet.
/ritzau/FacebookTwitterKopier linkEmner:Bill de Blasio (politiker)|USA|New York|Vejret|National Football League




https://www.dr.dk/sporten/fodbold/superliga/minut-minut-aab-og-soenderjyske-deler-efter-underholdende-kamp






https://www.dr.dk/sporten/fodbold/superliga/minut-minut-maalmandsbroeler-sender-point-til-hobro






https://www.dr.dk/nyheder/indland/misbrugsekspert-efter-doedsfald-morfin-praeparater-er-generelt-meget-farlige-i

IndlandMisbrugsekspert efter dødsfald: 'Morfin-præparater er generelt meget farlige i ukyndige hænder'Politiet formoder, at det er præparatet 'Doltard', der er skyld i to unges død i Silkeborg.
To unge mænd blev i går aftes fundet døde i en lejlighed i Silkeborg.
Politiet formoder, at de havde eksperimenteret med stoffet 'Doltar 30 mg'.
Af Thea Deleuran Müller21.
juli 2019 kl.
10.
51Bemærk: artiklen er mere end 30 dage gammelLæs opUnge, der får fat i et stærkt smertestillende morfinpræparat som 'Doltard' har ikke sat sig ind i stoffets virkning, og hvilke doser man må tage, og det gør det meget farligt.
Sådan lyder det fra overlæge og psykiater Henrik Rindom, der også er en af Danmarks førende misbrugseksperter.
- Det er desværre sådan, at unge mennesker får fat i noget medicin, og så prøver de at tage det, og så går det galt.
Her til morgen er Midt- og Vestjyllands politi ude med en advarsel til folk i Silkeborg-området om ikke at eksperimentere med midlet 'Doltard 30 mg', da det formodes, at det er det, der har taget livet af to unge mænd, som i aftes blev fundet døde i en lejlighed i Silkeborg.
- Vi vil anmode de unge om at holde sig fra det her stof, for det kan være dødbringende i større mængder, lyder det fra vagtchef hos Midt og Vestjyllands Politi, Jan Nørum.
- Vi har forlydender fra miljøet om, at det er ret populært i øjeblikket i Silkeborg-området, uddyber han.
Meget let at overdosereDet særligt lumske ved det receptpligtige middel er, at det er et såkaldt depot-præparat.
Derfor går der ifølge Henrik Rindom lang tid, før virkningen kommer, da midlet er lavet til at kunne smertedække en patient døgnet rundt.
Men når det så kommer i forkerte hænder hos for eksempel unge, kan de meget let overdosere, da de bliver utålmodige efter en virkning, lyder det fra Henrik Rindom.
- Når der er gået fem-ti-minutter, så tænker de, at det ikke virker, og så tager de noget mere, og lige pludselig har de taget for meget, når virkningen så kommer, siger han.
Læs også:To unge mænd er fundet døde i Silkeborg'Doltar' er en klassisk 'downer'I større doser kan et morfinpræparat medføre nedsat vejrtrækning og i værste fald død, lyder det fra overlæge Søren Bøgevig ved Giftlinjen.
- Det nedsætter vores vejrtrækning, vores puls, temperatur og så videre, så morfin kan gøre, at man kommer ned i en bevidstløshedstilstand, og man også holder op med at trække vejret, siger han.
De stoffer, der misbruges, deles op i to typer, forklarer Henrik Rindom.
På den ene side er der dem, som får én op at køre som for eksempel kokain.
Den anden slags er det stof, der får en ned i gear, hvor morfinpræparaterne indgår.
Det er så frustrerende, at der er så mange unge mennesker, der dør, fordi de ikke ved, hvad de har med at gøre, siger hanHenrik Rindom, overlæge, psykiater og misbrugsekspertPræparatet 'Doltard' er en klassisk 'downer', som det kaldes, lyder det fra overlægen:- Det kan være gavnligt, hvis man har taget noget andet, der har bragt én for meget op og køre, for så er der nogle unge, der godt kan lide at tage noget, der sløver lidt, siger han.
- Selvom stoffet ikke er så euforiserende, kan det være sløvende på en behagelig måde.
'Frustrende at så mange unge dør'Hvorfor det lige netop er 'Doltard', som er populært i Silkeborg-området, er ikke overraskende, lyder det fra misbrugseksperten, for det er meget typisk, at unge i et bestemt område får adgang til det samme rusmiddel.
- Der er nogen, der har fundet ud af at købe det på nettet, og så har man siddet og leget med det og prøvet det, uden at man reelt ved, hvordan præparatet skal bruges, og hvad risikoen er.
Henrik Rindom håber på, at de unge vil høre politiets advarsel og lægge mærke til, hvad navnet på midlet er - og så lade være med at tage det.
- Det er så frustrerende, at der er så mange unge mennesker, der dør, fordi de ikke ved, hvad de har med at gøre, siger han.
Hos Giftlinjen har de i den seneste tid ikke oplevet, at folk har kontaktet dem i forhold til 'Doltard' som misbrugsmiddel.
- Stoffer og lægemidler bliver købt hjem over internettet, og der skal man overveje, om det, der bliver købt hjem, så i virkeligheden er det lægemiddelstof, som man tror, man køber, siger overlæge Søren Bøgevig.
FacebookTwitterKopier linkEmner:Midt- og Vestjyllands Politi|Silkeborg|Giftlinjen|Medicin|Jylland




https://www.dr.dk/sporten/fodbold/superliga/minut-minut-horsens-udspiller-silkeborg-og-vinder-3-0






https://www.dr.dk/sporten/cykling/tourdefrance/video-stram-stroempepolitik-nye-regler-staekker-cykelsok-der-giver

Tour de FranceVIDEO Stram strømpepolitik: Nye regler stækker cykelsok, der giver vingerEn særligt udviklet aerodynamisk sok giver en fordel på et halvt sekund per kilometer.
Af Johan Haarløv og Thomas Vestergaard21.
juli 2019 kl.
07.
50Bemærk: artiklen er mere end 30 dage gammelLæs opDet er en offentlig hemmelighed, at sokker i sandalerne er et no go, hvis man søger nogen form for agtelse af modepolitiet.
I cykelsport er der tilsvarende uskrevne regler, som flittigt diskuteres blandt de mest seriøse pedalatleter.
For eksempel har det i noget tid været ugleset at køre med kompressionsokker.
Det bør være forbeholdt triatleterne at nedværdige sig til at trække i de stramme rør, mener mange - blandt andet danske Michael Valgren, som du kan høre i indslaget ovenfor.
Men netop en af de uskrevne strømperegler er i år blevet bogført i den internationale cykelunions regelbog.
Læs også:MIN VERSION Med 80 kilometer i timen ud over autoværnet: 'Måtte vælge om jeg ville leve eller dø'Unionen har nemlig besluttet, at rytternes strømper ikke må gå højere op end til den øverste halvdel af skinnebenet.
Reglen er dog ikke indført af æstetiske årsager.
Det engelske banecyklinglandshold udviklede inden OL i London i 2012 en særligt aerodynamisk sok, som gav rytterne en gevinst på et halvt sekund per kilometer.
Og da landstræneren for selvsamme banelandshold, Sir Dave Brailsford, siden blev sportsdirektør på det britiske mandskab Sky, tog han strømperne med sig.
Siden er de banebrydende sokker blevet kopieret af flere andre cykelhold på den internationale World Tour, men nu har UCI set sig sur på sokkerne.
Sokkerne giver nogle hold en konkurrencemæssig fordel, som ikke gavner cyklingen, ifølge det internationale forbund.
I videoen over artiklen kan du se, hvad flere af de danske Tour de France-profiler tænker om sokkerne og de nye regler.
FacebookTwitterKopier linkEmner:Michael Valgren (cykelrytter)|Cykelsport|Den Internationale Cykelunion|Frankrig|Storbritannien




https://www.dr.dk/nyheder/indland/unge-maend-er-fundet-doede-i-silkeborg

IndlandTo unge mænd er fundet døde i SilkeborgPolitiet advarer om stærkt smertestillende middel, som er populært blandt unge.
21.
juli 2019 kl.
03.
29 | opdateret 21.
juli 2019 kl.
06.
41Bemærk: artiklen er mere end 30 dage gammelLæs opTo mænd på henholdsvis 19 og 20 år er fundet døde i et værelse hos en af deres bekendte i Silkeborg, oplyser Jan Nørum, vagtchef hos Midt- og Vestjyllands Politi.
Til stede i lejligheden var der ifølge politiet kun de to afdøde samt lejlighedens beboer.
- De afdøde havde lånt værelset og lagt sig ind for at sove.
Men beboeren kunne ikke få liv i dem, så vedkommende ringede efter en ambulance, siger han.
De to unge mænd blev erklæret døde, da ambulancen nåede frem.
Begge er fra lokalområdet, og de pårørende er underrettet.
Påvirker områder der registrerer smertePolitiet havde fra starten en mistanke om, at der var tale om en overdosis, og nu advares der mod det stærkt smertestillende middel 'Doltard 30 mg', som lige nu skulle være populært blandt unge i Silkeborg-området.
Ifølge politiet er 'Doltard' receptpligtigt.
- Men de unge finder jo hurtigt ud af at købe sådan noget på nettet, siger vagtchef Jan Nørum.
Ifølge apoteket.
dk virker Doltard smertestillende ved at påvirke de områder i hjernen, der registrerer smerte.
Virkningen varer fire-fem timer.
Både apoteket.
dk og min.
medicin.
dk advarer om, at der 'er sket alvorlige fejl ved håndtering af dette lægemiddel'.
Ifølge min.
medicin.
dk kan overdosering af Dotard medføre nedsat vejrtrækning og i værste fald død.
/ritzau/FacebookTwitterKopier linkEmner:Midt- og Vestjyllands Politi|Silkeborg|Jylland|Politi|Medicin




https://www.dr.dk/sporten/cykling/tourdefrance/dagens-etape-pyrenaeerne-bider-fra-sig-kan-fuglsang-bide-igen

Tour de FranceDAGENS ETAPE Pyrenæerne bider fra sig – kan Fuglsang bide igen?
5000 højdemeter skal forceres på 15.
etape, hvor Jakob Fuglsang igen har mulighed for at vinde tabt tid tilbage.
Jakob Fuglsang sad længe fint med op af Col du Tourmalet, men på de sidste to kilometer kunne han ikke følge med favoritterne længere.
Af Johan Haarløv21.
juli 2019 kl.
09.
15Bemærk: artiklen er mere end 30 dage gammelLæs opDet så længe godt ud for Jakob Fuglsang på gårsdagens etape til Col du Tourmalet, men på de sidste par kilometer tabte han alligevel tid til de øvrige klassementsfavoritter.
Fuglsang har nu mere end tre minutter op til en plads på podiet.
Tidsforskellen er efterhånden så stor, at det må føre danskerens hånd, hvis han stadig drømmer om at slutte blandt de tre bedste, når løbet slutter i Paris.
Astana-kaptajnen bliver simpelthen nødt til at angribe, og 14.
etape giver masser af muligheder for offensiv kørsel.
Menuen står på hele fire kategoriserede stigninger, hvoraf tre af dem er lige på grænsen til at være så modbydelige, som de findes i Touren.
De er dog ikke lange nok til at være uden for kategori.
På bundlinjen står én kategori 2-stigning og tre kategori 1-stigninger fordelt over 185 kilometer.
Mere end 5000 højdemeter skal forceres.
Læs også:Fuglsang døde til sidst, men er tilfreds med klatretur i klassementetSidste dag i PyrenæerneDe hårde dage forud for etapen, der ud over turen til Tourmalet bød på en mælkesyreindbydende enkeltstart omkring Pau, får stor betydning for, hvem vi kommer til at se fremme, og hvem der ikke kan klare mosten.
Ryttere, der normalt falder i kategorien ’bjergryttere’, kan snildt have brændt deres lys i begge ender og risikerer at miste meget tid på dagens etape.
Det er derfor svært at udpege nogle klare favoritter til etapesejren.
Et udbrud kan nemt få lov at køre hjem, mens klassementsrytterne formentlig venter med at angribe til den sidste stigning op til mål i Foix Prat d’Albis.
Forhåbentlig har Fuglsang kræfter til at lave et attentat mod de ryttere, der ligger over ham i klassementet.
Søndagens etape er den sidste i Pyrenæerne.
Mandag venter der en hviledag, inden rytterne bevæger sig over mod Alperne, hvor der igen vil komme muligheder for Fuglsang for at tage tid på konkurrenterne.
FacebookTwitterKopier linkEmner:Jakob Fuglsang (cykelrytter)|Astana Pro Team|Cykelsport|Paris




https://www.dr.dk/nyheder/indland/antallet-af-anmeldelser-sexafpresning-vokser

IndlandAntallet af anmeldelser for sexafpresning vokserPolitiet støder oftere på anmeldelser af forsøg på såkaldt 'sextortion', viser aktindsigt for Berlingske.
(ARKIV) Hvis du for eksempel ikke vil have, at din familie skal se en video af dig se porno, skal du betaler, lyder det blandt andet i forsøg på såkaldt 'sextortion'.
21.
juli 2019 kl.
08.
28Bemærk: artiklen er mere end 30 dage gammelLæs opPolitiet i syv danske politikredse møder stadig oftere borgere, som anmelder forsøg på at afpresse dem ved hjælp af enten reelt eller påstået videomateriale af borgeren, der har sex eller ser porno.
Det skriver Berlingske søndag.
Avisen har fået aktindsigt i 8 ud og af 12 politikredses bunker af anmeldelser for såkaldt sextortion.
I syv af politikredsene viser aktindsigterne, at der er sket en markant stigning fra 2017 til 2018.
I den sidste kreds kendes antallet fra 2017 ikke.
I de syv kredse med tal fra både 2017 og 2018, ses en stigning fra 151 anmeldelser i 2017 til 613 i 2018.
Midt- og Vestjyllands Politikreds havde desuden 140 anmeldelser i 2018, mens tallet for 2017 ikke kendes.
Ifølge politikommissær Flemming Kjærside, der er leder af afsnittet for cyberrelaterede seksualforbrydelser i Rigspolitiets Nationale Cyber Crime Center (NC3), sker forsøg på sextortion sandsynligvis langt oftere, end det anmeldes.
- Der er mørketal.
Folk vil ikke anmelde det, fordi det er så pinligt at blive udsat for sexafpresning, siger han til Berlingske.
De anmeldelser, Berlingskes optælling dækker over, gælder både afpresning, hvor afsenderen bluffer og påstår at have materiale uden at have det, samt sager, hvor politiet har en mistanke om, at afsenderen reelt har materialet.
Rigspolitiet oplyser til Berlingske, at begge typer for afpresning anmeldes oftere.
Flemming Kjærside vurderer, at "hovedparten af anmeldelserne" omhandler de afpresningsforsøg, hvor afsenderen ikke reelt har noget materiale.
Her er der gerne tale om masseafsendelser af beskeder til mange forskellige personer på samme tid.
Der er dog også mindst 50 sager, hvor politiet tror, at der ikke er tale om tomme trusler, men hvor afpresseren reelt har noget materiale.
- I politisprog er en "sag" en efterforskning mod en mistænkt, forklarer Flemming Kjærside til Berlingske.
- En sag kan sagtens indeholde mange ofre, og derfor er antallet af ofre for reel sexafpresning også noget højere end 50.
/ritzau/FacebookTwitterKopier linkEmner:Berlingske Media|Kriminalitet|Politi|Rigspolitiet|Offentlig forvaltning




https://www.dr.dk/nyheder/viden/teknologi/nasa-vil-igen-sende-mennesker-til-maanen-men-hvorfor-foerst-nu

Første stop: MånenSe temaTeknologiNasa vil igen sende mennesker til Månen – men hvorfor først nu?
Det er næsten fem årtier siden, at mennesket gik på Månen sidst.
© ScanpixAf Allan Nisgaard21.
juli 2019 kl.
07.
16Læs opDer er ikke taget mange historiske skridt på Månen i de seneste 50 år.
Faktisk har der ikke været nogle mennesker på Månen siden 1972, hvor den sidste mission i Apollo-rækken fandt sted.
Forskere har længe argumenteret for at tage afsted igen.
Månen kan for eksempel rumme sjældne jordarter, metaller og energiformer, som mennesker på Jorden kan udnytte.
Blandt andet kan stoffet Helium-3 bruges til brændstof på Jorden.
Andre mener, vi kan bruge Månen som et springbræt til Mars, og så er der selvfølgelig den videnskabelige interesse - at blive klogere på solsystemet og vores egen planet.
Nasa og den amerikanske regering har i år meldt ud, at der skal sendes mennesker til Månen i 2024.
Ambitionerne er høje, da der både skal færdigbygges en raket, et rumskib og en rumstation, som skal kredse om Månen.
Så Nasa får meget travlt, hvis de skal nå det til tiden.
Men hvordan kan det være, det først sker nu?
Det store rumkapløb er slutPå de tre sidste bemandede månelandinger havde astronauterne månebiler med.
Her ses et billede fra Apollo 17 i 1972.
(© Nasa)Der er flere grunde til, at vi ikke har set mennesker på Månen siden 1972.
En af dem ligger i den politiske historie.
Under den kolde krig handlede det om at være først og størst, og rumkapløbet mellem Sovjetunionen og USA satte for alvor gang i udviklingen og viljen til at besøge Månen.
- Og det var det, der gjorde, at amerikanerne lavede den enorme satsning og kæmpestore investering, siger institutdirektør for DTU Space, Kristian Pedersen.
Hvis USA havde følt sig truet til et nyt rumkapløb, er jeg personligt overbevist om, at vi havde været tilbage på Månen for længe siden.
Ole J.
Knudsen, kommunikationsmedarbejder på Institut for Fysik og Astronomi ved Aarhus Universitet.
- Men da først man havde fået plantet flaget på Månen, så havde man jo vundet løbet.
Og det gjorde, at den politiske interesse faldt, fortsætter han.
Derudover spillede Vietnam-krigen og sager som Watergate-skandalen også en vis rolle i USA.
Det gjorde regeringen upopulær, forklarer Kristian Pedersen:- Og det var med til at fjerne fokus fra månemissionerne, siger han.
Andre nationer melder sig på banenGennem årene har flere lande meldt ud, at de vil være de næste, der sender mennesker på Månen.
Blandt andet har Kina, Indien og Rusland annonceret planer om det.
- Der vil stadig være en national stolthed i at gøre det, og derfor vil det jo nok også ske, at andre nationer vil lande på Månen, siger Kristian Pedersen.
Men nu har den første mand gået på Månen, og derfor er konurrencen om at blive de næste slet ikke på samme prestige-niveau, som kapløbet tilbage i 60’erne.
- Hvis USA havde følt sig truet til et nyt rumkapløb, er jeg personligt overbevist om, at vi havde været tilbage for længe siden, siger rumeksperten Ole J.
Knudsen, der er kommunikationsmedarbejder på Institut for Fysik og Astronomi ved Aarhus Universitet.
Vi sender masser af robotter i rummetEn kunstners illustration af den ubemandede sonde Chang'e-4, som Kina sendte til Månens bagside i starten af 2019.
Selvom vi ikke har sat mennesker på Månen i mange år, har vi besøgt den med rumsonder og robotter masser af gange, ligesom vi også har besøgt Mars og andre planeter i Solsystemet.
Og nogle forskere mener, det er spild af ressourcer at sende mennesker afsted, når vi kan undersøge Månen og andre planeter med ubemandede missioner.
- Bemandet versus ubemandet rumforskning er en evig diskussion.
Spørger du for eksempel danske forskere, som er indblandet i rumsonder, vil mange mene, at det er stærkt underfinansieret, og at for eksempel ISS (Den Internationale Rumstation, red.
) er spild af penge i forhold til udbyttet, siger Ole J.
Knudsen.
Til gengæld kan en astronaut i rummet løse problemer, som en robot ikke kan.
- At sende mennesker i rummet er sommetider teknologisk en god ide, fordi de vil kunne løse problemer, som opstår uforudset og ændre forsøgsbetingelser efter forholdene.
Men det koster så meget, at man nok kunne have fået samme udbytte ved at bruge en sværm af rumsonder i stedet, siger Ole J.
Knudsen.
Bemandede missioner har dog også den fordel, at de har en stor PR-effekt, forklarer Ole J.
Knudsen:- Vi har alle brug for helte.
Det kan vi for eksempel se på den popularitet, som den danske astronaut Andreas Mogensen har opnået, siger han.
Så i den sidste ende handler det om prioritering.
Spørgsmålet er, om rumfartsagenturerne skal bruge store beløb på at sende mennesker ud i rummet, eller om de skal prioritere sonder, robotter og andet ubemandet udstyr i stedet.
Et springbræt til MarsEn kunstners illustration af den kommende rumstation Gateway, som NASA har planer om skal kredse om Månen i fremtiden.
(© Nasa)Teknologien indenfor rumfart er i dag forbedret markant.
Vi vil kunne sende mennesker i rummet meget billigere end tilbage i 1960’erne.
Men det er stadig dyrt, og ambitionerne er i dag større.
For NASA er ikke kun interesseret i at besøge Månen kort, ligesom under Apollo-missionerne.
- Den næste rumstation skal jo netop kredse om Månen, blandt andet for at lette de næste spring til Mars og forhåbentlig videre ud i Solsystemet.
Langtidsophold på Månens overflade vil være guf for måneforskere, men vil primært være en test på langtidsophold på Mars, siger Ole J.
Knudsen.
Og at komme til Mars er noget mere komplekst end en tur til Månen, forklarer Kristian Pedersen:- En tur til Mars kommer for eksempel til at tage adskillige år.
Og det indebærer, at man skal holde folk i live i meget lang tid.
Så for at forberede den tur og udvikle nogle af de teknologier, der skal til, så tager vi til Månen først.
Her kan man få folk hurtigt ned på Jorden igen, hvis der sker noget.
Om NASA når sit nye månemål i 2024, er svært at svare på.
- De fleste synes nok, at det er ganske ambitiøst.
Det bliver helt sikkert udfordrende at nå det.
Men det er klart, at hvis der følger penge med, og det bliver prioriteret, så kan det jo nok godt lade sig gøre.
Det er et politisk spørgsmål, siger Kristian Pedersen.
FacebookTwitterKopier linkEmner:Andreas Mogensen (astronaut)|USA|Den Internationale Rumstation|Teknologi|NASA




https://www.dr.dk/nyheder/udland/1000-brandfolk-kaemper-mod-skovbrande-i-portugal

Udland1.
000 brandfolk kæmper mod skovbrande i PortugalVind gør det svært for brandvæsenet at få brandene under kontrol.
Syv personer er kvæstet.
21.
juli 2019 kl.
07.
19Bemærk: artiklen er mere end 30 dage gammelLæs opFlere end 1.
000 brandfolk kæmper mod skovbrande i Portugal, oplyser de lokale brandmyndigheder.
Tre skovbrande brød ud i det centrale Portugal i går.
De brød ud i distriktet Castelo Branco, som ligger 225 kilometer nordøst for hovedstaden Lissabon.
Hårde vinde har gjort det svært for brandvæsenet at få brandene under kontrol.
En landsby er blevet evakueret af hensyn til borgernes sikkerhed, oplyser brandmyndighederne.
En person er alvorligt kvæstet og fløjet til et hospital i Lissabon, hvor vedkommende er blevet indlagt med første- og andengradsforbrændinger.
34 grader ventes i dagDerudover er syv brandfolk kommet lettere til skade.
En af skovbrandene har spredt sig i retning mod Lissabon til kommunen Macao nær distriktet Santarém.
Her ventes temperaturer på omkring 34 grader i dag.
- Skovbranden kom mod os med stor kraft, siger en borger i Macao til den portugisiske tv-kanal Sic.
Han klager over, at der ikke er afsat tilstrækkeligt med brandfolk til at nedkæmpe den brand, der har spredt sig til Macao.
- Vi (borgere, red.
) blev nødt til at bekæmpe flammerne, siger han.
Borgmesteren i Via de Rei, som er en anden kommune, der er ramt af skovbrandene, oplyser ligeledes, at der er mangel på brandfolk og resurser til at bekæmpe brandene.
/ritzau/FacebookTwitterKopier linkEmner:Brande|Skove|Ulykker|Portugal|Kina




https://www.dr.dk/nyheder/udland/britisk-finansminister-vil-traede-tilbage

UdlandBritisk finansminister vil træde tilbagePhilip Hammond afviser at forlade EU uden aftale, så han vil træde tilbage onsdag.
Philip Hammond, den britiske finansminister, vil træde tilbage.
21.
juli 2019 kl.
12.
13Bemærk: artiklen er mere end 30 dage gammelLæs opDen britiske finansminister, Philip Hammond, siger, at han overvejer at træde tilbage fra sit embede på onsdag, oplyser BBC.
Hammond forklarer, at det handler om uoverensstemmelser med Boris Johnson, der er favorit til at overtage posten som Storbritanniens premierminister, om håndteringen af brexit.
Boris Johnson har tidligere sagt, at Storbritannien forlader EU den 31.
oktober med eller uden en aftale, og Hammond vil ikke være med til at forlade EU uden en aftale - altså no-deal brexit.
I BBC blev Hammond spurgt, om han forventer at blive fyret af den kommende premierminister, og han svarede, at han vil aflevere sin afskedsbegæring til Theresa May på onsdag, inden hun officielt træder tilbage.
Boris Johnson er favorit til at overtage posten som Storbritanniens premierminister.
Boris Johnson er den sandsynlige vinderFor Hammond er det vigtigt, at premierministeren og finansministeren er enige omkring brexit.
Det ville altså ikke være tilfældet, hvis Boris Johnson overtager premierministerposten og Hammond beholder sit job.
Ifølge Hammond viser alle meningsmålingerne, at Boris Johnson vinder posten.
- Det er, hvad der sandsynligvis kommer til at ske, og jeg planlægger i overensstemmelse hermed, siger Hammond til BBC, men tilføjer også, at han venter, til resultatet er offentliggjort på tirsdag for at være på den sikre side.
/DR Nyheder/FacebookTwitterKopier linkEmner:Boris Johnson (politiker)|Storbritannien|Theresa May (politiker)|BBC|EU-forhold




https://www.dr.dk/mitliv/24-aarige-elisabeth-har-rejst-i-fem-aar-da-jeg-satte-mig-i-flyet-var-jeg-det-lykkeligste

#travelaloneSe temaMit Liv24-årige Elisabeth har rejst i fem år: 'Da jeg satte mig i flyet, var jeg det lykkeligste menneske nogensinde'Hun har blandt andet boet syv måneder i en bambushytte i junglen.
Af Trine Birk og Lærke Kromann (grafik)21.
juli 2019 kl.
08.
24Læs opSom barn og teenager blev 24-årige Elisabeth Holt drillet med, at hun stammede.
Det gjorde hende indelukket, gav hende lavt selvværd, og hun havde det svært socialt.
Måske var det derfor, hun forsvandt ind i bøgernes og fiktionens eventyrverden.
Tog med 'Huckleberry Finn' ned ad Mississippifloden på en tømmerflåde, boede med Robinson Crusoe på øde stillehavsøer og sejlede med pirater ud på tyvetogt på de syv verdenshave.
Gennem bøgerne mødte hun nye, spændende kulturer og mennesker.
Det føltes som det ultimative eventyr.
Og som det ultimative, frie liv.
#travelaloneHar du overvejet at rejse alene, selvom det måske er grænseoverskridende?
Vi har mødt fem personer, der på hver sin måde rejser på egen hånd.
Tag med dem på tur ud af deres comfortzone.
Du kan blandt andet møde Rune, der har blaffet sig gennem verden, og Elisabeth, der har rejst i fem år.
Hurtigt begyndte hun selv at fantasere om at rejse verden rundt.
Hun lovede dog sin far at vente, til hun var færdig med gymnasiet.
Men da hun som 19-årig var færdig og stod med en enkeltbillet til Australien, en opsparing på 30.
000 og et år til at rejse verden rundt, gik hun i panik.
Hun kendte ingen i Australien, og det var første gang, hun skulle rejse så langt alene.
Hun vidste kun, hvor hun skulle bo den første måned.
Men derefter havde hun ingenting planlagt.
Hvor skulle hun sove?
Hvad skulle hun lave?
Elisabeths indre stemme kæmpede mod hendes nervøsitet.
’Du er nødt til det.
Du må ikke droppe din drøm.
Bare gør det!
’.
Den 25.
oktober 2013 satte hun sig på flyet.
- Jeg gik i panik og græd, da jeg tog afsted mod lufthavnen.
Men da jeg satte mig ind i flyet og spændte sikkerhedsbæltet, blev jeg pludselig helt rolig og følte mig som det lykkeligste menneske nogensinde.
- Jeg tænkte: Nu gør jeg det!
Nu er der ingen vej tilbage!
Hun skulle være væk et år.
Nu har hun indtil videre rejst i fem – kun afbrudt af få måneders ophold i Danmark.
Da vi taler med hende, sidder hun på et værelse i den colombianske by Cali, også kendt som 'verdens salsa-hovedstad', og når hun præsenterer sig selv i dag, er det som 'rejsende'.
Her sidder hun og skriver på to bøger om sine oplevelser om dagen og danser salsa om aftenen.
Om nogle dage rejser hun videre til byen Leticia, hvor hun skal mødes med en gruppe andre rejsende fra hele verden, der er en del af projektet Caravana BarcoIris Amazonas.
Sammen skal de padle nedad Amazonfloden til Brasilien.
På vejen gør de stop i forskellige landsbyer, hvor de laver shows, samler skrald og laver workshops med fokus på bæredygtighed.
- Jeg kan ikke bare rejse som en turist, der tager billeder af ting.
Jeg er nødt til at engagere mig og være en del af noget, der har et formål.
Flyet tager hun kun, når det er højst nødvendigt.
Hun foretrækker at sejle eller blaffe med bil eller båd.
Hun gør det for miljøets og økonomiens skyld, men også fordi det er den sjoveste måde at rejse på.
Ligesom i bøgerne.
Her er ingen Lonely Planet-guidebog, der dikterer nogle bestemte ruter, hun skal følge.
Det gør hendes nysgerrighed og de mennesker, hun tilfældigt møder og skaber forbindelser til på sin vej.
Når hun danser salsa, når hun arbejder på festivaler, eller når hun støder ind i andre rejsende.
- Jeg lærte hurtigt at rejse på en måde, hvor jeg bare lod mig rive med af strømmen ved at skabe forbindelser til mennesker og forskellige projekter.
Det er også de forbindelser, der har skaffet hende job, mad på bordet og tag over hovedet.
– I fem år har jeg næsten ikke brugt en krone på et sted at sove.
Jeg har camperet med mit telt, couchsurfet og boet hos folk, jeg har mødt.
Værelset, hun bor på nu, blev hun tilbudt af en mand, hun mødte for få dage siden.
- Jeg gik på gaden og hørte pludselig traditionel, colombiansk musik fra en altan.
Det lød mega fedt!
En mand kiggede ud ad vinduet og tilbød mig at komme op at spille med dem.
Så spillede jeg maracas, mens de spillede og sang.
Få dage senere mødte hun ham tilfældigt igen.
- Jeg fortalte ham, at jeg ledte efter et nyt sted at bo, og han tilbød mig, at jeg kunne bo billigt hos ham på et ledigt værelse.
Som tak hjælper hun dem, der tilbyder hende husly, med at gøre rent, ordne have og passe køer.
Hun har rejst i blandt andet Australien, New Zealand, Fiji, Ny Kaledonien, Vanuatu, Guatemala, Panama og Colombia.
Hun har arbejdet i en mexicansk madbod på et marked, på en pub, gjort rent, plukket blåbær, kørt traktor, solgt punge lavet ud af Tetra Pak, klippet hår i en frisørsalon – og meget mere.
På vejen har hun mødt mennesker fra alle samfundslag og kulturer.
Piraten.
Millionæren.
Bankmanden.
Og en prostitueret, der lånte hende sit bad, dengang hun boede i et omklædningsrum i en tøjbutik i New Zealand.
Ejeren af tøjbutikken havde hun mødt på en festival kort forinden.
Han skulle ud at rejse i to måneder og spurgte, om hun ville passe butikken imens.
Efter to dages oplæring gav han hende nøglerne og forsvandt.
Det var også her, hun mødte en amerikansk kvinde, der var firespinner.
Hun lærte hende at danse med ild.
Så stod de hver weekend og optrådte ude foran butikken for at tjene lidt ekstra og for at lokke flere kunder til.
Selvom hun har været omgivet af venlige folk, der gerne ville hjælpe hende, har hun også haft bekymringer og udfordringer undervejs.
Som dengang hun stod i en lille landsby i Tasmanien med en alvorlig infektion i foden og måtte blaffe sig til Hobart for at få lægehjælp.
Dengang hun fik stjålet sit pas, penge og alle sine rejsedokumenter.
Eller de gange, hvor hun ikke vidste, hvor hun skulle bo den næste dag.
Men på en eller anden måde er hun altid endt med at klare den.
Selv dengang hun flyttede ud i junglen på stillehavsøen Vanuatu, fordi hun forelskede sig i en mand fra den lokale Ni-Van-befolkning.
Egentlig var hun på vej hjem efter sammenlagt tre år i Australien og New Zealand, da de mødtes.
Hun var udmattet og havde brug for at komme hjem, fordøje indtrykkene og overveje, hvad hun skulle med sit liv – planen var at blaffe fra New Zealand til Danmark.
Men så mødte hun fem andre rejsende, der var i gang med at reparere en yacht.
De var en del af bevægelsen Alternative Sailing Community – ligesom dem på projektet, hun snart skal padle nedad Amazonfloden med.
De var på vej mod ø-staterne Ny Kaledonien og Vanuatu, hvor de undervejs ville lave shows og sprede budskaber om bæredygtighed.
Hun valgte at slutte sig til dem.
Hun kunne spille klarinet og danse med ild.
Fem måneder inde i deres rejse nåede de til en bugt ud for Vanuatus kyst.
De var på vej til hovedstaden for at lave en workshop for de lokale børn, men det var ved at blive mørkt, så de valgte at kaste anker.
Det var her, hun mødte ham.
Han tilbød at vise dem rundt på øen, og de endte med at synes så godt om stedet, at de blev i en uge.
Han havde mørkebrun hud, en stærk krop og kruset hår, der var flettet i små dreadlocks.
Han gik i aflagte T-shirts og bukser, der var to numre for storeAftenen før de skulle videre, sad hun og snakkede med ham om livet.
Pludselig tog han hende i hånden, og det var som om, hendes hjerte eksploderede.
Hun var forelsket.
Og hun valgte at blive.
De byggede to bambushytter i junglen – én, de kunne bo og sove i, og én, der fungerede som køkken og opholdsrum til gæster.
De fik fire hundehvalpe, en kat og 20 høns.
Hun lærte at tale det lokale sprog.
- Vi levede et simpelt liv uden penge, lavede mad over bål med grøntsager fra vores egen have, badede og vaskede i en flod.
- Vi havde ingen strøm, kun en lille solcellelampe til om aftenen, der kunne oplyse vores køkken lidt.
Vi sov på madrasser på gulvet, og jeg brugte min 65 centimeter lange machete til at lave mad, dyrke haven og hugge brænde.
Det eneste, hun brugte penge på, var tændstikker – det var besværligt at lave ild ved at sidde og gnubbe på en pind – og et sim-kort, så hun kunne ringe hjem.
Den mere kapitalistiske tankegang var på vej til det lille land med de cirka 270.
000 beboere.
Skovene blev fældet til fordel for kokosplantager, og man drev rovdrift på fiskeriet.
Hendes kæreste var en del af en gruppe unge mænd, der ikke brød sig om forandringen.
De ønskede at gå foran og vende udviklingen ved at promovere en mere traditionel, selvforsynende og bæredygtig livsstil.
Ligesom den, de var vokset op med.
- Hver dag holdt vi små foredrag for gæster fra hele øen og viste, hvordan de kunne leve mere bæredygtigt med udgangspunkt i vores eget liv.
Jeg havde en stemme dernede, fordi jeg er hvid kvinde.
Det er forfærdeligt, at det er sådan, men samtidig følte jeg, at jeg kunne gøre en forskel.
Det var fedt at bo i junglen.
Men også hårdt, fortæller Elisabeth.
Og det var ikke kun på grund af de mange, daglige gæster.
- Du kan ikke bare lige gå ned i det lokale supermarked eller gå i køleskabet og hente rester fra i går.
Hvis du vil have noget at spise, må du gå ud i haven for at høste din mad og tilberede det over bål.
I starten havde det været grænseoverskridende for den nu 21-årige Elisabeth at bo dér midt ude i ’ingenting’.
Men med tiden tænkte hun, at her kunne hun godt slå sig ned og få børn.
Det måtte være et fantastisk sted at vokse op, fordi livet var så simpelt.
De havde endda snakket om at gifte sig, så hun kunne få lov at blive.
Men hun følte sig også ensom.
Hun havde få venner blandt de andre kvinder.
Hun begyndte igen at overveje sin fremtid.
Skal jeg tage hjem, eller skal jeg blive?
Efter syv måneder i junglen bad hendes mor hende om at komme hjem til Galten tæt på Aarhus.
Sygdom i den nærmeste familie gjorde, at hun havde brug for hende - også til at hjælpe til i sit gartneri.
Det var første gang i tre et halvt år, at hun stod på dansk jord.
Det var en stor kontrast til det, hun kom fra.
- Jeg havde lige været ude at sejle med 'openmindede' folk og boet i junglen, hvor ingen brugte deres mobiler særligt meget.
Men allerede i lufthavnen sad næsten alle mennesker med hovedet begravet i deres mobiltelefoner, selvom de sad sammen med deres familie og kæreste.
De var slet ikke til stede.
- Jeg tænkte: Wow, hvad er der sket?
Jeg kunne slet ikke huske, at det havde været sådan førhen.
Samtidig var vores hus blevet solgt, så jeg havde ikke længere mit værelse.
Jeg havde forandret mig, og vennerne havde forandret sig.
Tingene var ikke, som da jeg tog afsted.
Det havde jeg heller ikke regnet med, men det var et andet ’hjem’, jeg vendte tilbage til.
Henover sommeren 2017 hjalp hun sin mor i gartneriet, men i starten af 2018 tog hun igen afsted.
Først tog hun til Sverige for at dyrke yoga i tre måneder.
Bagefter blaffede hun rundt i Europa nogle måneder, hvor hun arbejdede på festivaler og besøgte nogle af de venner, hun havde mødt på sin rejse.
En dag blev hun spurgt, om hun ville være med til at organisere en festival i Guatemala.
Igen stod hun i dilemmaet: Skal jeg rejse, eller skal jeg tage hjem og få mig en uddannelse som alle andre?
Hun besluttede sig for, at eventyret ikke skulle slutte her.
Siden har hun blandt andet rejst rundt i Guatemala, Panama og Colombia.
Hun har været på roadtrip, organiseret indsamlinger af skrald, udstillet rejsefotos og dekoreret en vens pizzeria.
Og nu sidder hun så her, på værelset i Cali i Colombia, og skriver på sit helt eget virkelige eventyr, som hun endnu ikke kender slutningen på.
Tanken om at flytte hjem og få en officiel adresse igen rykker dog stadig tættere på.
- Det seneste års tid har jeg savnet et sted, der er mit.
Hvor jeg har min egen seng og kan fortsætte mine kreative projekter.
Samtidig er der ved at ske en ’opvågnen’ her i forhold til en mere bæredygtig omstilling, og det vil jeg gerne være en del af.
Hun elsker det frie liv og at være sin egen ’boss’.
Men der er også nogle rigtig store omkostninger.
- Man kommer hurtigt tæt på folk og får nye venner.
Men det er hårdt hele tiden at skulle sige ’hej’ og ’farvel’.
Det er nok ikke så sundt i længden.
Men rejserne har også gjort mange gode ting for Elisabeth.
Hun er blevet god til at skabe relationer til andre og har fået en stor tro på sig selv.
- Jeg har fået en enorm selvtillid af at rejse.
Jeg gav mig selv lov til at udleve mine barndomsdrømme.
Hvem skulle have troet, at jeg ville ende op på en stillehavsø i stil med Robinson Crusoe?
Jeg er blevet mere modig til bare at kaste mig ud i alt muligt.
- Nogle gange lidt for modig, ville nogle nok synes.
Hvad hun præcis skal lave, når hun vender hjem igen, kan hun stadig ikke svare på, men hun overvejer at studere naturressourcer på Københavns Universitet til næste år.
Et skridt, der næsten føles lige så stort, som det hun tog, da hun valgte at købe flybilletten til Australien.
- At rejse er blevet min komfortzone.
Så hvis jeg virkelig skal udfordre mig selv, ville det være ved at tage tilbage Danmark og sidde fem år på skolebænken.
Og hvis det ikke fungerer, kan jeg altid rejse ud igen.
Hun håber, at hendes historie kan inspirere andre til at forfølge deres drømme.
Selvom man ikke har en forkromet masterplan i baglommen, og selvom man undervejs kan tvivle på, om det nu er det rette at ’gå imod strømmen’.
- Det kræver, at man giver sig selv et ordentligt spark bagi.
Men man skal bare springe ud i det.
For det er nok i virkeligheden det allersværeste.
At tage det første skridt.
FacebookTwitterKopier linkEmner:Sydamerika|Australien|Colombia|Miljø og natur|Sundhed og velvære




https://www.dr.dk/nyheder/udland/briterne-kontakter-fn-om-irans-handlinger-i-hormuzstraedet

UdlandBriterne kontakter FN om Irans handlinger i HormuzstrædetDet var en "ulovlig indblanding", da Iran fredag tilbageholdt et britisk skib, mener Storbritannien.
21.
juli 2019 kl.
03.
33Bemærk: artiklen er mere end 30 dage gammelLæs opEn britisk olietanker befandt sig i omansk farvand, da Iran fredag opbragte skibet i det højspændte område ved Hormuzstrædet.
Derfor udgør den iranske handling en "ulovlig indblanding".
Det skriver Storbritanniens FN-mission i et brev til FN's Sikkerhedsråd og FN's generalsekretær, António Guterres.
- Skibet udøvede sin ret til transitpassage gennem et internationalt stræde, som det er tilladt under international lovgivning, skriver den britiske FN-mission.
- International lovgivning pålægger, at retten til transitpassage ikke må blive forhindret, og derfor udgør den iranske handling en ulovlig indblanding.
Retten til transitpassage i internationale stræder blev indført med FN's Havretskonvention i 1982.
Storbritanniens regering advarede tidligere lørdag alle britiske skibe mod at sejle i Hormuzstrædet som følge af den eskalerede udvikling i området.
Et britisk regeringsudvalg holdt natten til lørdag møde om situationen.
Udenrigsminister Jeremy Hunt, der deltog på mødet, sagde efterfølgende, at der vil være "alvorlige konsekvenser", hvis Iran ikke løser situationen hurtigt.
Det var angiveligt for at gøre gengæld, at Iran fredag opbragte det britiske skib.
Sådan lød det lørdag fra en talsmand for Vogternes Råd i Iran.
At opbringe et skib vil sige at tilbageholde det - enten i forbindelse med krig eller for at undersøge det og eventuelt for at beslaglægge lasten.
Briterne opbragte 4.
juli et iransk skib ved Gibraltar.
Årsagen var, at de mistænkte, at skibet ville trodse EU-sanktioner ved at fragte olie til Syrien.
Den påstand har Iran flere gange afvist og forlangt, at skibet bliver frigivet.
- Reglen om at gøre gengæld er velkendt inden for folkeretten, sagde talsmand for Vogternes Råd Abbas Ali Kadkhodaei lørdag.
Han tilføjede, at opbringningen skete på baggrund af en "ulovlig økonomisk krig og opbringning af olieskibe".
Vogternes Råd kommenterer sjældent statslige anliggender.
Når det gør, bliver det anset som en afspejling af Irans øverste leder ayatollah Ali Khameneis synspunkter.
Rådet samarbejder tæt med ayatollahen.
/ritzau/ReutersFacebookTwitterKopier linkEmner:António Guterres (politiker)|Forenede Nationer|Iran|Storbritannien|Sikkerhedspolitik




https://www.dr.dk/nyheder/indland/mennesket-gik-paa-maanen-i-nat-saadan-saa-avisforsiderne-ud-50-aar-siden






