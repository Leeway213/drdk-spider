https://www.dr.dk/sporten/haandbold/kvindeligaen/bsv-slaar-aalborg-i-taet-topkamp-og-overtager-foersteplads

KvindeligaenBSV slår Aalborg i tæt topkamp og overtager førstepladsBjerringbro-Silkeborg førte fra start til slut, men vandt alligevel kun knebent over Aalborg i topkamp.
Michael V.
Knudsen scorede to mål i kampen mod Aalborg.
10.
okt.
2018 kl.
23.
47Bemærk: artiklen er mere end 30 dage gammelLæs opBjerringbro-Silkeborg (BSV) kan i hvert fald indtil på fredag aften, når GOG møder Århus, sole sig på førstepladsen i herrernes bedste håndboldliga.
Det blev en realitet, da BSV på hjemmebane vandt onsdagens topkamp over Aalborg med 29-28.
Dermed kom BSV på 13 point for otte kampe, mens Aalborg på tredjepladsen har 12 point.
GOG har på andenpladsen også 12 point, men altså for en kamp mindre.
Læs også:KIF skaber stor overraskelse ude mod Skjerns mestreAalborg førte på intet tidspunkt i onsdagens kamp, men nordjyderne formåede alligevel at holde kampen spændende til det sidste.
BSV satte sig på kampen fra start og skabte hurtigt et behageligt forspring ved stillingen 7-2.
Siden kom Aalborg bedre med i kampen, og nordjyderne reducerede til pausestillingen 13-15.
Hjemmeholdet lagde dog bedst ud i anden halvleg, og da Stefan Hundstrup udnyttede en kontra til at score til 20-14 efter fem minutter, så det godt ud.
Men Aalborg responderede ved at score de næste fire mål, og så var det igen åbent.
Ti minutter før tid blev spændingen kun større, da Mark Strandgaard reducerede til 24-25.
Men Michael Knudsen gav BSV ny luft med målet til 27-24 fra stregen.
Læs også:Odense Håndbold scorer 25 millioner efter ejendomssalgAalborg angreb ved stillingen 26-28, men mistede bolden, og den stærke skytte Andreas Holst fik sin tredje tominuttersudvisning i forsøget på at stoppe den efterfølgende BSV-kontra.
Alligevel kom Aalborg på 27-28 og angreb for en udligning i undertal, men holdet forpassede chancen.
I stedet kylede Nikolaj Markussen bolden ind i hjørnet til 29-27 for BSV med 77 sekunder tilbage, og det kunne Aalborg ikke nå at svare tilbage på.
I en anden kamp onsdag måtte TTH Holstebro nøjes med 22-22 ude mod bundholdet Ringsted efter føring på 12-11 ved pausen.
TTH ligger nummer fire med 11 point for otte kampe.
/ritzau/FacebookTwitterKopier link




https://www.dr.dk/nyheder/udland/presset-stiger-paa-saudi-arabien-i-mystisk-sag-om-forsvundet-journalist

Khashoggi-sagenSe temaUdlandPresset stiger på Saudi-Arabien i mystisk sag om forsvundet journalistNye afsløringer forstærker Tyrkiets teori om, at en særlig saudisk gruppe har myrdet systemkritisk journalist, siger korrespondent.
Der er kommet nye beviser frem i sagen om den saudiske journalist, som Tyrkiet mener kan være blevet myrdet på det saudiske konsulat i Istanbul.
Af Sofie Dyjak10.
okt.
2018 kl.
22.
51Bemærk: artiklen er mere end 30 dage gammelLæs opHvad der rent faktisk skete på det saudiske konsulat i Istanbul for otte dage siden, da den saudiske journalist Jamal Khashoggi sidst blev set, er stadig ikke klart.
Men den saudiske forklaring om, at han selv har forladt konsulatet, begynder at hænge i en tynd tråd, efter nye afsløringer i dag er kommet frem.
Det fortæller DR's korrespondent i Mellemøsten Michael S.
Lund.
- De tyrkiske medier har offentliggjort en række nye overvågningsbilleder i sagen, der viser, 15 saudi-arabere ankomme på et lynvisit til Istanbul, den dag journalisten forsvandt.
Flere af dem deler navn og udseende med saudiske militærfolk, og biler er set køre til og fra konsulatet, mens Khashoggi er set gå ind, men ikke ud.
Det rejser virkelig spørgsmålet om, hvad de skulle på konsulatet den dag, siger Michael S.
Lund.
Læs også:Journalist forsvandt på Saudi-Arabiens konsulat: 'Der er nogle, der ikke fortæller sandheden'59-årige Jamal Khashoggi besøgte konsulatet 2.
oktober, for at få styr på nødvendige papirer forud for, at han skulle giftes.
Han er kendt som en kritiker af styret i Saudi-Arabien og har de seneste år levet i eksil i USA af frygt for forfølgelse.
Videomateriale er fjernetDe tyrkiske myndigheder står fast på, at journalisten er blevet myrdet på Saudi-Arabiens konsulat i Istanbul.
Og de har ifølge den britiske avis The Guardian også oplyst, at de ved, at overvågningsmateriale fra konsulatet er blevet fjernet, og at tyrkiske medarbejdere har fået fri den dag, Khashoggi forsvandt.
Men Saudi-Arabien benægter stadig alt, siger Michael S.
Lund.
- De holder fast i deres forklaring om, at Khashoggi forlod ambassaden som alle andre, efter at han havde fået de dokumenter, han skulle bruge.
Problemet med deres forklaring er bare, at der er ikke nogen øjenvidner eller overvågningsbilleder, der kan bekræfte deres forklaring.
Læs også:Avis om forsvunden journalist: Saudi-Arabien fjernede optagelser fra konsulatOg det får presset på landet i Mellemøsten til at stige.
- Forklaringen halter gevaldigt.
Den her sag forsvinder ikke bare.
Folk forventer beviser.
Og hvis der er sket journalisten noget, så er det et brud på alle regler, siger Michael S.
Lund.
Journalistens forlovede har i dag bedt USA's præsident, Donald Trump, om hjælp til at kaste lys på sagen, skriver nyhedsbureauet AP.
Den republikanske senator Rand Paul mener omgående, at USA skal stoppe salget af våben til Saudi-Arabien, hvis forklaringen ikke passer.
FacebookTwitterKopier linkEmner:Donald Trump (politiker)|Saudi-Arabien|USA|Udenrigspolitik|The Guardian




https://www.dr.dk/sporten/fodbold/pokalturneringen/svensker-sender-vejle-blandt-de-sidste-16-i-pokalen

PokalturneringenSvensker sender Vejle blandt de sidste 16 i pokalenGustaf Nilsson scorede to gange, da Vejle indløste billet til ottendedelsfinalen i Sydbank Pokalen.
Vejle er videre til ottendedelsfinalerne i Sydbank Pokalen efter en sejr på 2-1 over Nykøbing FC.
10.
okt.
2018 kl.
22.
19Bemærk: artiklen er mere end 30 dage gammelLæs opSuperligaklubben Vejle blev onsdag aften den 16.
og sidste klub, der indløste billet til ottendedelsfinalerne i Sydbank Pokalen.
Det skete med en udesejr på 2-1 over Nykøbing FC, der til daglig spiller i 1.
division.
Allerede nu står det klart, at Vejle i næste runde skal møde 2.
divisionsklubben Kolding IF på udebane, og dermed står Vejle med gode chancer for at nå frem til kvartfinalerne.
Læs også:Officielt: Jess Thorup skifter til Gent - U19-træner overtager roret i FCMVejle måtte undvære en række profiler, herunder topscorer Allan Sousa, men i hans fravær slog svenskeren Gustaf Nilsson til.
Den tidligere Brøndby-angriber bragte Vejle på 1-0 midtvejs i første halvleg og øgede føringen i minuttet inden pausen.
Emil Holten reducerede for hjemmeholdet efter 64 minutter, men Vejle kørte sejren hjem.
/ritzau/FacebookTwitterKopier link




https://www.dr.dk/sporten/haandbold/herreligaen/kif-skaber-stor-overraskelse-ude-mod-skjerns-mestre

HerreligaenKIF skaber stor overraskelse ude mod Skjerns mestreKIF Kolding vandt for blot anden gang i sæsonen og så endda ude mod mesterholdet fra Skjern.
KIF Kolding vandt onsdag aften over mestrene fra Skjern.
10.
okt.
2018 kl.
20.
58Bemærk: artiklen er mere end 30 dage gammelLæs opSkjerns danske håndboldmestre har fået en god start på Champions League, men det kniber mere med at levere gode resultater på den hjemlige scene samtidig.
Onsdag aften tabte Skjern for fjerde gang i otte kampe i ligaen, da KIF Kolding kunne tage fra kampen i Skjern med en sejr på 31-28.
Skjern har otte point midt i rækken, mens KIF vandt for blot anden gang i denne sæson og nu har seks point.
Læs også:Københavns mestre tager skridt mod toppen med storsejrSkjern kom ellers bedst fra start og var foran i det meste af første halvleg, men KIF bed sig fast og var aldrig bagud med mere end to mål.
Udeholdet kom bedre og bedre med i kampen og endte faktisk med at gå til pausen med en føring på 13-12.
KIF havde fortsat overtaget i anden halvleg, og da holdet efter ti minutter bragte sig på 20-18, tog Skjern timeout, men den nyttede intet.
Da Kasper Irming med sit sjette mål i kampen gjorde det til 22-18, var det samtidig kampens første føring på fire mål.
Irming skulle også blive kampens topscorer med ni mål.
Læs også:Markussen tilbage på landsholdet: ’Kan bidrage med mine spidskompetencer’KIF virkede mere motiveret på dagen, og det lignede en afgørelse, da føringen med præcis 12 minutter tilbage blev 26-19.
Det virkede til, at Skjern havde tankerne på de store opgaver i Champions League, hvor Paris Saint-Germain venter på søndag, men det lykkedes dog at pynte lidt på stillingen i slutfasen, så KIF kun vandt med tre mål.
/ritzau/FacebookTwitterKopier link




https://www.dr.dk/nyheder/udland/orkanen-michael-gar-i-land-i-florida-med-250-kmt

UdlandOrkanen Michael går i land i Florida med 250 km/tMichael menes at være den kraftigste orkan, der har ramt det nordvestlige Florida i 100 år.
10.
okt.
2018 kl.
20.
22Bemærk: artiklen er mere end 30 dage gammelLæs opDen voldsomme orkan Michael er gået i land ved Mexico Beach i den amerikanske delstat Florida.
Det meddeler Det Nationale Orkancenter i USA onsdag aften dansk tid.
Michael er taget til i styrke på sin vej mod fastlandet.
Der er målt vindstød på op imod 250 kilometer i timen.
Det gør Michael til en kategori 4-orkan - blot et lille pust fra at være den kraftigste i klassen, nemlig en kategori 5.
Siden man begyndte at måle i 1851, er der aldrig blevet registreret en så voldsom storm i området i det nordvestlige Florida.
Foruden voldsomme vindstød bringer Michael stormflod og kraftig nedbør med sig.
Ifølge Det Nationale Orkancenter vil orkanen kunne højne vandstanden med op til 4,3 meter.
Den voldsomme orkan Michael er gået i land ved Mexico Beach i den amerikanske delstat Florida.
 Det meddeler Det Nationale Orkancenter i USA onsdag aften dansk tid.
 Michael er taget til i styrke på sin vej mod fastlandet.
 Der er målt vindstød på op imod 250 kilometer i timen.
 Det gør Michael til en kategori 4-orkan - blot et lille pust fra at være den kraftigste i klassen, nemlig en kategori 5.
 Siden man begyndte at måle i 1851, er der aldrig blevet registreret en så voldsom storm i området i det nordvestlige Florida.
 Foruden voldsomme vindstød bringer Michael stormflod og kraftig nedbør med sig.
 Ifølge Det Nationale Orkancenter vil orkanen kunne højne vandstanden med op til 4,3 meter.
 Hundredtusindvis af mennesker er blevet evakueret fra området.
 Men nogle har trodset myndighedernes anbefalinger og er blevet hjemme.
1 / 10Den voldsomme orkan Michael er gået i land ved Mexico Beach i den amerikanske delstat Florida.
1 / 10Det meddeler Det Nationale Orkancenter i USA onsdag aften dansk tid.
2 / 10Michael er taget til i styrke på sin vej mod fastlandet.
3 / 10Der er målt vindstød på op imod 250 kilometer i timen.
4 / 10Det gør Michael til en kategori 4-orkan - blot et lille pust fra at være den kraftigste i klassen, nemlig en kategori 5.
5 / 10Siden man begyndte at måle i 1851, er der aldrig blevet registreret en så voldsom storm i området i det nordvestlige Florida.
6 / 10Foruden voldsomme vindstød bringer Michael stormflod og kraftig nedbør med sig.
7 / 10Ifølge Det Nationale Orkancenter vil orkanen kunne højne vandstanden med op til 4,3 meter.
8 / 10Hundredtusindvis af mennesker er blevet evakueret fra området.
9 / 10Men nogle har trodset myndighedernes anbefalinger og er blevet hjemme.
10 / 10For sent at forlade områdetHundredtusindvis af mennesker er blevet evakueret fra området.
Men nogle har trodset myndighedernes anbefalinger og er blevet hjemme.
Tidligere på onsdagen måtte Florida-guvernør Rick Scott erklære, at det var for sent at forlade området, da uvejret allerede på dette tidspunkt var for farligt at bevæge sig ud i.
Træer bliver revet op med rode, mens dele bliver revet af bygninger.
Onsdag aften er over 40.
000 huse og forretninger uden strøm.
- Gud, hvor er det uhyggeligt.
Jeg havde slet ikke regnet med det her, fortæller 63-årige Bill Manning, der opholder sig på et hotel i byen Panama City, hvor orkanen raserer.
- Panama City, jeg ved ikke, hvor meget der er tilbage af dig bagefter, siger han til Reuters.
Der er erklæret undtagelsestilstand i hele Florida som følge af uvejret.
/ritzau/ReutersFacebookTwitterKopier linkEmner:Florida|Orkaner|Vejret|USA|Mexico




https://www.dr.dk/nyheder/penge/danske-banks-trovaerdighed-rammer-bunden

Hvidvask i Danske BankSe temaPengeDanske Banks troværdighed rammer bundenSagen om hvidvask for milliarder i Estland har fået omverdenen til at se med skeptiske briller på Danske Bank.
Danske Bank har ifølge Voxmeter mistet mellem 49.
122 og 68.
696 kunder i løbet af 2018, hvor sagen om hvidvask i Estland har vokset sig større.
)10.
okt.
2018 kl.
20.
10Bemærk: artiklen er mere end 30 dage gammelLæs opSagen om hvidvask for milliarder i Estland har betydet, at Danske Banks omdømme har lidt et alvorligt knæk.
Det viser en måling fra analysehuset Voxmeter, skriver Finans.
Lidt over 40 procent af danskerne finder banken troværdig, mens det tidligere i år var over 70 procent.
Målingen fra Voxmeter viser desuden, at banken har mistet mellem 49.
122 og 68.
696 kunder i løbet af 2018.
- Det er et kundeskred, som tangerer det, vi så, da Danske Bank sidst var i stor krise for blot fem-seks år siden.
Læs også:Studerende bakker op om CBS' kolde skulder til Danske Bank- Og vores målinger indikerer, at nedturen ikke har toppet endnu, siger Christan Stjer, der er administrerende direktør for Voxmeter, til Finans.
Lavere niveau end i 2012-2013Tilliden til banken er nu på et lavere niveau end i 2012-2013, hvor Danske Bank også var i heftig modvind.
Dengang skyldtes krisen blandt andet kampagnen kaldet New Normal - New Standards, hvor banken forsøgte at skabe et billede af sig selv som en ansvarlig og anderledes bank.
Den fik en hård medfart, blandt andet fordi den danske stat finansierede store bankpakker efter finanskrisen.
Læs også:Europæisk bank-vagthund bekræfter: Finanstilsynet er under lup i sagen om Danske BankÅret efter indførte banken et gebyr for almindelige konti, der fik kunder i tusindtal til at skifte bank.
Har genvundet noget tillidMen i de seneste år har Danske Bank genvundet en del af tilliden, indtil hvidvasksagen for alvor begyndte at rulle tidligere i 2018.
Hos Danske Bank siger den midlertidige direktør, Jesper Nielsen, at han godt kan forstå danskernes reaktion.
Han erkender, at banken ikke har gjort det godt nok i sagen, og at den forsøger at gå i dialog med kunderne og undskylde.
Mens mange kunder har forladt Danske Bank i løbet af året, har særligt lokale og regionale banker fået nye om bord, viser undersøgelsen fra Voxmeter.
/ritzau/FacebookTwitterKopier linkEmner:Danske Bank|Voxmeter|Pengeinstitutter|Estland|Erhverv




https://www.dr.dk/nyheder/udland/limousinefirmas-chef-sigtes-uagtsomt-manddrab-efter-ulykke-med-20-dode

UdlandLimousinefirmas chef sigtes for uagtsomt manddrab efter ulykke med 20 dødePolitiet prøver at fastlægge, hvorfor limousine kørte galt i det østlige USA.
Onsdag er chef blevet sigtet.
20 mennesker omkom i weekenden i Schoharie, da en Ford Excursion-limousine fra 2001 undlod at standse ved et T-kryds.
10.
okt.
2018 kl.
19.
39 | opdateret 10.
okt.
2018 kl.
21.
20Bemærk: artiklen er mere end 30 dage gammelLæs opI weekenden mistede 20 personer livet i en limousineulykke i den amerikanske delstat New York.
Onsdag har politiet anholdt en af cheferne i firmaet, hvor den lange luksusbil - en såkaldt stretch limo - stammer fra.
Manden, Nauman Hussain, sigtes for uagtsomt manddrab, oplyser New York State Police i en kortfattet pressemeddelelse.
Han står normalt for den daglige drift af selskabet og er desuden søn af firmaets ejer.
Hussains advokat siger, at hans klient ikke er skyldig.
Advokaten mener, at politiet "drager forhastede konklusioner" ved at anholde Nauman Hussain.
Guvernøren i New York, Andrew Cuomo, har fortalt, at myndighederne har opdaget flere kritiske omstændigheder i sagen.
Dumpet i sikkerhedskontrolBlandt andet skulle limousinen være blevet dumpet i en sikkerhedskontrol i sidste måned og burde derfor slet ikke være ude på vejen.
Det har selskabet bag dog afvist.
Samtidig manglede chaufføren angiveligt den nødvendige tilladelse til at køre sådan et køretøj.
Firmaet, Prestige Limousine, er midlertidigt blevet lukket, mens ulykken bliver efterforsket.
20 mennesker omkom i Schoharie, da den forlængede Ford Excursion-limousine fra 2001 lørdag undlod at standse ved et T-kryds og bragede ind i en parkeret firehjulstrækker.
Ved ulykkesstedet stod en del mennesker ved en forretning.
17 passagerer i limousinen og bilens chauffør blev dræbt.
Det samme gjorde to personer ved forretningen.
Limousinen kørte med familie og venner, der var på vej til en 30-års fødselsdag.
/ritzau/APFacebookTwitterKopier linkEmner:Biler|New York|Erhverv|Ulykker|USA




https://www.dr.dk/nyheder/kultur/gaming/har-motorcykel-mercedes-og-hus-mark-paa-22-er-danmarks-stoerste-gaming-stjerne

GamingHar motorcykel, Mercedes og hus: Mark på 22 er Danmarks største gaming-stjerneVi besøger Danmarks største stjerne inden for livestreaming af computerspil.
Men berømmelsen har haft sin pris.
Af Nicolai Sebastian Holle, Lasse Kjær og (Video) Jonas Bøgedal Holzknecht10.
okt.
2018 kl.
18.
58Bemærk: artiklen er mere end 30 dage gammelLæs opFå 22-årige danskere kan prale af at bo i eget hus, køre i en spritny Mercedes og leve af at livestreame, imens man spiller computerspil.
Det er ikke desto mindre, hvad Mark 'MarckozHD' Tange fra Randers gør.
Med 167.
000 følgere er han Danmarks absolutte stjerne på platformen Twitch, hvor gamere fra hele verden streamer.
Men berømmelsen har også betydet, at han har måtte flytte på hemmelig adresse på grund af chikane, ifølge ham selv.
Er det det værd?
Oplev ham i videoen.
INTERNETTETS KOMETERDe har tusindvis af fans og sætter ild i YouTube, Twitch, Soundcloud og Instagram.
Men hvad har de egentlig på hjerte?
Og hvad er opskriften på deres succes?
FacebookTwitterKopier link




https://www.dr.dk/nyheder/regionale/nordjylland/raabjerg-mile-skal-ligne-det-ydre-rum-danskere-vil-lave-star-wars

NordjyllandRåbjerg Mile skal ligne det ydre rum: Danskere vil lave Star WarsEt dansk fanprojekt vil forsøge at lokke Disney til at købe Star Wars-serie.
Star Wars i Råbjerg Mile?
Der arbejdes i hvert fald på sagen.
Af Michael Strandfelt10.
okt.
2018 kl.
18.
45Bemærk: artiklen er mere end 30 dage gammelLæs opStorm Troopers i nordjyske vandreklitter kan ende med at blive en realitet, hvis de drømme, man går rundt med i et dansk filmprojekt, skulle blive til en realitet.
- Det er verdens mest ambitiøse jobansøgning.
Vi vil lave en episode, som vi kan vise til Disney, for at få dem til at lave fem sæsoner.
Sådan fortæller skuespiller og producer Shahbaz Sarwar om det projekt, der altså blandt andet vil prøve på at få vandreklitten i Råbjerg Mile til at ligne en lokation i det ydre rum.
Der er allerede lavet en del scener i blandt andet Faxe Kalkbrud.
Men der er langt til en officiel Star Wars serie.
Det er i hvert fald den første tanke hos Star Wars-entusiast Steffen Meyer.
- Jeg tror ikke, det kan være ret realistisk, siger han om projektet.
Professionelt finansierede fanfilm er ret udbredt, når det kommer til Star Wars, og i følge Steffen Meyer ser "Shrouded Destiny", som titlen på projektet er, ikke ud til at komme med noget til historien, der er meget nyt.
Han synes dog, at projektet er fantastisk alligevel.
Blandt andet på grund af ambitionsniveauet, som han synes er meget højt sammenlignet med andre Star Wars-fanfilm.
- Det er svært ikke at være overvældet af beundring.
Jeg kan kun håbe på, at det lykkes.
Jeg tror, det er noget, som mange af os Star Wars-fans har brug for.
At fans tager faklen, og giver os noget, som vi ikke lige får i biografen, siger han.
Oplagt stedOg at man i øjeblikket forsøger at finansiere optagelser til prøve-afsnittet, som skal foregå i Råbjerg Mile syd for Skagen, synes Steffen Meyer er helt oplagt.
- Da jeg var der for første gang for 10 år siden tænkte jeg, at det var som taget ud af en Star Wars-film.
Så det, synes jeg, er helt oplagt, siger han.
Og at vise et sted som Råbjerg Mile frem, er også noget det, som driver Shahbaz Sarwar ved projektet.
Læs også:Han var den eneste, der troede på George Lucas og 'Star Wars': 'Stjernekrigens' producer er død- Vi glemmer lidt i Danmark, at vi har sådan nogle steder, og det vil vi også gerne vise frem til både verden, men også danskerne.
At Danmark ikke bare er Christiania og cykler og Nyhavn.
Shahbaz Sarwar har blandt andet fået skuespiller Lars Mikkelsen med på projektet, der altså i første omgang skal munde ud i et afsnit på 45 minutter, som han altså håber på kan friste Disney, der i dag ejer rettighederne til den populære filmserie.
FacebookTwitterKopier linkEmner:Lars Mikkelsen (skuespiller)|Jylland|København|Skagen




https://www.dr.dk/nyheder/udland/spd-leder-truer-med-traekke-partiet-ud-af-tysk-regering

UdlandSPD-leder truer med at trække partiet ud af tysk regeringStridigheder mellem Angela Merkels CDU og søsterpartiet CSU er forstyrrende, siger regeringspartner.
Lederen af de tyske socialdemokrater, Andrea Nahles, er godt og grundigt træt af stridigheder mellem CDU og CSU.
10.
okt.
2018 kl.
18.
16Bemærk: artiklen er mere end 30 dage gammelLæs opLederen af de tyske socialdemokrater sætter spørgsmålstegn ved partiets fortsatte regeringsdeltagelse, hvis ikke forbundskansler Angela Merkel får ro på bagsmækken.
I et interview med Die Zeit siger SPD-leder Andrea Nahles, at stridigheder mellem de to øvrige partier i regeringen, Merkels CDU og dets bayerske søsterparti, CSU, har gjort det vanskeligt at få fokus på politik.
- Lige siden regeringen trådte til - eller faktisk lige siden forhandlingerne om at danne en koalition begyndte - har striden mellem de konservative over retningen været en enorm byrde for denne koalition, siger Andrea Nahles.
- Hvis de interne stridigheder mellem de konservative fortsætter med at overskygge alt andet, så vil der naturligvis komme et tidspunkt, hvor det ikke længere giver mening, fortsætter hun.
Regeringen har flere gange været ved at faldeTyskland regeres i øjeblikket af en såkaldt storkoalition.
Den består af SPD, CDU og CSU og er altså et samarbejde over midten i tysk politik.
Et par gange inden for det seneste halve år har regeringen dog været ved at falde.
I sommer havde CDU og CSU mere end almindeligt svært ved at blive enige om håndteringen af indvandrere.
I sidste måned var det fremtiden for en udskældt efterretningschef, der skilte de to søsterpartier.
I begge tilfælde lykkedes det dog efter et uskønt forløb at finde fælles fodslag.
SPD-medlemmerne var efter sidste års tyske valg lunkne over for at deltage i en ny storkoalition.
Der syntes dog ikke at være noget alternativ - medmindre der skulle være nyvalg.
Efter et langt forhandlingsforløb blev regeringen indsat i marts.
I regeringsgrundlaget står, at partierne efter to år skal evaluere samarbejdet.
Dette betragtes af nogle som en mulighed for SPD til at træde ud af regeringen, hvis partiet skulle ønske det.
/ritzau/ReutersFacebookTwitterKopier linkEmner:Angela Merkel (politiker)|Tyskland|Socialdemokraterne|Die Zeit




https://www.dr.dk/nyheder/indland/51-arig-mand-idomt-12-ars-faengsel-draebte-sin-kaereste-med-sjippetov

Indland51-årig mand idømt 12 års fængsel: Dræbte sin kæreste med sjippetovI retten erkendte manden uagtsomt manddrab, men nægtede sig skyldig i drab.
Det var i dette hus, at drabet fandt sted.
(Foto: Pelle Rink © Scanpix.
)10.
okt.
2018 kl.
17.
58Bemærk: artiklen er mere end 30 dage gammelLæs opEn 51-årig mand er onsdag i Retten på Bornholm blevet idømt 12 års fængsel for at have dræbt sin 34-årige kæreste med et sjippetov i Østermarie.
Det skriver netmediet bornholm.
nu.
I retten erkendte Lars Henrik Larsen sig skyldig i uagtsomt manddrab, men nægtede sig skyldig i drab.
Han forklarede, at drabet var et uheld, der skete, da han i fuldskab blev hidsig, og det slog klik.
Et enigt nævningeting fandt dog ifølge bornholm.
nu, at han måtte have anset det for overvejende sandsynligt, at kvinden ville dø, da han snørede et sjippetov om halsen på hende og strammede til.
Drabet fandt sted 2.
april i år.
Om aftenen ringede Lars Henrik Larsen selv til alarmcentralen og fortalte, at hans kæreste var død.
Kort efter blev han anholdt og sigtet for drab.
Erkendte i grundlovsforhøretAllerede i grundlovsforhøret dagen efter erkendte han, at han havde stranguleret den 34-årige kvinde i parrets hus i Østermarie.
Ifølge hans forklaring i grundlovsforhøret havde de været på besøg hos nogle bekendte og fået noget at drikke.
Da de kom hjem, tog kæresten ifølge den 51-åriges forklaring under et skænderi sjippetovet om halsen, hvorefter hun provokerede ham til at slå hende ihjel, hvis han ikke ville leve sammen med hende.
- Hun ydmygede mig og sagde, jeg ikke kunne slå hende ihjel.
Så slog det klik.
- Jeg ville vise hende, at det kunne jeg godt.
Så snoede jeg sjippetovet et par gange ekstra om hendes hals, og så strammede jeg til.
Jeg kunne ikke slippe grebet, fortalte han ifølge bornholm.
nu i grundlovsforhøret.
Ifølge Bornholms Tidende valgte Lars Henrik Larsen at tænke over, om han vil anke dommen til landsretten.
/ritzau/FacebookTwitterKopier linkEmner:Bornholm|Kriminalitet|Mord|Retten på Bornholm|Rønne




https://www.dr.dk/nyheder/indland/flere-dr-programmer-udgaar-onsdag-og-torsdag

IndlandFlere DR-programmer udgår onsdag og torsdagPå grund af nedlæggelse af 382 stillinger, herunder 205 planlagte fyringer, udkommer en række  programmer fra DR Nyheder ikke.
Flere programmer på både tv og radio udgår onsdag og torsdag.
10.
okt.
2018 kl.
17.
22Bemærk: artiklen er mere end 30 dage gammelLæs opEn række programmer bliver onsdag og torsdag påvirket af den spareplan, som DR har iværksat.
Onsdag fik 205 DR-medarbejdere besked på, at DR har i sinde af fyre dem.
Sammenlagt bliver 382 stillinger nedlagt på grund af planen, som er en konsekvens af den medieaftale, som regeringen og Dansk Folkeparti indgik tidligere på året.
Det er ikke muligt at udkomme med en række programmer, da onsdagens besked påvirker så stort et antal.
Derfor udgår DR2 Dagen, Deadline, TV-Avisen 19.
55, Vores Vejr, Orientering og LIGA onsdag.
Følgende programmer sendes i kortere udgaver: Radioavisen, TV-Avisen 18.
30, TV-Avisen 21.
30.
Torsdag udgår P1 Morgen.
Anders Kern Boje, underdirektør i DR Nyheder, Aktualitet og Distrikter, forklarer:- Ledelsen har forståelse for, at dagens udsendelser bliver kortere end sædvanligt, og at enkelte programmer og udsendelser helt udgår.
Det er en hård dag, som påvirker alle i DR, og derfor påvirker det vores indhold, siger han.
DR's generaldirektør Maria Rørbye Rønn siger også, at det har været en hård dag.
- Dette er en af de sværeste og længste dage nogensinde for alle i DR.
Vi har sammen med de faglige organisationer gjort vores yderste for at reducere antallet af påtænkte afskedigelser, og det er lykkedes at begrænse det til 205.
Men det er stadig et meget, meget stort antal medarbejdere, som har oplevet, at der er blevet grebet ind i deres liv på en måde, som de ikke selv har ønsket, siger hun i en pressemeddelelse.
Læs også:Det betyder DR-besparelserne for kanaler og programmer/DR Nyheder/FacebookTwitterKopier linkEmner:DR2|Dansk Folkeparti|DR P1|Arbejdsmarked|Maria Rørbye Rønn (erhvervsleder)




https://www.dr.dk/nyheder/politik/statsrevisorer-udtaler-kraftig-kritik-af-fiskeritilskud

PolitikStatsrevisorer udtaler kraftig kritik af fiskeritilskudDet er "meget kritisabelt", hvordan tilskud til fiskeri er forvaltet, mener Folketingets Statsrevisorer.
Statsrevisorerne kritiserer forvaltningen af tilskud til EU's fiskeripolitik.
10.
okt.
2018 kl.
17.
06Bemærk: artiklen er mere end 30 dage gammelLæs opStatsrevisorerne kritiserer kraftigt, hvordan tilskud til EU's fiskeripolitik er forvaltet.
Det siger statsrevisorerne som opfølgning på Rigsrevisionens kritiske beretning.
Statsrevisorerne påtaler, at forvaltningen af tilskud på fiskeriområdet under EHFF-programmet har været meget kritisabel.
Det har indebåret, at der er udbetalt tilskud i strid med lovgrundlaget, og at der er sket forskelsbehandling af ansøgere.
Programmet er økonomien bag EU's fælles fiskeripolitik.
Det er en af fem EU-fonde, som skal skabe job og vækst.
Programmet løber i perioden 2014 til 2020.
Statsrevisorerne påpeger, at der er risiko for tilbagebetalingskrav fra Europa-Kommissionen.
Statsrevisorerne finder, at der har været så mange "fejl og uregelmæssigheder", når tilskud er forvaltet, at det er udtryk for "en bekymrende og usædvanlig administrationskultur".
Ikke første gangStatsrevisorerne henviser til, at det ikke er første gang, der er problemer, siden Rigsrevisionen i 2017 kritiserede forvaltningen.
Sidste efterår fremsatte Rigsrevisionen kritik af forvaltningen af fiskekvoter.
Det fik statsminister Lars Løkke Rasmussen (V) til at flytte fiskeriet fra Miljø- og Fødevareministeriet til Udenrigsministeriet.
- Statsrevisorerne ser med stor alvor på, at beretningen – ligesom beretningen om kvotekoncentrationen i dansk fiskeri – ikke alene dokumenterer en meget kritisabel forvaltning af fiskeriområdet, men også dokumenterer forhold, der indikerer ulovligheder, som hverken er blevet forebygget eller opdaget.
Vil have undersøgt flere områderFiskeriminister Eva Kjer Hansen (V) vil som reaktion på Statsrevisorernes kritik have undersøgt flere områder, som får fiskeritilskud, end dem, som Rigsrevisionen har gransket i sin beretning om fiskeriet.
Desuden har Fiskeristyrelsen indgivet fem politianmeldelser om tilskud.
- Rigsrevisionen tegner igen et meget alvorligt billede af forvaltningen på fiskeriområdet, denne gang på tilskudsområdet.
Derfor iværksætter jeg et omfattende oprydningsarbejde, siger Eva Kjer Hansen i en skriftlig kommentar.
Fiskeristyrelsen har indgivet fem politianmeldelser for tilskudssager.
Her mener Kammeradvokaten, at der er grundlag for mistanke om strafbare forhold.
Sager med mistanke om svig er indberettet til EU-Kommissionen.
Desuden vil myndighederne undersøge, om der er flere sager.
- At vi følger Rigsrevisionens beretning op med politianmeldelser vidner om alvoren.
Jeg tager Rigsrevisionens og Statsrevisorernes kritik meget alvorligt, siger Eva Kjer Hansen.
- Regeringen har sat en gennemgribende oprydning og genopretning af hele fiskeriområdet i gang, og vi har styrket området økonomisk.
Lover flere pengeHun lover flere penge til fiskeriområdet.
I år har regeringen tilført fiskeriområdet 20 millioner kroner ekstra.
I forslaget til finansloven er der 78 millioner kroner mere for 2019-2022.
Desuden har Folketingets partier i 2019 og 2020 afsat yderligere i alt 30 millioner kroner i EU-midler ved at justere rammen for Hav- og Fiskeriudviklingsprogrammet.
Efter Rigsrevisionens seneste beretning er der brug for flere penge, påpeger Eva Kjer Hansen.
Rigsrevisionens beretning dækker 2014-2017.
Fiskeriministeren orienterer torsdag 11.
oktober Folketinget om Rigsrevisionens beretning og hendes initiativer.
/ritzau/FacebookTwitterKopier linkEmner:Lars Løkke Rasmussen (politiker)|Miljø- og Fødevareministeriet|Rigsrevisionen|Offentlig forvaltning|Fiskeripolitik




https://www.dr.dk/nyheder/indland/stoejkortlaegger-who-saetter-danmarks-graense-farlig-stoej-under-pres

IndlandStøjkortlægger: WHO sætter Danmarks grænse for farlig støj under presLangt flere danskere end hidtil antaget er ramt af sundhedsskadelig vejstøj, hvis vi skal følge nye grænser fra WHO.
- Det sætter alle os, der beskæftiger os med støj - inklusiv politikerne - under pres, siger Allan Jensen, der er afdelingsleder i rådgivningsvirksomheden Rambøll.
Af Alexander Hecklen og Nis Kielgast10.
okt.
2018 kl.
17.
05Bemærk: artiklen er mere end 30 dage gammelLæs op- Det er ikke nødvendigvis nemt, for det er temmelig meget, at støjen så skal dæmpes.
Sådan lyder vurderingen fra Allan Jensen, afdelingsleder i rådgivningsvirksomheden Rambøll, som er hyret til at udarbejde kortlægninger af støj for statslige og kommunale veje.
Læs også:WHO dumper danske støjgrænser: Langt flere ramt af farlig støjI dag kommer Verdenssundhedsorganisationen, WHO, med konkrete anbefalinger til en ny støjgrænse, som er markant lavere sat end den nuværende danske grænse for vejstøj.
Bor du tæt på en vej, der udsætter dit hjem for støj over 53 decibel, så er det potentielt set sundhedsskadeligt at bo der, fastslår WHO.
Det betyder, at langt flere borgere end hidtil antaget er ramt, hvis de danske myndigheder vælger at følge de nye grænser.
- Det sætter alle os, der beskæftiger os med støj - inklusiv politikerne - under pres.
For hvordan skal vi håndtere det her i praktisk byplanlægning og planlægning af veje.
Det bliver ganske interessant og udfordrende, siger Allan Jensen.
Danske grænser udfordret af WHOI Danmark har den nuværende grænse for trafikstøj i boligområder i mere end 10 år været fastsat til 58 decibel.
Støjgrænsen bruges for eksempel, når der skal gives lov til nybyggeri eller vurderes, hvor der skal bygges støjskærme ved motorveje.
Læs også:Se kortet: Har din kommune fået mere farlig støj fra statens vejeMen den nyeste forskning viser ifølge WHO, at støj over de 53 decibel giver større risiko for en lang række sygdomme som for eksempel blodpropper, slagtilfælde, diabetes og stress.
Ifølge Allan Jensen er de nuværende danske støjgrænser blevet til gennem en afvejning af hensynet til mobilitet, borgernes helbred og ikke mindst de penge, som det koster at reducere støjen fra landets veje.
- Den afvejning er nu udfordret, fordi der er ny viden og nye anbefalinger fra WHO, siger han.
EKSEMPLER: HER FORDOBLER WHO-GRÆNSER ANTALLET AF STØJRAMTE•Der er enkelte kommuner, der af egen drift har valgt at undersøge støj under den danske grænse, og det kan give et fingerpeg om omfanget.
•I Herlev er 9.
859 borgere - efter de danske myndigheders nuværende støjgrænse - udsat for sundhedsskadelig støj.
•Men går man i stedet ud fra WHO’s nye grænse på 53 decibel, så er dobbelt så mange i farezonen.
Helt præcist 19.
461 mennesker.
•I Glostrup er 7.
900 borgere ifølge de danske myndigheder ramt af sundhedsskadelig støj.
Efter WHO’s nye grænse er tallet 17.
400.
Kilde: Herlev Kommune, Glostrup KommuneHvis vi skal følge anbefalingen fra WHO, vil det så betyde, at der eksempelvis ikke vil blive givet tilladelse til nye boliger, hvis de skal bygges i støjramte områder?
- Hvis jeg skal være helt ærlig, så tvivler jeg nok på det, fordi der samtidig er et meget stort pres i forhold til, at vi får bygget nye boliger i byerne, siger Allan Jensen.
Læs også:Støjplagede beboere venter på hjælp: 'Det er simpelthen ikke rimeligt i 2018'Vil der være yderligere behov for at tænke i nye løsninger mod støj?
- Argumenterne og behovet for at tænke støjløsninger ind bliver klart stærkere.
Man kan sige, at behovet for at afhjælpe støjgener ved de cirka 700.
000 boliger, der allerede i dag udsættes for støj over 58 decibel, bliver måske også styrket af den her udmelding.
Vil flere elbiler afhjælpe problemet med støj fra vejene?
- Hvis vi skiftede alle biler ud med elbiler ude på Motorring 3, så ville støjen stort set være den samme, som den er nu.
For det er dæk og vejbane, der er afgørende, siger Allan Jensen, der er afdelingsleder i rådgivningsvirksomheden Rambøll.
FacebookTwitterKopier link




https://www.dr.dk/sporten/fodbold/superliga/officielt-jess-thorup-skifter-til-gent-u19-traener-overtager-roret-i-fcm

SuperligaOfficielt: Jess Thorup skifter til Gent - U19-træner overtager roret i FCMJess Thorup har indgået en treårig aftale med den belgiske klub KAA Gent.
Kenneth Andersen tager over i FC Midtjylland.
FC Midtjylland præsenterer her Kenneth Andersen som ny træner.
10.
okt.
2018 kl.
16.
56Bemærk: artiklen er mere end 30 dage gammelLæs opJess Thorup skal fremover stå i spidsen for den belgiske klub KAA Gent.
- Jeg er meget glad for at kunne præsentere dig som ny træner, siger Gents formand, Ivan De Witte, henvendt til Jess Thorup på et pressemøde i Gent.
Den 48-årige danske træner, der frem til onsdag har stået i spidsen for FC Midtjylland, fortæller, at han glæder sig til at prøve evnerne af i udlandet.
- Jeg kan ærligt sige, at jeg er meget beæret over at sidde her.
Jeg er glad for at skulle være cheftræner for KAA Gent.
- For mig er det helt sikkert den rette timing.
Det er det rette skridt for mig i min karriere, siger Jess Thorup.
Skal være belgisk mesterThorup og KAA Gent har tegnet en kontrakt frem til 2021.
Målet er, fortæller Ivan De Witte, at klubben skal være belgisk mester igen.
- Jeg har haft tre gode år i FC Midtjylland.
Nu er det tiden for mig at prøve noget nyt, prøve noget i udlandet i en klub, der har store ambitioner, hvilket jeg også selv har, siger Thorup.
Gent ligger aktuelt på syvendepladsen.
Han ved, at det handler om at sende den tidligere mesterklub tilbage i top af den belgiske liga.
Resultaterne i denne sæson har været meget svingende.
Thorup har haft travlt med at se klubbens kampe og forberede sig de seneste dage.
- Det er et godt hold.
For øjeblikket mangler holdet måske lidt selvtillid.
Mit job bliver at bringe selvtillid ind i spillerne, men også i holdet, siger Thorup.
Ungdomstræner tager overManden, der skal overtage Jess Thorups sæde, har FC Midtjylland fundet i egne rækker.
U19-træner Kenneth Andersen har nemlig skrevet under på en tre-årig kontrakt som cheftræner, fortæller Svend Graversen.
- Vi har en fantastisk person, som kan tage os til det næste niveau.
Jeg vil ikke sige velkommen, for vi går op og ned ad hinanden hver dag.
Vi kender Kenneth som en person, som vi har 15 års erfaring med.
- Han har håndteret sit team på U19-holdet i de sidste ti år, og han har skabt fantastiske resultater.
- Han har vundet fem mesterskaber og utallige udenlandske turneringer, og han har været med til at udvikle alle de spillere, der har været igennem vores akademi, siger Svend Graversen.
Sportschefen henviser til spillere som Simon Kjær, Winston Reid, Erik Sviatchenko, Joachim Andersen, Rasmus Nissen, Pione Sisto, Mikkel Duelund, Andreas Poulsen og Viktor Fischer.
Kan nå næste niveauAnsættelsen af Kenneth Andersen skal ses som et udtryk for, at FCM gerne vil satse på egne talenter både på og uden for banen.
- Vi har med en fodboldfaglig rigtig kompetent person at gøre.
Så vi er helt sikre på, at vi kan bringe ham ind i det team omkring Superligaen.
- De karaktertræk, Kenneth har fagligt og som menneske, kan tage os op på det næste niveau, så vi til stadighed kan blive i toppen af dansk fodbold.
- Vi vil gerne være mestre igen, og vi vil gerne være med i et europæisk gruppespil, siger Svend Graversen.
/ritzau/FacebookTwitterKopier linkEmner:Erik Sviatchenko (fodboldspiller)|FC Midtjylland|Pione Sisto (fodboldspiller)|Gent|Fodbold




https://www.dr.dk/nyheder/penge/205-dr-ansatte-har-faet-besked-om-fyring-i-dag

MedieforhandlingerSe temaPenge205 DR-ansatte har fået besked om fyring i dagI alt bliver der 382 færre stillinger i DR.
205 af medarbejdere skal fyres som led i DR's spareplan.
205 DR-ansatte har onsdag fået at vide, at de skal fyres.
I alt bliver der 382 færre stillinger i DR.
10.
okt.
2018 kl.
16.
50Bemærk: artiklen er mere end 30 dage gammelLæs op205 DR-ansatte har onsdag fået at vide, at de skal fyres.
Det fremgår af en pressemeddelelse fra DR.
Inden det har 64 ansatte indgået aftaler om frivillige fratrædelser, mens 87 stillinger er fundet blandt andet gennem omplaceringer, fremgår det.
26 chefstillinger er allerede nedlagt.
Dermed bliver der i alt 382 færre stillinger i DR.
- Dette er en af de sværeste og længste dage nogensinde for alle i DR, siger Maria Rørbye Rønn, der er generaldirektør i DR, i meddelelsen.
Hun fortæller også, at DR sammen med faglige organisationer har gjort så meget som muligt for at begrænse antallet, der skal fyres.
- Men det er stadig et meget, meget stort antal medarbejdere, som har oplevet, at der er blevet grebet ind i deres liv på en måde, som de ikke selv har ønsket, fortsætter hun.
Led i spareplanFyringerne sker som led i den spareplan, DR fremlagde som konsekvens af det seneste medieforlig, hvor DR blev pålagt at spare 20 procent på budgettet.
Det har blandt andet betydet, at en række tv- og radiokanaler skal lukke.
- Planen gennemfører første fase af disse besparelser, svarende til 420 millioner kroner årligt, og den bringer DR's økonomi i balance til og med 2021, fremgår det af meddelelsen.
Læs også:382 færre stillinger i DR: Sindesamtaler er nu afsluttetPå DR's nye nyhedsområde bliver der i alt skåret 90 stillinger, oplyser Thomas Falbe, der er nyhedschef i DR Nyheder, til branchemediet Mediawatch.
Det er dog ikke 90 fyringer, men også en kombination hvor blandt andet frivillige fratrædelser tæller med, understreger han ifølge mediet.
Det nye nyhedsområde omfatter DR Nyheder, Aktualitet og Distrikter.
Regionale stationer nedlagde arbejdetTidligere onsdag nedlagde flere regionale DR-stationer arbejdet.
Først gik alle medlemmer af Dansk Journalistforbund fra DR Syd hjem, mens DR Østjylland og DR Sjælland nedlagde arbejdet senere.
Læs også:DR nedlægger cirka 400 stillinger: Skærer seks tv-kanaler ned til tre og skrotter tre radiokanalerHos DR Syd skete det i sympati med deres kolleger, der skal fyres, skriver journalisten.
dk.
Tillidsrepræsentanten hos DR Sjælland, René Sabro, fortæller journalisten.
dk, at de ansatte på DR Sjælland følte en blanding af vrede, frustration, sorg og sympati.
/ritzau/FacebookTwitterKopier linkEmner:Økonomi|Sjælland|Dansk Journalistforbund|MediaWatch|Maria Rørbye Rønn (erhvervsleder)




https://www.dr.dk/nyheder/indland/mor-idomt-ars-faengsel-efterlade-datter-og-ven-hjaelpelose

IndlandMor idømt to års fængsel for at efterlade datter og ven hjælpeløseEn 14-årig pige blev svært hjerneskadet, mens hendes kæreste døde til en fest.
Pigens mor får to års fængsel.
En 41-årig kvinde er blevet dømt for at efterlade sin datter og dennes kæreste i hjælpeløs tilstand.
10.
okt.
2018 kl.
16.
45 | opdateret 10.
okt.
2018 kl.
17.
45Bemærk: artiklen er mere end 30 dage gammelLæs opEn kvinde insisterede på, at der ikke måtte tilkaldes politi eller ambulance til hendes lejlighed på Østerbro i København, da to teenagere i marts fik vejrtrækningsproblemer og blev blege.
Teenagerne var kvindens 14-årige datter og dennes jævnaldrende kæreste.
På den baggrund har Københavns Byret onsdag valgt at straffe den 41-årige kvinde med to års fængsel.
- Vi har tilsidesat tiltaltes forklaring om, at hun troede, at der blev tilkaldt hjælp.
- På trods af deres tilstand blev der først reageret sent, og da der blev reageret, var det ved at ringe til (et andet vidne, red.
), der skulle ankomme fra Nørrebro, siger retsformand Mette Undall-Behrend onsdag eftermiddag.
Kvindens beslutning medførte, at de 14-årige ikke fik den fornødne hjælp.
Mens drengen døde, lykkedes det at genoplive pigen efter et langvarigt hjertestop.
Hun er i dag svært hjerneskadet som følge af hjertestoppet samt en farlig cocktail af receptpligtig medicin, alkohol og euforiserende stoffer.
Accepterer dommenSelv om den 41-årige kvinde nægtede sig skyldig i tiltalerne, har hun valgt at acceptere dommen.
Den bliver altså ikke anket til landsretten fra hendes side.
Anklagemyndigheden havde argumenteret for tre et halvt års fængsel til kvinden, og den har 14 dage til at vurdere, om den ønsker at anke dommen til landsretten.
Episoden fandt sted en lørdag aften i marts, hvor en gruppe unge var samlet hjemme i kvindens lejlighed.
De drak alkohol, røg hash, og kæresteparret tog også receptpligtig medicin og euforiserende stoffer.
På et tidspunkt blev de to teenagere trætte, og de lagde sig ind for at sove.
Men i løbet af aftenen blev de to teenagere ifølge flere vidner dårlige.
Drengen, som kom ud på badeværelset, kastede op, tissede i bukserne, blev umulig at få kontakt med og blev gradvist mere bleg.
Politiet kom forbiLidt over klokken 22 kom politiet forbi i et andet ærinde, men betjentene opdagede ikke, at drengen lå på badeværelset.
- Vi har fundet det bevist, at tiltalte ikke oplyste om hans tilstand, og at efter at politiet gik, har tiltalte sagt, det var godt, at de ikke havde opdaget (drengen, red.
), siger retsformanden.
Der går yderligere to timer, før der klokken 00.
20 bliver kaldt efter hjælp til drengen.
Det sker fra gaden, hvor nogle af de andre drenge har fået slæbt den 14-årige ned, fordi kvinden ikke vil have myndighedspersoner i lejligheden.
Drengen bliver erklæret død klokken 02.
16, mens pigen bliver fundet liggende livløs i lejligheden af politiet omkring klokken 03.
10.
Moren har siddet varetægtsfængslet siden midten af marts, og det skal hun fortsat være, indtil hun kan komme ind at afsone sin dom.
/ritzau/FacebookTwitterKopier linkEmner:København|Københavns Byret




https://www.dr.dk/nyheder/indland/navneforbud-haevet-i-dronesag-basil-hassan-maa-gerne-naevnes-ved-navn

IndlandNavneforbud hævet i dronesag: Basil Hassan må gerne nævnes ved navnLars Hedegaards formodede attentatmand er sigtet for medvirken til forsøg på terrorisme i udlandet.
Foto fra Københavns Politi.
Københavns Byret nedlagde forbud mod at nævne Basil Hassans navn, men det har Østre Landsret i dag ophævet.
(© Scanpix)Af Jakob Skaaning og Mathias Friis10.
okt.
2018 kl.
16.
35Bemærk: artiklen er mere end 30 dage gammelLæs opAnklagemyndigheden mener, at 31-årige Basil Hassan har spillet en central rolle i ny terrorsag.
Dansk-libaneseren er også mistænkt og efterlyst for attentatforsøget mod historiker og islamkritiker Lars Hedegaard i 2013.
Og nu må medier og andre gerne nævne Basil Hassan ved navn, også i forbindelse med den ny terrorsag.
Det har Østre Landsret afgjort i dag.
DR valgte allerede for to uger siden at bryde navneforbuddet, da navnet allerede er kendt i offentligheden og har været det igennem flere år.
Også Radio 24syv valgte at bryde navneforbuddet.
Læs også:Afsløring: Lars Hedegaards formodede attentatmand central i ny terrorsagBegge medier kærede efterfølgende navneforbuddet til Landsretten.
Og i dag besluttede Østre Landsret altså at ophæve forbuddet.
- Det har på intet tidspunkt givet mening, at hensynet til Basil Hassans personlige forhold vejer tungere end den samfundsmæssige betydning af de forhold, som han er sigtet for.
Jeg er derfor meget tilfreds med, at Landsretten har erklæret sig enig i vores oprindelige vurdering af sagens alvor, siger Thomas Falbe, nyhedschef i DR Nyheder.
Central i Islamisk Stats droneprogramI terrorsagen er en række personer sigtet for at indgå i et netværk, der har indkøbt og sendt droneudstyr til terrororganisationen Islamisk Stat.
Basil Hassan, født Mohammed Basil El-CheikhFødt 24.
maj 1987Student fra Frederiksberg Gymnasium i 2006Uddannet ingeniørOptræder i lækkede dokumenter fra Islamisk StatIfølge Jason Blazakis, der er tidligere chef for antiterrorenheden i det amerikanske udenrigsministerium, har dansk-libanesiske Basil Hassan spillet en central rolle i Islamisk Stats droneprogram.
- Basil Hassan er en af de farligste personer, som vi nogensinde har sat på terrorlisten.
Vi udpegede ham på grund af hans rolle i Islamisk Stats droneprogram og hans store europæiske netværk, siger Jason Blazakis.
Basil Hassan forsvundetI februar 2013 blev Lars Hedegaard forsøgt skudt.
Politiet formoder, at Basil Hassan efterfølgende flygtede ud af landet, og at han har siden har været tilsluttet Islamisk Stat.
Læs også:To mænd anholdt i stor aktion: Har forbindelse til terrorsag om dronerBasil Hassan er flere gange meldt dræbt.
Ifølge DR Nyheders oplysninger opererer Politiets Efterretningstjeneste og Københavns Politi dog stadig med, at han lever, da andet ikke officielt er bekræftet.
Basil Hassan blev torsdag den 27.
september fængslet in absentia ved et grundlovsforhør sammen med to 29-årige mænd, der dagen før blev anholdt i en større politiaktion i København.
I alt er seks personer nu sigtet i terrorsagen.
FacebookTwitterKopier linkEmner:Islamisk Stat|Kriminalitet|Terrorisme|København|Lars Hedegaard (journalist)




https://www.dr.dk/nyheder/politik/dfs-henrik-thorup-er-ny-formand-statsrevisorerne

PolitikDF's Henrik Thorup er ny formand for StatsrevisorernePia Kjærsgaards mand afløser SF's Peder Larsen som Statsrevisorernes formand 10.
okt.
2018 kl.
15.
36Bemærk: artiklen er mere end 30 dage gammelLæs opStatsrevisorerne har valgt Dansk Folkepartis Henrik Thorup som deres formand og De Radikales Klaus Frandsen som næstformand.
Det oplyser Statsrevisorerne på deres hjemmeside.
Henrik Thorup har længst anciennitet som statsrevisor.
Siden 1988 har han været statsrevisor og næstformand siden 2006.
Henrik Thorup er gift med Folketingets formand, Pia Kjærsgaard.
I maj i år opfordrede Liberal Alliances præsidiemedlem, Leif Mikkelsen, statsrevisorerne til at undgå Henrik Thorup for at undgå inhabilitet, skriver Politiken.
Men de lyttede ikke.
Ifølge Politiken fik Henrik Thorup støtte af Venstre, Socialdemokratiet, Liberal Alliance og De Radikale.
Klaus Frandsen har været statsrevisor siden 2011 og har næstlængst anciennitet.
Derudover består Statsrevisorerne af Socialdemokratiets gruppeformand, Henrik Sass Larsen, Venstres politiske ordfører, Britt Bager, Liberal Alliances Villum Christensen og Enhedslistens Frank Aaen.
Statsrevisorerne er valgt for fire år.
De mødes en gang om måneden.
De kan bede Rigsrevisionen undersøge et område.
Statsrevisorerne udtaler kritik af ministerier og styrelser efter Rigsrevisionens beretninger (undersøgelser).
Statsrevisorerne anvender en karakterskala for deres kritik, som angiver, hvor alvorlig kritikken er.
Henrik Thorup blev i 1980 uddannet som assurandør fra Forsikringshøjskolen.
1993-96 var han salgschef i Post Danmark efter en årrække i AI-Forsikring og Baltica.
Klaus Frandsen blev i 1985 bachelor i erhvervsøkonomi fra Odense Universitet.
Siden læste han finansiering ved Handelshøjskolen i København.
Fra 2005 har han været direktør for forretningsudvikling i PBS og administrerende direktør i datterselskabet Nets, der udvikling løsninger for dankort og betalingskort.
Klaus Frandsen var 2009-15 landsformand for Det Radikale Venstre.
/ritzau/FacebookTwitterKopier link




https://www.dr.dk/nyheder/indland/politiet-skod-59-arig-mand-i-odense

IndlandPolitiet skød 59-årig mand i OdensePolitiet har foretaget afspærringer i Odense.
En mand er kommet til skade, efter at politiet har skudt.
I forbindelse med en brand affyrede politiet skud mod en person i Odense onsdag morgen.
Et område i Seden blev derefter afspærret.
10.
okt.
2018 kl.
15.
19Bemærk: artiklen er mere end 30 dage gammelLæs opPolitiet har onsdag morgen afgivet skud i forbindelse med en brand i en lejlighed på Hvenekildeløkken i Odense.
Det oplyser Fyns Politi i en pressemeddelelse.
Politiet blev kaldt ud til lejligheden klokken otte, hvor anmeldelsen gik på, at det brændte.
Derefter blev der afgivet skud, hvor en person blev ramt.
Den Uafhængige Politiklagemyndighed (DUP) undersøger nu sagen.
Det gør myndigheden altid, når borgere er blevet ramt af politiets skud.
Ramt i benetI en pressemeddelelse oplyser DUP, at der er tale om en mand, som blev ramt i benet.
- Politiklagemyndigheden har på baggrund af underretningen straks iværksat en nærmere undersøgelse af episoden og sendt efterforskere til stedet, lyder det i pressemeddelelsen.
DUP har ikke yderligere oplysninger om mandens tilstand.
Den sårede er en mand på 59 år, oplyser DUP til Ritzau onsdag eftermiddag.
Læs også:Politiet har skudt en person i benet i OdenseI øvrigt er myndigheden onsdag ikke i stand til at oplyse, om der blev afgivet et eller flere skud - eller at fortælle om forløbet i øvrigt.
Efterforskerne vil afhøre vidner til episoden, og såfremt der findes relevante videooptagelser, vil også de indgå i undersøgelsen.
Også kriminaltekniske undersøgelser er sat i værk, oplyses det hos DUP.
Ingen personer var tilsyneladende til stede i lejligheden, som der opstod brand i.
/ritzau/FacebookTwitterKopier linkEmner:Politi|Den Uafhængige Politiklagemyndighed|Odense|Fyns Politi|Fyn




https://www.dr.dk/sporten/fodbold/kvindelandsholdet/kvindelandsholdet-begynder-allerede-kigge-frem-mod-em

KvindelandsholdetKvindelandsholdet begynder allerede at kigge frem mod EMLandstræner Lars Søndergaard er efter Danmarks missede VM allerede begyndt at se på EM i 2021.
Lars Søndergaard begynder allerede nu at se frem mod at få Danmark kvalificeret til EM i 2021.
10.
okt.
2018 kl.
15.
06Bemærk: artiklen er mere end 30 dage gammelLæs opTirsdag aften glippede VM-billetten for de danske fodboldkvinder, da holdet tabte 1-2 til Holland i Viborg og dermed samlet tabte 1-4 over de to playoffopgør.
Landsholdet, der i 2017 vandt sølv ved EM, kan derfor holde fri i sommeren 2019 og i stedet se frem mod EM-kvalifikationen, der begynder i efteråret næste år.
Læs også:Analyse: Kvindelandsholdet slået tilbage til startDer er næsten tre år til den næste mulige slutrunde for Danmark, men i jobbet som landstræner har der altid været nok af tid til forberedelse.
Landstræner Lars Søndergaard er allerede begyndt at se fremad.
- Vi skal stille og roligt til at kigge på et hold, der kan kvalificere os til et EM.
Der er mange unge, dygtige spillere, også uden for truppen her.
De skal nok også have noget landskampsrutine, således de er klar til EM, siger Lars Søndergaard.
Med nye unge talenter på vej kan han ikke afvise, at nogle af spillerne fra det nuværende hold bliver udskiftet.
- Der vil sandsynligvis ske noget, men det er ikke sådan, at vi siger: "nu cutter vi holdet.
" Det har de absolut ikke fortjent.
Læs også:Søndergaard efter VM-skuffelse: 'Jeg har ikke gjort det godt nok'- Men sandsynligheden for udskiftning er selvfølgelig stor, fordi der kommer nye nedefra, siger landstræneren.
Han forklarer, at det til tider kan være hårdt at vente på den næste slutrunde, fordi der er så lange pauser imellem, at han kan arbejde med landsholdsspillerne.
- Det er selvfølgelig svært.
Det er næsten det frygtelige ved at være landstræner.
Spillerne har en kamp i deres klubber i næste weekend, men vi andre kommer til at sidde og kigge lidt, siger han.
Landstræneren har en fornemmelse af, hvad han skal bruge tiden på, næste gang der er landsholdssamling.
Læs også:VIDEO De brændte chancers aften: Danmark kommer ikke til VM- Holdet har tidligere spillet meget direkte, og det vil vi selvfølgelig stadig gerne gøre, men vi skal være lidt mere i boldbesiddelse.
Vi vil gerne kunne presse modstanderen lidt mere med bolden, siger han.
- Og så skal vi udvikle det høje pres, som fungerer langt hen ad vejen for os.
Den missede VM-billet vil han ikke bruge flere kræfter på.
Han blev ansat som landstræner, efter Danmark blev tildelt et skrivebordsnederlag på 0-3 til Sverige.
Derfor var han forberedt på, at kvalifikationen ville blive en udfordring.
- Da jeg kom til, vidste jeg jo godt, at vi havde tabt den kamp til Sverige med 0-3, og at vi måske skulle håbe på playoff.
- Det er altid dejligt at kunne se frem til et VM, men det kan vi ikke gøre noget ved nu, siger landstræneren.
/ritzau/FacebookTwitterKopier linkEmner:Sverige|Holland|Viborg




https://www.dr.dk/nyheder/viden/klima/ko-boevser-og-lattergas-her-er-landbrugets-store-klimaproblemer

KlimaKo-bøvser og lattergas: Her er landbrugets store klimaproblemerRegeringens spritnye klimaplan kritiseres for at holde hånden over landbruget.
Men hvor meget betyder landbruget egentlig i klimasammenhæng?
Drøvtyggere er store syndere i klimaregnskabet.
De udleder nemlig metangasser, når de bøvser og prutter.
Af Pernille Kjeldgaard Kristensen10.
okt.
2018 kl.
15.
01Bemærk: artiklen er mere end 30 dage gammelLæs opI denne uge præsenterede regeringen sin klimaplan, der blandt andet skal reducere CO2 fra benzin- og dieselbiler og udfase gamle brændeovne.
Landbruget er også en del af regeringens 38 initiativer, der skal sikre et grønnere Danmark i 2030.
Hvis man lytter til kritikerne, så er landbruget dog en alt for lille del af planen.
I forhold til landbruget fokuserer klimaplanen især på forbedring af lækager på biogasanlæg og udledning af ammoniak.
Så langt så godt.
Men hvad med alt det andet?
Kobøvser, gødning og gyllegas?
Vi gennemgår hvor landbruget er et problem i forhold til klimaforandringerne, så du kan lyde lidt klogere, hvis klimaplanen skal diskuteres over aftensmaden.
Hvad er problemet?
I landbruget udledes forskellige drivhusgasser.
Og der udledes rigtig mange af dem, forklarer Uffe Jørgensen, der er seniorforsker ved Institut for Agroøkologi, Aarhus Universitet.
Læs også:Oppositionspartier: Regeringen svigter, når det kommer til landbruget- Landbruget udleder cirka 20 procent af det samlede danske udslip af CO2-ækvivalenter.
Transportsektoren er også oppe i den størrelsesorden, så det er de to største kilder til CO2-udledning i Danmark, siger han.
CO2-ækvivalenterFAO opgør udledning af drivhusgas i CO2-enheder - såkaldt CO2-ækvivalenter, hvor man vægter forskellige gasser ud fra deres virkning på drivhuseffekten.
Drivhusgassen metan bidrager eksempelvis 21 gange mere til drivhuseffekten end CO2.
Et ton metan svarer altså til 21 ton CO2-ækvivalenter.
Kilde: Eurostat- Ofte taler man om CO2, når landbruget diskuteres.
Men når man siger CO2, menes der ofte CO2-ækvivalenter, hvor der også er medregnet andre gasser end kuldioxid, siger Uffe Jørgensen.
Her bliver gasserne metan og lattergas ofte medregnet, og de er store syndere i klimaregnskabet.
De to gasser er nemlig de største bidrag til drivhusgasser fra landbruget.
Lattergas kommer fra gødningDe fleste kender til lattergas fra en tur i tandlægestolen, men i landbruget dannes det i jorden.
- Lattergas kan dannes, når man gøder markerne med kvælstofgødning.
Produktion af lattergas kan også opstå, når man opbevarer gylle, siger Uffe Jørgensen.
Hvis en gylletank ikke er tildækket, vil kvælstof fordampe op i atmosfæren.
Og det er landmanden heller ikke interesseret i, for så virker gødningen ikke lige så godt.
Køer bøvser og prutter metangasMetangas kommer primært fra gødning fra husdyr.
Her menes der ikke hunde og katte, men køer og andre drøvtyggere.
Når dyrene står og tygger drøv, så dannes der metan.
Og det får adgang til atmosfæren, når de bøvser, prutter eller skider.
- Der kan også komme metan fra sump-arealer, men det er ikke et særligt stort bidrag i forhold til drøvtyggere, siger han.
Hvad kan vi gøre?
Der er i dag forskellige måder at håndtere gødningen, der kan mindske udledningen af metan, ammoniak og lattergas.
- Særligt omkring lattergas og dannelsen af dette i jorden, når man gøder, kan man bruge nogle stoffer, der hedder nitrifikations-inhibitorer, siger Uffe Jørgensen.
- Det er et forholdsvist billigt stof, der kan blandes i gødningen.
Det reducerer omdannelsen af lattergas i gødningen.
Det fjerner ikke lattergasemissionen, men det mindskes betydeligt.
Hvad er emission?
Begrebet 'emission' bliver brugt mange steder i diskussionen om drivhusgasser.
Men emission betyder bare 'udlede'.
Når du kører i din bil, så udleder den drivhusgasser.
Det er altså en drivhusgasemission.
Vi ved dog ikke endnu, hvad disse former for kemi kan gøre ved naturen.
- Vi ved, at noget kemisk kan være fint, men vi er usikre på, om denne kemi også skyller i grundvandet.
Og der er også andre kilder til lattergas, der er sværere at få has på, siger Jørgen E.
Olesen, professor og sektionsleder hos Institut for Agroøkologi, Aarhus Universitet.
Færre kvæg, mindre metanNår det kommer til metanproduktion, er der også udfordringer.
Læs også:ANALYSE Regeringen på listefødder om landbruget- Det er svært at gøre noget ved køernes metanudslip.
Man kan fodre køerne anderledes, men det fjerner kun en smule metan, siger Uffe Jørgensen og fortsætter.
- Så der er stadig et stort bidrag fra metan.
Hvis man skal nedbringe metanudslip markant, skal man mindske andelen af kvæg.
Du tænker måske, at landmændene bare kan lade være med at have køer.
Men det er dit problem, og ikke landmandens.
- Det er udbud og efterspørgsel.
Det hjælper ikke, at dansk landbrug nedlægger sin kvægproduktion, for så er der bare en hollandsk eller tysk landmand, der producerer mælken og kødet, hvis efterspørgslen er der, siger Jørgen Olesen.
Hvis du fravælger oksekødet i køledisken, kan du selv være med til at reducere metanudslippet fra kvæg.
- Hvis vi for alvor skal nedsætte CO2-udledningen fra landbruget, skal vi reducere kvægbestanden og holde op med at dyrke samtlige kulstofrige lavbundsjorder i Danmark.
Alt andet er blot småtterier, sagde Jørgen Olesen i morges til Ingeniøren, inden klimaplanen blev offentliggjort.
Men hvad så med ammoniakken?
I 2016 blev der udledt 75.
000 ton ammoniak i Danmark, hvor landbruget stod for 71.
000 ton af udledningen.
Samme år blev der i alt udledt 7 millioner ton metan herhjemme.
Nu hvor metan og lattergas er landbrugets helt store klimasyndere, hvorfor fokuserer den nye klimaplan så på ammoniak?
Ammoniak Ammoniak kan udledes i atmosfæren over to omgange.
Ammoniak fordamper op i atmosfæren, men det bliver ikke i atmosfæren i flere år som CO2, lattergas og metan.
I stedet sætter ammoniakken sig på partikler, der vil falde til jorden igen.
Når det eksempelvis regner kan ammoniakken ramme naturarealer, hvor det kan blive omdannet til lattergas.
Kilde: Uffe Jørgensen.
Det har Uffe Jørgensen et bud på.
- Jeg har en fornemmelse af, at det skyldes, at vi har forpligtet os i et særligt EU-direktiv til at reducere fordampningerne af ammoniak.
Men ammoniak kan også have en negativ indvirkning på klimaet, siger Uffe Jørgensen.
Jørgen Olesen bekræfter, at udslippet af ammoniakken skal mindskes.
Læs også:Opråb til landbruget: I er nødt til at skrue ned for medicinen- Vi har et behov for at reducere ammoniak, da det skader både natur og luftkvalitet.
Det laver partikler i luften, der er sundhedsskadelig for os alle, siger han.
Jørgen Olesen forklarer, at klimaplanen også medregner metan.
- Så vidt jeg læser klimaudspillet, så skal der reduceres i udslippet fra staldene.
Når vi gør det, så skal vi sørge for en staldindretning, der mindsker metan, siger han.
Ammoniak er ifølge eksperter et mindre hjørne af klimaproblemet for landbruget, men det er op til politikerne at vurdere, hvorfor det er fokus i landbrugsdelen af klimaplanen.
FacebookTwitterKopier link




https://www.dr.dk/nyheder/regionale/midtvest/kim-har-stjaalet-fra-venner-spille-poker-jeg-kan-ikke-sove-aftenen-inden

Midt- og VestjyllandKim har stjålet fra venner for at spille poker: ’Jeg kan ikke sove aftenen inden der kommer løn’Kim Germer har spillet flere millioner kroner op.
Nu forsøger han at bryde ud af ludomanien.
Af Natacha Tjørnholm og Maiken Friis Lange10.
okt.
2018 kl.
15.
00Læs opKim Germer skyr ingen midler, når trangen til poker melder sig.
Han er villig til at stjæle fra venner, miste kontakten til sin familie og spille alle penge op.
Og pludselig sidder han i Tjekkiet til en stor pokerturnering.
Han har nemlig fået penge tilbage i skat.
- Det var meningen, at jeg skulle være her en forlænget weekend, men nu har jeg været her i to uger, siger han.
Fanget i afhængighedFlere tusind danskere kæmper hver dag med en afhængighed.
Over tre uger sætter DR fokus på forskellige former for afhængighed; lige fra alkohol og ludomani over porno til kaffe og træning.
Se programmet 'Fanget i afhængighed - ludomani og porno' i aften på DR1 klokken 20.
45 eller stream det på DRTV.
Han har lejet et hotelværelse i nærheden af et af Europas største pokerlokaler.
Flere gange har han forlænget rejsen, og to gange har han bestilt flybilletter til Danmark uden at komme med flyet.
- Grunden til, at jeg godt kan lide at være her, er, at alle problemer derhjemme bliver glemt.
I Danmark har Kim Germer en søn, han ikke har kontakt til, han er på kontanthjælp, er hjemløs og har selvmordstanker.
- Jeg er blevet ved med at vinde hernede.
Og helt ærligt, jeg ved ikke, hvornår jeg kommer hjem igen.
Måske når jeg ikke har flere penge, eller jeg må se min søn igen.
Det er nu et halvt år siden, Kim Germer kom hjem fra Tjekkiet.
Han har ikke spillet siden.
Men det betyder ikke, at ludomanien har sluppet taget.
- Dagen før jeg får penge, kan jeg ikke sove på grund af adrenalin.
Jeg prøver at lytte til meditation på Youtube, men mit hjerte banker helt vildt.
Natten skal bare overstås.
Han har været i behandling for ludomani flere gange.
Senest på Behandlingscenter Tjele, hvor Kim Germer var i døgnbehandling.
Alligevel fylder afhængigheden.
- Der går ikke en dag uden, at jeg tænker på at spille.
Jeg kæmper stadigvæk.
LudomaniAntallet af ludomaner er stigende, og der er i dag over 100.
000 danskere, der enten har ludomani eller er i risiko for at få det.
Behandlingscenter Tjele vil nå at behandle næsten 200 danskere i løbet af i år.
Normalt slipper 60-70 procent ud af ludomanien.
Kilde: VIVE - Det nationale forskningsscenter for Velfærd og Behandlingscenter Tjele.
Kim Germers spilafhængighed er heller ikke lige til at slippe af med.
Den har styret og manipuleret hans liv i 12 år.
- Det har haft store konsekvenser.
Jeg har mistet stort set alle mine venner, og jeg har ikke så meget kontakt til min familie.
Jeg har haft kærester, jeg har boet med, hvor jeg har spillet pengene op.
Jeg er gået glip af min nieces bryllup, fordi jeg har spillet.
350.
000 kr forsvandt på 2,5 ugeHan har spillet mellem tre og fire millioner kroner op på kasinoer eller til pokerturneringer.
I mange år kom pengene fra hans job som fisker.
Han arbejdede flere måneder på havet ad gangen og kom hjem til en god lønudbetaling og fritid.
- Men når jeg ikke har haft penge nok, så har jeg stjålet fra familie og venner og lavet bedrageri.
Læs også:Jeg ved ikke, om jeg kan se porno om tyve år - men jeg har ikke tænkt mig at tage chancenKim Germer husker særligt dengang, han arbejde på Grønland i to år.
- Jeg kom hjem med en rigtig, rigtig stor pose penge.
Det tog mig lidt over to uger at spille den op.
Det var 350.
000 kroner på to og en halv uge.
Jeg havde selvmordstanker og var helt nede og skrabe bunden.
Der besluttede Kim Germer at stoppe med at spille.
Han kom i behandling og havde 120 spillefrie dage.
Det holdt lige indtil der opstod problemer med kæresten.
Så begyndte han at spille igen.
I dag bor Kim Germer i Troldhede i Vestjylland og arbejder på et dambrug, hvor han passer fiskeyngel.
Han har fået kontakt til sin søn igen.
- Han er altid så glad, så ligegyldig hvor dårligt humør man er i, så kommer man i godt humør af at snakke med ham.
Men ludomanien har stadig magt.
Tilværelsen bliver aldrig som før- Nogle dage kan jeg virkelig se en lys fremtid med hus, bil og min søn.
Men jeg har også dage, hvor det hele bare er noget lort.
Det er der, hvor jeg virkelig skal kæmpe for ikke at spille.
Han ved, at tilværelsen ikke kan blive som før, han blev spilafhængig.
- Der er mange venner, jeg ikke kan få tilbage igen, fordi jeg har stjålet penge fra dem.
Jeg bliver nødt til at tænke på, at jeg ikke kan ændre dét, men at jeg kan ændre mig.
Hvis de kan tilgive det, så vil det være en stor sejr.
Kim Germer er med i DR dokumentaren ’Fanget i afhængighed – ludomani og porno’, som sendes på DR1 i aften klokken 20.
45.
Afhængighed på DR1, DRTV og DR.
dk•I øjeblikket sættes der på DR1, DRTV og DR.
dk fokus på afhængighed i forskellige former og de konsekvenser, afhængigheden kan have.
•’Lægen flytter ind’ sendes tirsdag 9.
oktober og 16.
oktober klokken 20.
45 på DR1 og kan ses på DRTV.
•’Sidste omgang i Whiskybæltet’ sendes mandag 8.
oktober og mandag 15.
oktober klokken 20.
45 på DR1 og kan efterfølgende ses på DRTV.
•’Fanget i afhængighed’ sendes onsdag 10.
oktober og onsdag 17.
oktober på DR1 klokken 20.
45.
Første afsnit kan ses på DRTV nu.
•DRTV viser desuden en række andre programmer under titlen ’Hvad er du afhængig af?
’.
Læs også:Fanget i afhængighed - Ludomani og porno (1:2) | DRTVFacebookTwitterKopier linkEmner:DR1|Afhængighedslidelser|Kriminalitet|Tjekkiet|Youtube




https://www.dr.dk/nyheder/indland/flere-dr-regioner-nedlaegger-arbejdet

IndlandFlere DR-regioner nedlægger arbejdet Der bliver lige nu ikke sendt lokale nyheder flere steder i landet.
Af Emil Søndergård Ingvorsen10.
okt.
2018 kl.
13.
50Bemærk: artiklen er mere end 30 dage gammelLæs opFlere af DR’s regioner har nedlagt arbejdet.
Det bekræfter DR’s fællestillidsmand for journalisterne, Henrik Vilmar.
På nuværende tidspunkt har medarbejderne på DR Sjælland, DR Østjylland og DR Syd nedlagt arbejdet.
- Vi er i gang med at få det fulde overblik, siger han.
Henrik Vilmar opfordrer medarbejderne til at gå tilbage på arbejdet, da det er en overenskomststridig arbejdsnedlæggelse.
Medarbejder på DR Syd Per Smith Vinther forklarer om baggrunden for arbejdsnedlæggelsen:- Vi har valgt at nedlægge arbejdet, fordi vi gerne vil vise vores sympati med de mange, mange kolleger, der er blevet fyret, siger han.
Arbejdsnedlæggelsen kommer på samme dag, hvor mange DR-medarbejdere har fået at vide, at DR har i sinde at afskedige dem.
DR skal samlet set nedlægge omkring 400 stillinger som i et led i, at organisationen skal spare 20 procent over de næste fem år.
FacebookTwitterKopier linkEmner:Strejker og lockouts|Arbejdsmarked|Jylland|Sjælland




https://www.dr.dk/nyheder/regionale/nordjylland/landbruget-glaeder-sig-over-fantastisk-efteraar-faerre-dyr-sendes-til

NordjyllandLandbruget glæder sig over ’fantastisk’ efterår: Færre dyr sendes til slagtningLunt efterårsvejr og en passende mængde nedbør har hjulpet gevaldigt på landmændenes afgrøder.
Græsset vokser betydeligt bedre end ventet efter en hård, hård sommer.
Af Klaus Videbæk og Magnus Munk Kristiansen10.
okt.
2018 kl.
13.
40Bemærk: artiklen er mere end 30 dage gammelLæs opGodt med regn, lune jordtemperaturer og udsigt til en såkaldt ’indian summer’ med over 20 grader i oktober måned.
De danske landmænd kan efter en skrækkelig sommer med en lang tørkeperiode glæde sig over, at efterårsvejret har vist sig fra sin allerbedste side.
Det får græs og andre afgrøder til at indhente noget af det tabte, og det betyder i sidste ende, at færre dyr bliver slagtet i utide på grund af fodermangel.
I uge 33 – midt i august – blev der slagtet 27,6 procent flere køer og kvier end på samme tid sidste år.
Det viser tal fra Kødbranchens Fællesråd.
Det gør, at vi ikke skal sende så mange dyr til slagtning, som vi skulle for to måneder siden.
Karsten Brødbæk, kvægrådgiverNu er antallet af slagtninger normaliseret, og det er værd at glæde sig over, siger kvægrådgiver ved Landbo Nord Karsten Brødbæk.
- Det er usædvanligt, at der er så meget græs på markerne lige nu.
Det gror rigtig meget.
- Det er ikke sikkert, det redder det hele, men det er fantastisk, det der foregår lige nu.
Det gør, at vi ikke skal sende så mange dyr til slagtning, som vi skulle for to måneder siden.
Læs også:Landmænd og dyr ramt af den dårligste høst i 100 år: Det er en katastrofeBedre end forventetFaktisk kommer det en smule bag på kvægfolkene, hvor meget vækst der er i græsset.
De har aldrig prøvet en situation, hvor der over så lang en periode har været så tørt og så varmt, og derfor var det svært at forudsige, hvordan afgrøderne ville komme sig.
- Vi er forundrede over, at græsmarkerne gror så meget og giver så meget udbytte, som de gør lige nu, siger Karsten Brødbæk.
Læs også:Håbet spirer efter regnskyl: Nu kan landmænd så vinterafgrøderOgså majsplanterne er kommet sig bedre end ventet, og alt i alt betyder det, at man får mere mælk og mere kød ud af dyrene, da man har foder nok til at fede dem op.
Landmændene har efter sommerens tørke besluttet at lægge ekstra mange græsmarker ud til foråret, så lagrene igen kan blive fyldt op.
Trods de gode tilstande på markerne ligger den pris, som landmændene får for deres oksekød, dog stadig ti procent lavere end sidste år.
FacebookTwitterKopier linkEmner:Landbrug|Vejret|Planteavl




https://www.dr.dk/nyheder/regionale/midtvest/limfjordsoesters-vaelter-frem-stoerste-bestand-i-50-aar

Midt- og VestjyllandLimfjordsøsters vælter frem: Største bestand i 50 årFiskerne har efter mange års forbud igen fået lov til at fiske østers i Løgstør Bredning.
Limfjordsøsters har det godt og spreder sig i fjorden.
Af Jesper Ibfeldt, Mona Aaberg og Kasper Duncan Gram (video)10.
okt.
2018 kl.
13.
33 | opdateret 13.
okt.
2018 kl.
14.
32Bemærk: artiklen er mere end 30 dage gammelLæs opLimfjordsøsters stortrives.
Særligt i Løgstør Bredning er de små dyr i fremgang.
- Vi skal mere end 50 år tilbage i tiden, siden der har været så mange østers i Løgstør Bredning, fortæller Jens Kjerulf Petersen, der er professor ved DTU Aqua.
Årsagen til de mange østers skal findes flere steder.
Færre blåmuslinger betyder, at der er mere plads til østers, men også højere temperaturer spiller ind.
- Der er ingen tvivl om, at det også skyldes stigende havtemperaturer, fortæller Jens Kjerulf Petersen.
Flere kvoterDen positive udvikling i bestanden betyder, at limfjordsfiskerne har fået en kvote på 500 tons østers, hvilket er næsten tre gange så meget som sidste år.
FAKTAForskellen på stillehavsøsters og den europæiske østers er, at stillehavsøsters er ret aflang i formen, mens europæisk østers er mere rund.
Modsat den europæiske østers er overskallen på Stillehavsøsters mindre end underskallen.
Stillehavsøsters er uønsket, fordi det er en invasiv art.
Den har en evne til at danne rev, som gør at den kan udkonkurrere andre arter.
Kilde: Miljø- og fødevareministeriet- For fiskeriet er det en god ting, fordi de får flere østers.
For os som forbrugere er det også en god ting, fordi det bliver muligt at få flere Limfjordsøsters, som alt andet lige er den bedste østers, siger Jens Kjerulf Petersen.
Læs også:Invasive stillehavsøsters truer med at kvæle danske østersSamtidig kan østersfiskeriet nu i højere grad spredes over flere fangststeder, så der kommer mere ro i Nissum Bredning, som hidtil har lagt bund for en stor del af østersbestanden.
- Vi får spredt fiskeritrykket på flere områder.
Det betyder alt andet lige, at man får en anden stabilitet og en mindre risiko for de bestande, der er der, siger Jens Kjerulf Petersen.
Truet af stillehavsøstersBestanden af østers er i bedring.
Men det er ikke kun Limfjordsøsters, som spreder sig.
Også den invasive stillehavsøsters stortrives også under forholdene i Limfjorden.
Og den kan true den oprindelige Limfjordsøsters.
- Den vokser sig sammen i store rev, hvis man ikke gør noget ved dem.
Og de rev udelukker alle andre – for eksempel vores egne østers og blåmuslinger, fortæller Jens Kjerulf Petersen.
Læs også:Højtid for salg af østers: Mange slubrer dem i sig til nytårDerfor afventer professoren også, at den positive udvikling af Limfjordsøsters i Løgstør Bredning forsætter.
- Det bliver spændende, om der kommer små nye østers ind, så det er en kontinuerlig historie eller det var en engangshændelse, siger Jens Kjerulf Petersen.
FacebookTwitterKopier linkEmner:Dyr|Fødevarer|Løgstør|Jylland|Institut for Akvatiske Ressourcer




https://www.dr.dk/sporten/fodbold/fodboldklubber-ransages-af-politi-efter-mistanke-om-snyd

FodboldFodboldklubber ransages af politi efter mistanke om snydPolitiet ransager fodboldklubber i syv europæiske lande efter mistanke om matchfixing.
Størstedelen i Belgien.
10.
okt.
2018 kl.
13.
16 | opdateret 10.
okt.
2018 kl.
13.
46Bemærk: artiklen er mere end 30 dage gammelLæs opFlere store europæiske fodboldklubber bliver onsdag ransaget af politiet, fordi der er mistanke om økonomisk svindel og matchfixing.
Det siger de belgiske myndigheder ifølge flere internationale nyhedsbureauer.
Det drejer sig om 44 ransagninger i Belgien og 13 i Frankrig, Luxemburg, Cypern, Montenegro, Serbien og Makedonien.
220 betjente står for ransagningen.
- Et stort antal personer er blevet taget med ind til et grundigt forhør, lyder det i en udtalelse ifølge nyhedsbureauet AFP.
Blandt andet skal Club Brugges træner, Ivan Leko, være blevet arresteret i forbindelse med aktionen, skriver AFP.
I Belgien slog politiet til mod nogle af landets mest kendte klubber.
Blandt andet skal lokalerne tilhørende Anderlecht, Club Brugge og Standard Liege være blevet gennemsøgt, skriver belgiske medier ifølge NTB.
Anklagemyndigheden i Belgien hævder at have indsamlet materiale over det seneste år, der beviser, at agenter har foretaget mistænkelige pengeoverførsler.
Samtidig siger den, at der er er indikationer på matchfixing.
Anderlecht bekræfter på klubbens hjemmeside, at den er blevet undersøgt af politiet.
- Klubben samarbejder fuldt ud i forbindelse med undersøgelsen og har ikke yderligere kommentarer, skriver klubben.
Også klubben KAA Gent, som senere onsdag ventes at præsentere danske Jess Thorup som ny cheftræner, er ifølge flere medier blevet undersøgt at politiet.
På Twitter skriver Belgiens justitsminister, Koen Geens, om situationen:- Matchfixing er med til at undergrave integriteten i sporten.
Vi arbejder for en fair sport.
/ritzau/FacebookTwitterKopier link




https://www.dr.dk/sporten/fodbold/superliga/fc-midtjylland-praesenterer-thorups-erstatning-onsdag

SuperligaFC Midtjylland præsenterer Thorups erstatning onsdagFC Midtjylland har indkaldt til pressemøde onsdag klokken 16, hvor klubben vil præsentere en ny cheftræner.
Onsdag eftermiddag præsenterer FC Midtjylland Jess Thorups afløser i klubben.
10.
okt.
2018 kl.
13.
04Bemærk: artiklen er mere end 30 dage gammelLæs opFC Midtjylland vil onsdag klokken 16 præsentere Jess Thorups afløser som cheftræner i mesterklubben.
Det oplyser FCM i en pressemeddelelse.
Tirsdag kom det frem, at belgiske KAA Gent var interesseret i at tilknytte Thorup som cheftræner, men danskeren er endnu ikke blevet officielt præsenteret i Gent.
Det ventes dog også at ske på et pressemøde klokken 16.
Læs også:Thorup håber på aftale med Gent inden længeDen belgiske interesse for Thorup betyder, at FCM skal have udfyldt et hul i trænerstaben.
Jess Thorup kom til FCM i sommeren 2015, og i sidste sæson førte han klubben til DM-guld efter et kapløb med Brøndby.
Gent har været uden cheftræner siden mandag, hvor Yves Vanderhaeghe blev fyret efter en skidt start på sæsonen.
/ritzau/FacebookTwitterKopier linkEmner:FC Midtjylland|Gent|Jess Thorup (fodboldtræner)|Fodbold|Brøndby




https://www.dr.dk/nyheder/indland/prins-nikolai-stopper-i-forsvaret-efter-fa-maneder

IndlandPrins Nikolai stopper i Forsvaret efter få månederPrins Nikolai er stoppet på uddannelsen som reserveofficer efter kort tid.
Det skriver JydskeVestkysten.
Prins Nikolai stopper i Forsvaret efter lidt over to måneder i trøjen.
10.
okt.
2018 kl.
12.
45Bemærk: artiklen er mere end 30 dage gammelLæs opPrins Nikolai, søn af prins Joachim og grevinde Alexandra, har stoppet sin uddannelse i Forsvaret efter få måneder.
Det skriver JydskeVestkysten, der samtidig oplyser, at prins Nikolai ikke er kommet med en forklaring.
- Prinsen har stoppet sin uddannelse i Forsvaret.
Det er prinsens egen beslutning, og den kongelige familie er orienteret om den, siger kommunikationschef ved kongehuset Lene Balleby til avisen.
Der er tale om en toårig uddannelse som reserveofficer ved Hærens Sergentskole i den jyske by Varde.
Læs også:Prins Joachim besøgte prins Nikolai på sergentskolenPrins Nikolai var på den første del af uddannelsen, en seks måneder lang sergentuddannelse.
Prinsen startede første august og nåede dermed lidt over to måneder i trøjen.
I forsommeren sprang prinsen ud som model, hvor han har været på forsiden af Dust Magazine og har gået catwalk for mærker som Dior og Burberry.
Chefen for Hærens Sergentskole, oberstløjtnant Peter Nielsen, siger til JydskeVestkysten, at det er aftalt, at kun kongehuset taler om prins Nikolais afsked med Forsvaret.
Det er en kongelig tradition, at mandlige medlemmer af kongehuset er del af forsvaret.
Prins Nikolais far, prins Joachim, var rekrut ved Dronningens Livregiment i 1987 og er senere blevet oberst af reserven.
I 2015 tiltrådte han som særlig sagkyndig ved Forsvaret, hvor han arbejder med, hvordan Hjemmeværnet og reserven kan være del af det danske totalforsvar.
/ritzau/FacebookTwitterKopier linkEmner:Royalt|JydskeVestkysten|Hærens Sergentskole|Varde|Alexandra (grevinde)




https://www.dr.dk/nyheder/regionale/oestjylland/psykiatrisk-hospital-i-risskov-flytter-til-supersygehus-sikkerheden-er

ØstjyllandPsykiatrisk hospital i Risskov flytter til supersygehus: Sikkerheden er tænkt indDe psykiatriske afdelinger bliver fysisk en del af det store supersygehus i Skejby.
De ansatte skal i fremtiden vænne sig til nye arbejdsomgivelser og -vilkår her i Skejby.
(© Dr Østjylland)Af Heikki Yding, Flemming Nielsen og Emma Lichscheidt10.
okt.
2018 kl.
12.
35Bemærk: artiklen er mere end 30 dage gammelLæs opDe fleste kan huske deres første arbejdsdag.
Du er hele tiden nødt til at spørge de erfarne kolleger for at finde vej til printeren, garderoben eller kaffemaskinen.
Men forestil dig så, at alle dine kolleger på arbejdspladsen også har deres første dag.
Sådan er det for 1.
500 ansatte på psykiatrisk hospital i Risskov, som flytter til supersygehuset i Skejby om fem uger.
Sygeplejerske Stine Bak og hendes kolleger går rundt i nymalede gange og tjekker, hvad der gemmer sig bag dørene i de bygninger, der i midten af november bliver deres nye arbejdsplads.
Jeg må indrømme, at jeg synes, det er noget uoverskueligt lige nu.
Jeg har lidt svært ved at finde rundt.
Stine Bak, sygeplejerske- Jeg må indrømme, at jeg synes, det er noget uoverskueligt lige nu.
Jeg har lidt svært ved at finde rundt.
Og man skal lige vænne sig til at bruge nøglekortet hele tiden, siger hun, mens endnu en dør bipper og åbner.
I mandags var hun med på det første hold ansatte, der skal lære at finde rundt på de 20.
000 kvadratmeter, som de psykiatriske afdelinger breder sig over.
Psykiatrien, og derunder også retspsykiatrien, flyttede til Skejby i november og blev en del af det øvrige sygehus.
Psykiatrien, og derunder også retspsykiatrien, flyttede til Skejby i november og blev en del af det øvrige sygehus.
De kommende uger bliver 1.
500 læger, sygeplejersker, sosu-ansatte, plejere og andre ansatte fra psykiatrisk hospital i Risskov sikkert lige så rundforvirrede, når de skal gennemgå det samme fire timers kursus.
Men det er vigtigt, for de skal kunne finde hinanden, når den gennemtrængende alarm lyder fra den alarmtelefon, som alle ansatte går med.
For når det bliver alvor, er det om at kaste alt fra sig og løbe så hurtigt, man kan.
At der er plads og luft på de nye afsnit gør, at man kan holde afstand.
Det har også betydning, når man skal tale en opkørt patient til ro, at man kan holde en pæn afstand og nærme sig stilfærdigt og fredsommeligt.
Niels Aller, servicechef for psykiatrien i Region Midtjylland.
- Man ved aldrig, hvad det er, en kollega står i.
Der er en risiko for, at det er en situation, hvor en kollega eller patient er ved at komme til skade, og det er sekunder, det handler om.
I Risskov kan alarmtelefonen kun fortælle på hvilket sengeafsnit på Risskov, der er brug for hjælp.
Og det er problem, når der er 16 sengestuer på hvert afsnit.
- Hvis man er en af dem, der kommer til sidst, så kan man stå på afsnittet og ikke ane, hvor alarmsituationen er.
For man forsøger ofte at lukke til stuen, hvor en patient er urolig, for at skærme de andre patienter – men også den patient, der står i alarmsituationen, siger Stine Bak.
Så det kan koste dyrebare sekunder at finde den rigtige stue på sygehuset i Risskov.
Men i Skejby får de ansatte bedre hjælp til at få frem.
Alle sengeafsnit er delt i zoner med fire senge i hver, og alarmtelefonen fortæller hvilken zone, der er slået alarm fra.
- Vi ved lige præcis, hvor alarmsituationen foregår.
Jeg tænker også, at der et større overblik end vi er vant til, når vi kommer ind på et afsnit.
På Risskov er der lange mørke gange, hvor man ikke rigtigt kan se rundt om hjørnet, siger hun.
Sikkerheden er tænkt ind fra startSikkerheden har været en stor faktor, da stuerne på de nye psykiatriske afsnit blev indrettet, fortæller servicechef for psykiatrien i Region Midtjylland, Niels Aller.
Han fortæller, at sikkerheden er tænkt ind fra start, modsat i Risskov, hvor den er kommet på gennem tiden.
- Når man arbejder i psykiatrien, så er en stor del af sikkerheden, at man får hjælp af sine kolleger.
Derfor er sengeafsnittene helt bevidst meget ens i Skejby.
Det betyder, at hvis man har lært at finde rundt i sit eget sengeafsnit, så er man en værdifuld hjælp, når man kommer på et andet afsnit.
Ensartetheden er faktisk en indbygget del af sikkerheden.
Når patienter og ansatte rykker ind på den nye psykiatriske afdeling, kommer de til et sted uden hegn og med store vinduer, hvor lyset kan komme ind, forklarer Niels Aller.
Den psykiske syge kan godt have det sådan, at den diskretionszone, som alle mennesker har, er lidt større.
Og man kan blive ked af det, vred eller angst, hvis nogen kommer for tæt på én.
Niels Aller, servicechef for psykiatrien i Region Midtjylland.
- Hvis jeg slår på det glas med en knytnæve, så lyder det dødt.
Næsten som hvis jeg bankede på træ.
Det er fordi, det er sikringsglas, fortæller han, mens han banker på ruden.
Sammenlignet med de gamle snørklede bygninger i Risskov er gangene i sengeafsnittene brede og lyse.
Det har også betydning for sikkerheden.
- Den psykisk syge kan godt have det sådan, at den diskretionszone, som alle mennesker har, er lidt større.
Og man kan blive ked af det, vred eller angst, hvis nogen kommer for tæt på én, siger Niels Aller.
- At der er plads og luft på de nye afsnit gør, at man kan holde afstand.
Det har også betydning, når man skal tale en opkørt patient til ro, at man kan holde en pæn afstand og nærme sig stilfærdigt og fredsommeligt.
SIND er positiv over for indretningenKombinationen af god plads på sengestuer og gange og masser af lys vil mindske risikoen for konflikter.
Det mener formanden for pårørendeforeningen Sind, Knud Kristensen.
- På de nye afdelinger bliver det hele meget mere overskueligt.
Så kan man også få øje på de ting, der måske ikke fungerer eller begynder at gå galt.
Så kan personalet gribe ind meget tidligere, siger han.
(© Dr Østjylland)De nye psykiatriske bygninger breder sig over 20.
000 kvadratmeter, og servicechef Niels Aller håber, at patienter og ansatte vil kunne mærke en klar forskel på sikkerheden.
- Det, man meget gerne skulle opleve – både som ansat og patient herude – er, at sikkerheden er blevet mindre synlig.
Men måske endda stærkere end på Risskov, forklarer han.
Efter tre timer i de nye lokaler er Stine Bak i hvert blevet lidt klogere.
Men hun føler sig ikke helt klar endnu.
- Det er lidt skræmmende, at vi skal herud om så kort tid og skal vide præcist, hvor vi skal løbe hen.
Jeg tror, at vi har brug for noget mere træning i, hvor de forskellige afdelinger ligger.
Stine Bak har et stykke tid endnu til at vænne sig til de nye forhold.
Patienterne på afdeling Q, hvor hun arbejder, bliver flyttet til Skejby den 22.
november.
Retspsykiatrisk flytter ind allerede den 16.
november, mens de voksenpsykiatriske afdelinger begynder på indflytningen den 19.
FacebookTwitterKopier linkEmner:Aarhus|Region Midtjylland|Hospitaler|Sundhedsvæsen|Jylland




https://www.dr.dk/nyheder/indland/pet-mistanke-om-spraengstof-var-en-forbier-sag-ma-opgives

IndlandPET-mistanke om sprængstof var en forbi'er - sag må opgivesKøbenhavns Politi løfter sløret for PET's aktion i Tingbjerg i august.
Sigtelser mod fire personer opgives.
Det var en mistanke om fremstilling af sprængstof, der i august fik politiet til at rykke ud og anholde flere personer i Tingbjerg.
10.
okt.
2018 kl.
12.
27Bemærk: artiklen er mere end 30 dage gammelLæs opDet var en mistanke om, at fire personer var ved at købe ind til fremstilling af sprængstof, som i august fik PET og politiet til at gå i aktion i Tingbjerg i København.
For få dage siden blev sigtelserne dog frafaldet.
Der er ikke tilstrækkeligt grundlag for mistanken, oplyser Københavns Politi onsdag.
Læs også:Anden store politiaktion på kort tid: Sidst blev den også udløst af en misforståelseSiden anholdelserne i august har sagen været hemmeligholdt.
Men onsdag oplyser politiet altså om baggrunden - og at sagen er blevet opgivet af anklagemyndigheden.
Mistanken skyldtes, at en privatperson havde bestilt en meget stor mængde brintoverilte.
Det har DR Nyheder tidligere beskrevet.
Hvis man vil fremstille sprængstof, kan brintoverilte indgå som et af ingredienserne.
Aktionen 17.
august vakte opsigt.
Et større antal tungt bevæbnede betjente rykkede nemlig ud i bydelen i forbindelse med anholdelser og ransagninger.
Læs også:Anden store politiaktion på kort tid: Sidst blev den også udløst af en misforståelseI første omgang blev tre personer dagen efter varetægtsfængslet bag lukkede døre, og den følgende dag var der et nyt grundlovsforhør med endnu en sigtet.
Samtlige fire blev dog løsladt 11.
september, og 1.
oktober besluttede anklagemyndigheden at frafalde sigtelserne om at ville fremstille sprængstof, oplyser Københavns Politi onsdag.
Læs også:Anholdt under stor mystik i Tingbjerg: Nu er tre personer løsladt uden forklaringDog er den ene fortsat sigtet for at have overtrådt våbenloven og står til en bøde, oplyses det.
Det er nemlig forbudt uden politiets tilladelse at ligge inde med store mængder brintoverilte med en høj koncentration.
Manden har fortalt, at han ville købe en mindre mængde brintoverilte til et lovligt formål, og det bekræftes af det firma, som stod for leverancen.
/DR Nyheder/FacebookTwitterKopier linkEmner:Københavns Politi|Politiets Efterretningstjeneste|København|Politi|Tingbjerg




https://www.dr.dk/nyheder/indland/advokat-har-faaet-kontakt-med-svindelanklaget-kvinde

Millionsvindel i SocialstyrelsenSe temaIndlandAdvokat har fået kontakt med svindelanklaget kvinde64-årig, der er eftersøgt i hele verden for underslæb i Socialstyrelsen, har hyret advokat.
Kvindens advokat Nima Nabipour ønsker ikke at oplyse, hvordan den svindelmistænkte kvinde forholder sig til sagen.
(© dr)Af Maja Lærke Maach10.
okt.
2018 kl.
12.
18Bemærk: artiklen er mere end 30 dage gammelLæs opEn dansk advokat har kontakt med den 64-årige tidligere ansatte i Socialstyrelsen, som er efterlyst internationalt for underslæb i millionklassen.
Advokat Nima Nabipour siger til DR Nyheder, at han har været i kontakt med kvinden, der er mistænkt for gennem 16 år at have svindlet med offentlige støttekroner for mindst 111 millioner ved at have overført de mange penge til sig selv.
Bagmandspolitiet efterforsker sagen og mener, at kvinden befinder sig i udlandet.
Nima Nabipour ønsker af hensyn til sin tavshedspligt ikke at fortælle, om han ved, hvor kvinden befinder sig.
- Vi er på det indledende stadie, så jeg kan ikke sige så meget om sagen.
Det er foregået for dobbeltlukkede døre, og vi er nødt til at følge reglerne, siger Nima Nabipour.
På et tidspunkt skal jeg forhåbentligt sidde sammen med hende og se på tingene.
Men det er ikke lige nu i hvert fald.
Vi er stadig i den indledende fase.
advokat Nima NabipourAfventer efterforskningenHan vil hellere ikke svare på, hvornår og hvordan han blev hendes forsvarsadvokat.
- Jeg kan sige, at normalt er det sådan, at en klient selv retter henvendelse, hvis man ønsker, at en advokat repræsenterer en.
Hvordan forholder hun sig til sagen?
- Det kan jeg ikke fortælle.
Læs også:Tidligere socialordfører efter svindel i styrelse: Hvis nogen er overraskede, er det hykleriskNima Nabipour vil heller ikke oplyse, hvornår han forventer at tale med kvinden igen.
- Nu skal vi lige følge med og se, hvad der sker med efterforskningen.
Og på et tidspunkt skal jeg forhåbentligt sidde sammen med hende og se på tingene.
Men det er ikke lige nu i hvert fald.
Vi er stadig i den indledende fase.
Nu må vise, hvordan tingene går, siger Nima Nabipour.
Læs også:Mistænkt for millionsvindel: Det ved vi om eftersøgt kvindeKvinden var ansat i over 40 år i Socialstyrelsen, indtil hun 26.
september blev bortvist for mistanke om alvorligt underslæb.
Socialminister Mai Mercado (K) har kaldt sagen for 'et gement tyveri' og har iværksat to eksterne undersøgelser, som dels skal se på, hvordan der kunne foregå svindel gennem næsten to årtier, uden nogen i systemet opdagede det, dels om der kan placeres et ansvar.
Sagen kort•En 64-årig kvindelig tidligere ansat i Socialstyrelsen er efterlyst over hele verden via Interpol.
•Hun var ansat i over 40 år i styrelsen og blev betragtet som 'en betroet medarbejder', der derved havde særlig adgang til systemerne.
•Kvinden mistænkt for igennem en periode på mindst 16 år - fra 2002 til i år - at have begået underslæb for omkring 111 millioner kroner.
Det var penge, som skulle være gået til nogle af landets svageste borgere gennem satspuljemidlerne.
•Pengene blev overført til hendes egen private konti.
•Svindlen blev først opdaget i begyndelsen af september i år, hvor kvinden blev bortvist fra sit arbejde.
•Svindlen på omkring 111 millioner er foregået ved 274 overførsler til den ansattes egne private konti.
Det vil sige, at der gennemsnitligt er blevet overført 405.
000 kroner per overførsel.
•Bagmandspolitiet vurderer, at kvinden lige nu er i udlandet.
•Det er ikke kommet frem, hvordan den 64-årige kvinde bar sig ad med at overføre de mange millioner kroner til sin egen konto.
FacebookTwitterKopier linkEmner:Mai Mercado (politiker)|Socialstyrelsen|Økonomisk kriminalitet|Bagmandspolitiet




https://www.dr.dk/nyheder/udland/overrasket-korrespondent-aftale-om-bufferzone-i-syrien-ser-ud-til-holde

UdlandOverrasket korrespondent: Aftale om bufferzone i Syrien ser ud til at holdeOprørere har fjernet tunge våben fra det område, Rusland og Tyrkiet har udpeget.
Syriske oprørere med en af de kampvogne, som har forladt bufferzonen i Idlib-provinsen.
Af Jakob Busk Olsen10.
okt.
2018 kl.
12.
11Bemærk: artiklen er mere end 30 dage gammelLæs opSenest i dag skulle oprørere i Syrien fjerne tunge våben fra en 15-20 kilometer bred bufferzone i Idlib-provinsen.
Og det har de faktisk i det store og hele gjort, lyder vurderingen fra en lettere overrasket Mellemøst-korrespondent i DR Nyheder, Michael S.
Lund:- Jeg er vant til, at når det gælder aftaler i Syrien om for eksempel våbenhviler, så bryder de som regel sammen, inden de træder i kraft.
Men det her ser faktisk ud til at fungere nogenlunde.
Bufferzonen kom i stand i 11.
time i kraft af en aftale mellem Tyrkiet og Rusland.
Aftalen afblæste en ventet offensiv fra det syriske regime i Idlib-provinsen, hvor FN og nødhjælpsorganisationer frygtede en omfattende humanitær katastrofe.
- Både Tyrkiets præsident Erdogan og præsident Putin i Rusland siger begge to, at aftalen følger planen - og det er i virkeligheden det vigtigste: At de to mænd, som har indgået aftalen, mener, at den bliver overholdt, siger Michael S.
Lund.
Læs også:Kom med under jorden i Syrien: Her har oprørerne gemt sig for Assads tøndebomberTvivl om ekstremisterHan fortæller, at der stadig hersker usikkerhed om, hvorvidt de mest ekstremistiske grupper i Idlib-provinsen overholder aftalen.
Noget tyder på, at ekstremisterne - der blandt andet tæller en stor al-Qaeda-relateret gruppe - også har fjernet deres tunge våben fra bufferzonen.
Men i henhold til planen skal ekstremisterne selv bevæge sig ud af zonen, mens mere moderate oprørere fortsat må være der, så længe de ikke er tungt bevæbnede.
- Vi ved ikke endnu, om det er lykkedes at tvinge de mest ekstremistiske grupper ud af området.
Grupperne er ikke begejstrede for aftalen, som de ikke har været med til at indgå og betragter som en form for nederlag, fortæller Michael S.
Lund.
- Men jeg ved, at Tyrkiet, som har kontakt til nogle af de her grupper, arbejder meget hårdt på at vride armen om på dem.
Læs også:Korrespondent efter aftale mellem Rusland og Tyrkiet: Stort skridt - svær at føre ud i livetDen største katastrofeAftalen om bufferzonen i Idlib-provinsen skal træde i kraft om fem dage - og den er livsnødvendig for de tre millioner mennesker, som bor i området.
Mange af dem er flygtet fra andre krigszoner i Syrien og lever under meget svære forhold.
- Hvis der kom en stor offensiv fra det syriske styre, så kunne det udvikle sig til en humanitær katastrofe.
FN har advaret om, at det kunne blive den største katastrofe i hele den syriske borgerkrig, fordi der er så mange mennesker, som i forvejen har det svært, siger Michael S.
Lund.
Læs også:FN-chef advarer mod potentielt blodbad i syrisk provinsHan understreger, at striden om Idlib ikke er løst, selvom oprørerne altså tilsyneladende har overholdt en vigtig deadline.
- Aftalen mellem Tyrkiet og Rusland blev indgået i al hast, og der er stadig en række ubesvarede spørgsmål - for eksempel hvad der skal ske med de mest ekstremistiske grupper.
- Den store al-Qaeda-relaterede gruppe i Idlib har omkring 10.
000 væbnede folk, og den har tyrkiske præsident Erdogan lovet at opløse.
Men der er ingen, der rigtig ved, hvordan det skal ske.
FacebookTwitterKopier linkEmner:al-Qaeda|Recep Tayyip Erdoğan (politiker)|Syrien|Vladimir Putin (politiker)|Ulykker




https://www.dr.dk/nyheder/indland/stoejplagede-beboere-venter-paa-hjaelp-det-er-simpelthen-ikke-rimeligt-i-2018

IndlandStøjplagede beboere venter på hjælp: 'Det er simpelthen ikke rimeligt i 2018'Ifølge WHO er det tilladte niveau for vejstøj i Danmark alt for højt.
Langt flere danskere end hidtil antaget er ramt af sundhedsskadelig støj.
Af Alexander Hecklen, Nis Kielgast og Nickolaj Sander10.
okt.
2018 kl.
12.
03Bemærk: artiklen er mere end 30 dage gammelLæs opPoul Miller åbner et af vinduerne i sit gulstenshus.
- Man kan ikke have vinduet på klem, som vi har her, uden at det går galt, siger han.
Den 64-årige efterlønner bor i Vallensbæk med sin kone.
Parrets hus er nærmest omkranset af motorvej, fortæller han.
- Lige så snart vinduet er åbent, og man ikke har ørepropper eller anden beskyttelse på, så vågner man i løbet af natten, siger Poul Miller.
Mod vest ligger Motorring 4 - og mod øst Motorring 3.
Det er dog især Holbækmotorvejens brøl fra syd, som holder parret vågne om natten og ødelægger deres nattesøvnDet er som om, at politikerne på Christiansborg slet ikke forstår vigtigheden af det her.
De burde komme ud i virkeligheden og se, at deres manglende beslutninger rent faktisk har konsekvenserHenrik Rasmussen (K), borgmester, Vallensbæk- Det er lastbiler og motorcykler, der slår hårdt igennem.
Det er de store udsving, der gør, at man vågner om natten og ikke kan sove, siger han.
- Så er man jo træt, når man vågner.
Det er klart, for man har ikke fået en fuld nattesøvn.
Og det kan mærkes, fortsætter Poul Miller.
WHO dumper dansk støjgrænseTrafikstøjen er dog ikke kun et irritationsmoment for naboer til landets veje.
Det er frustrerende, at der ikke bliver gjort noget ved det.
Det går altså også én til hovedetPoul Miller, husejer, VallensbækIfølge en ny rapport fra Verdenssundhedsorganisationen, WHO, giver vejstøj også større risiko for en lang række sygdomme som for eksempel blodpropper, slagtilfælde, diabetes og stress.
Læs også:WHO dumper danske støjgrænser: Over en million ramt af farlig støjDerfor kommer WHO i dag med anbefalinger til en støjgrænse på maksimalt 53 decibel.
Det er markant lavere end den nuværende grænse på 58 decibel, som danske myndigheder tillader i dag.
Det betyder, at langt flere borgere end hidtil antaget er ramt.
Henrik Rasmussen (K), der er borgmester i Vallensbæk, er derfor bekymret over det billede, som WHO-rapporten tegner.
- Det er skræmmende.
Det vidner om den dagsorden, vi har forsøgt at sætte i mange år: At støj er sundhedsskadelig.
Og derfor er jeg rigtig glad for, at WHO tager det her alvorligt og prøver at få politikerne til at sætte grænsen ned for støj.
Det giver rigtig god mening, siger Henrik Rasmussen.
Borgmesterkontoret får ugentligt henvendelser fra støjplagede borgere.
Flere fortæller, at de er gået ned med stress og er sygemeldte på grund af trafikstøjen i kommunen, fortæller Henrik Rasmussen.
- Konsekvensen er, at folk bliver syge og ikke kommer på arbejde, eller at de får dårligere livskvalitet.
Det koster jo også penge på sundhedsområdet, så det giver ingen mening ikke at arbejde på at reducere støj, siger han.
"Går én til hovedet"Husejer Poul Miller har med isolerende vinduer også selv forsøgt at gøre, hvad han kan for at lukke gener fra motorvejens larm ude.
Men i haven bag huset er der ikke så meget at gøre.
Parret har opgivet at bruge græsplænen og terrassen om sommeren.
- Vi har haft gæster, som siger, om vi ikke kan rykke inden for på grund af støjen, siger han.
EKSEMPLER: HER FORDOBLER WHO-GRÆNSER ANTALLET AF STØJRAMTE•Der er enkelte kommuner, der af egen drift har valgt at undersøge støj under den danske grænse, og det kan give et fingerpeg om omfanget.
•I Herlev er 9.
859 borgere - efter de danske myndigheders nuværende støjgrænse - udsat for sundhedsskadelig støj.
•Men går man i stedet ud fra WHO’s nye grænse på 53 decibel, så er dobbelt så mange i farezonen.
Helt præcist 19.
461 mennesker.
•I Glostrup er 7.
900 borgere ifølge de danske myndigheder ramt af sundhedsskadelig støj.
Efter WHO’s nye grænse er tallet 17.
400.
Kilde: Herlev Kommune, Glostrup KommuneDen egentlige løsning på støjproblemet er dog ude af parrets hænder, fortæller Poul Miller, mens han peger ned mod Holbækmotorvejen.
- Vi kan bygge en større hæk op, men det hjælper jo ikke noget.
Der skal meget mere drastiske midler til.
Vi skal ned til motorvejen, ned til støjen, det er dernede, den skal fjernes, siger han.
Læs også:Minister: Støjramte borgere får tidligst hjælp i 2021Husejeren håber, at der på sigt kan blive penge til et støjværn, så beboerne i kvarteret i det mindste kan få dækket den sydlige flanke af.
- Selvfølgelig skal trafikken være der.
Vi kan forstå, der er støj.
Men det er frustrerende, at der ikke bliver gjort noget ved det.
Det går altså også én til hovedet, siger han.
Venter på hjælp fra ChristiansborgBorgmester Henrik Rasmussen forsøger da også at råbe landspolitikerne op for at skaffe penge til at gøre noget ved problemet.
Det er simpelthen ikke rimeligt i 2018, at man skal finde sig i detHenrik Rasmussen (K), borgmester, VallensbækMen på nuværende tidspunkt er der ikke flere penge til statslige støjværn langs de eksisterende motorveje.
Transportminister Ole Birk Olesen ønsker ikke at stille op til interview om sagen, men i en skriftlig kommentar oplyser han, at han håber på, at der på den anden side af et folketingsvalg kan samles et flertal om at afsætte penge til støjpuljen.
I så fald vil nye projekter først kunne igangsættes fra 2021.
- Det er som om, at politikerne på Christiansborg slet ikke forstår vigtigheden af det her.
De burde komme ud i virkeligheden og se, at deres manglende beslutninger rent faktisk har konsekvenser, siger borgmester Henrik Rasmussen.
- De vil opleve en virkelighed, hvor vores grønne områder, som burde være stillezoner, slet ikke er stille.
Hvor mennesker ikke kan sidde i deres have, hvor de ikke kan sove med deres vindue åbent uden at blive påvirket af motorvejsstøj.
Det er simpelthen ikke rimeligt i 2018, at man skal finde sig i det, siger Henrik Rasmussen.
Borgmester: Staten må tage ansvarI Vallensbæk sidder man dog ikke bare på hænderne og venter på hjælp.
Kommunen har blandt andet lagt veje til en række forsøg i samarbejde med netværket Gate 21, hvor man for eksempel har prøvet at lave støjskærme af genbrugte vindmøllevinger og eksperimenteret med nye støjabsorberende materialer.
- Det hjælper også lidt, men problemet er, at det er de store motorveje, der er de store støjkilder i Vallensbæk.
Så ligegyldig hvor mange lokale initiativer, vi tager, så forslår det ikke.
Derfor skal Staten tage sit ansvar til sig og sikre, at folk kan bo her, siger Henrik Rasmussen.
Kommunen har også ekstraordinært sat tre millioner kroner af i næste års budget til at lave støjafskærmning ved motorveje, selvom det formelt er staten, der har ansvaret for de store veje.
- Det er kommunale budgetter, som burde gå til skoler, til varme hænder eller til ældrepleje, som vi sætter af til at løse statens problemer.
Det synes jeg simpelthen er uhørt og urimeligt.
Staten må tage et ansvar, siger Henrik Rasmussen.
FacebookTwitterKopier linkEmner:Henrik Rasmussen (politiker)|Ole Birk Olesen (politiker)|Vallensbæk|WHO|Støjforurening




https://www.dr.dk/nyheder/udland/mindst-otte-draebt-i-oversvoemmelse-paa-mallorca

UdlandMindst otte dræbt i oversvømmelse på MallorcaTo britiske statsborgere er blandt ofrene på ferieøen, som nu får hjælp af militæret.
Af Lise Karlshøj Ipsen10.
okt.
2018 kl.
11.
59 | opdateret 10.
okt.
2018 kl.
12.
56Bemærk: artiklen er mere end 30 dage gammelLæs opMindst otte personer er bekræftet døde, efter kraftig regn har ramt den spanske ferieø Mallorca.
Det skriver nyhedsbureauet AFP.
I aftes faldt der 22 centimeter regn på bare fire timer.
Byen Sant Llorenc, som ligger cirka 60 kilometer øst for hovedstaden Palma, blev hårdest ramt af nedbøren.
Sant Llorencs viceborgmester fortæller, at to af ofrene er britiske statsborgere, mens to andre er lokale.
De femte offer blev fundet i byen S’illot, fortæller en talskvinde fra katastrofeberedskabet.
Skoler lukketIfølge de lokale myndigheder har det militære nødberedskab sendt 80 soldater og syv køretøjer afsted til området.
De skal hjælpe de cirka 100 redningsarbejdere, som har arbejdet natten igennem.
Mindst tre skoler er lukket, og hundredvis af mennesker er evakueret til blandt andet sportshaller.
Den spanske regering har meddelt, at premierminister, Pedro Sanchez, flyver til området senere i dag.
På Twitter har Sanchez kaldt oversvømmelserne for ”forfærdelige”.
Den spanske vejrtjeneste siger, at der senere i dag ventes mere regn på den østlige del af den Iberiske halvø.
FacebookTwitterKopier linkEmner:Pedro Sánchez (politiker)|Spanien|Mallorca|Twitter|Vejret




https://www.dr.dk/nyheder/viden/teknologi/stemmestyrede-skaerme-er-paa-vej-ind-i-din-stue

TeknologiStemmestyrede skærme er på vej ind i din stueAmazon, Google og Facebook har inden for få uger lanceret såkaldte ‘smart displays’, som er en slags fastmonterede tablets, designet til hjemmet.
Home Hub er Googles første smart display.
Det er højtaler, mikrofon og skærm i et, der i høj grad skal styres med stemmen.
(© Google)Af Nicolai Franck10.
okt.
2018 kl.
11.
29Bemærk: artiklen er mere end 30 dage gammelLæs opSå godt som alle danskere har en smartphone i lommen.
Og mange har en bærbar computer eller en iPad.
Hvad alle disse computere har til fælles er, at de er designet til at være transportable, og at vi ofte har dem med på farten.
Men nu kommer der er ny generation af billige computere, som er designet til at stå bomstille i hjemmet.
Og nej, det er ikke den stationære computer, som er blevet genfødt, men derimod såkaldte ‘smart displays’, som i mangel på bedre kan oversættes til smart-skærme.
Læs også:Snydt igen: Googles nye telefoner kommer heller ikke til Danmark i årEt ‘smart display’ er i grunden en højtaler, som har en række mikrofoner indbygget, og en tablet-skærm smækket ovenpå.
Nogle af dem har tilmed et kamera indbygget, så de også kan bruges til videochat med venner og familie.
Konceptet er en overbygning på smart-højtaleren, som har taget USA med storm, men som først nu er på trapperne til at indtage Danmark.
Tanken er, at denne type computer skal være familiens fællescomputer, som alle kan betjene.
Den er i overvejende grad stemmestyret via den indbyggede digitale assistent, selvom touchskærmen giver mulighed for at styre visse funktioner med fingrene.
Læs også:Salget af smarte højttalere eksploderer i USATypiske brugsscenarier vil være at opdatere indkøbslister, starte musik eller radio, styre lys og termostater eller få oplysninger om de seneste sportsresultater.
Derudover kan den give informationer om trafikken og vejret, og fortælle hvad der er af kalenderaftaler og påmindelser den pågældende dag.
Vil tæppebombardere vores hjemDen nye type computer er tænkt til at skulle have fast plads på køkkenbordet og i stuen, eller sågar i soveværelset, hvis altså brugerne har nerver til at rykke en computer udstyret med en 6-7-8 mikrofoner - og på nogle versioner endda et kamera - ind i de helt private gemakker.
Det er i hvert fald håbet hos de firmaer, der med Amazon og Google i spidsen har lagt sig i front på markedet for smart-højtalere, og som begge nu har kastet sig over videreudviklingen med smart displays.
Amazon, som var de første til at introducere konceptet, har netop sendt anden version af Echo Show på gaden, mens Facebook i staten af denne uge lancerede deres første smart-skærm, som de kalder Portal.
Så sent som i går aftes, var det så Googles tur til at præsentere deres første bud på et smart display, Home Hub, som de kaldte “en skærm specifikt designet til dit hjem”.
Amazon Show 2 er den tidligere online-boghandels bud på en skærmcomputer til hjemmet.
(© Amazon)Samme koncept - forskellige styrkerAlle er bygget på det samme koncept, selvom de adskiller sig en smule i deres funktioner.
Facebook satser i overvejende grad på at sælge Portal som en computer designet til videochat.
Google, som af privalitlivs-årsager undladt at tilføje et kamera, satser i høj grad på at Home Hub skal bruges til at styre alle de internetforbundne dimser i det smart hjem, som i stigende grad vil blive bygget ind i al fremtidig elektronik lige fra elpærer til vaskemaskiner og kaffemaskiner.
Læs også:TEST Googles Assistent skuffer: Ikke et hak bedre end Apples SiriJo flere af disse lyttende og talende informationsapparater du har i hjemmet, jo flere data kan de indsamle om dig og dine families vaner, hvilket jo indiskutabelt er det, alle tre ovennævnte firmaer lever af.
Derfor er priserne på både smart-højtalere og smart displays banket helt i bund.
Således sælger Google sin helt nye Home Hub for under 1.
000 kroner i USA (den kan ikke købes i Danmark endnu), mens både Amazon og Googles smart-højtalere jævnligt kan købes helt ned til 200 kroner stykket.
Læs også:På vej til Danmark: Googles smart-højtalere æder sig ind på AmazonsI Danmark står vi dog først lige på nippet til at komme med på vognen.
Google lancerer to af sine smart-højtalere herhjemme senere på måneden, som vil være de første af sin slags, der kan stemmestyres på dansk.
Her får den billigste udgave umiddelbart en introduktionspris på 449 kroner.
Men det er formentlig kun et spørgsmål om ganske kort tid, før også smart displays vil gøre sit indtog herhjemme.
I slutningen af oktober kommer Googles to Home-højttalere til Danmark.
(© Google)Ændrer måden vi bruger computere påSelvom smarte højtalere og smarte skærme næppe gør vores telefoner arbejdsløse i en nær fremtid, så vil de ændre vores vaner.
Kigger man mod USA har stemmestyring for alvor tager fart.
Ifølge en undersøgelse fra The Center for the Digital Future på University of Southern California, bruger 62 procent af unge under 16 år en digital assistent.
Læs også:Hej Danmark: Nu taler Googles digitale assistent danskMere overraskende er det måske, at 27 procent af amerikanere over 75 år bruger en digital assistent til at finde information eller kommunikere ved at tale til en computer.
Det er netop den hastige forbedring af digitale assistenters evner, der lægger til grund for, at de nye, stemmestyrede computere, vokser så hastigt i udbredelse.
Særligt har de superbillige smart-højtalere, Amazon Echo Dot og Google Home Mini, der har kickstartet denne udvikling.
En anden undersøgelse, foretaget af firmaet Adobe, viser, at tæt på 50 procent af alle amerikanere vil have en smarthøjtaler ved årets udgang.
Apps bliver mere overflødigeDen anden ting, der vil ændre sig, når man i højere grad begynder at stemmestyre sit digitale liv, er, at apps bliver mere overflødige.
Hvor man før var nødt til at åbne en app på sin telefon eller tablet for at kunne styre sin musik, kan man nu blot tale til sin højtaler.
Med andre ord begynder brugerfladen i højere grad at blive usynlig.
Læs også:UPS… Google-dims optog al lyd i badeværelset af sig selvDet betyder samtidig, at der kan komme forskydninger i, hvilke firmaer vi køber dimser fra.
Amazon har aldrig haft held til at blande sig på telefon-markedet, men pludselig er de med deres smarte højtalere og -skærme, og deres digitale assistent Alexa, blevet mellemmand i styringen af det digitale liv.
Førhen var måske var en telefon fra Apple eller Samsung, som blev brugt til at styre musikken på Spotify - nu er det pludselig en 200-kroneres højtaler fra Amazon, der bliver brugt til det samme.
Læs også:Smart-højtaler med grineflip skræmmer livet af sine ejereNetop derfor er der rigtig gode grunde til, hvorfor Google, Facebook, og Amazon nu lancerer relativt billige smart displays.
De kæmper om at blive brugerens foretrukne valg på den næste generation computere, og har man først købt en enhed, man er glad for, så køber man ikke en fra et andet firma, hvis man vil udvide til flere hjem.
Dermed vil de kunne sætte sig hårdt på de datastrømme, vi allesammen genererer, når vi stiller spørgsmål eller styrer vores smarte hjem med stemmen.
FacebookTwitterKopier link




https://www.dr.dk/nyheder/udland/britisk-hoejesteret-giver-bageri-medhold-i-orden-naegte-bage-homokage

UdlandBritisk højesteret giver bageri medhold: I orden at nægte at bage homokageAfgørelsen har været flere år undervejs, hvor bageriet har kæmpet mod bødestraf for diskrimination.
Det er dette bageri i Belfast, sagen har omhandlet.
Af Peter Boier10.
okt.
2018 kl.
11.
28Bemærk: artiklen er mere end 30 dage gammelLæs opDet var i orden, at et nordirsk bageri i Belfast tilbage i 2014 afviste at bage en kage med teksten 'Støt homovielser'.
Det har den britiske højesteret netop slået fast og afslutter dermed den flere år lange sag en gang for alle.
Højesteretten har netop læst dommen op i salen, hvor de lagde vægt på, at bageriets afvisning ikke gjaldt Gareth Lee og hans seksualitet, men blot beskeden på kagen, som bageriet ikke kunne stå inde for.
- Det er ydmygende at blive afvist på grund af sin seksuelle orientering.
Men det er ikke, hvad der skete her.
Og derfor bliver bageriets appel opretholdt.
- Ingen bør blive tvunget til at udtrykke en politisk eller religiøs holdning, som man ikke deler, lyder det.
Læs også:Irsk bageri er dømt for at nægte at bage homo-kageBageriet Ashers, der bestyres af evangeliske kristne, blev i 2015 tildelt en bøde på 500 pund, efter de afviste ordren fra den homoseksuelle, nordirske mand Gareth Lee, der havde bestilt kagen i anledning af 'International Day Against Homophobia' (international dag mod homofobi, red.
).
Service skal udbydes til alle - eller ingenDet gad Gareth Lee nemlig ikke finde sig i, og han sagsøgte derfor bageriet i Storbritanniens eneste land, hvor homovielser endnu ikke er lovlige.
Han fik medhold, og bageriet blev straffet.
Bageriet appellerede dog prompte dommen, men fik ikke medhold, da appelsagen blev afgjort i 2016.
Dengang lød det fra Nordirlands retspræsident, Sir Declan Morgan, at forretningen må udbyde en service til alle eller ingen frem for kun til en nøje udvalgt skare.
- I dette tilfælde må de (bageriet, red) vælge, at de ikke vil udbyde en service, der involverer nogen politiske beskeder.
Men de må ikke kun udbyde en service, der er i tråd med deres egne politiske eller religiøse overbevisninger - i forhold til seksualitet, sagde han i 2016 ifølge The Guardian.
Gareth Lee, der er frivilligt medlem af LGBT-gruppen Queer Space, sagde ved en tidligere høring, at afvisningen gjorde ondt.
- Jeg følte, at jeg ikke var noget værd - et mindre menneske i deres øjne.
Og det kunne ikke være rigtigt, sagde han om kagen, der skulle forestille karaktererne Bert og Ernie fra den ikoniske amerikanske tv-serie Sesame Street.
Vi kan ikke gå i mod BiblenAfgørelsen i Storbritannien kommer i kølvandet på en lignende sag fra USA.
Her afgjorde den amerikanske højesteret, at det var i orden, at en bager i Colorado nægtede at bage en bryllupskage til et homoseksuelt par.
Ved en tidligere høring i den nordirske sag, skriver The Guardian, fortalte Daniel McArthur, manager i Ashers Baking Company, hvorfor bageriet havde handlet, som de gjorde.
- Vi vil med glæde servere kage til alle, men vi kan bare ikke hjælpe en sag, der går imod, hvad Biblen foreskriver om ægteskabet.
Vi har blot forsøgt at handle efter vores kristne tro, sagde han.
FacebookTwitterKopier linkEmner:Bagerier|Bagerforretninger|Nordirland|Storbritannien|The Guardian




https://www.dr.dk/nyheder/penge/dr-har-varslet-ansatte-om-fyringer

PengeDR har varslet ansatte om fyringerDR skal af med op mod 400 medarbejdere som en konsekvens af medieaftalen.
Ansatte er onsdag blevet varslet.
Det er en hård dag i DR, fortæller fællesrepræsentant.
10.
okt.
2018 kl.
11.
18Bemærk: artiklen er mere end 30 dage gammelLæs opDR har varslet de medarbejdere, der skal afskediges.
Det fortæller Henrik Friis Vilmar, der er formand for journalistgruppen i DR.
Hvor mange der er tale om, vil han ikke fortælle.
Men han fortæller, at det er en hård dag.
- Stemningen er selvfølgelig trykket.
Mange er allerede nu kede af det, enten fordi de har mistet deres arbejde, eller fordi de har mistet en god og dygtig kollega.
Det er uforståeligt for mange, siger Henrik Friis Vilmar.
Onsdag morgen klokken 8 skulle alle DR ansatte sidde klar til måske at modtage et opkald, hvor deres chef fortalte, at DR har i sinde af afskedige dem.
Læs også:DR nedlægger cirka 400 stillinger: Skærer seks tv-kanaler ned til tre og skrotter tre radiokanalerDet meste af dagen skal gå med samtaler, fortæller fællestillidsmanden.
- For vores vedkommende og for vores tillidsrepræsentanters vedkommende vil der være samtaler mellem dem, der skal afskediges, og ledelsen til langt ud på eftermiddagen.
Han forventer, at de sidste samtaler afholdes efter klokken 17.
Ifølge journalisten.
dk sendte DR omkring halv ti en intern mail, der sagde, at alle medarbejdere, der skal fyres, havde fået det at vide.
Læs også:Mette Bock: Præcis samme armslængde til DR som førMellem 375 og 400 stillinger skal nedlægges som led i besparelserne hos DR.
Mandag kunne Mediawatch skrive, at 26 medarbejdere i public service-institutionen har fået et tilbud om et nyt job eller et job på ændrede vilkår i stedet for at blive opsagt før den såkaldte prikkerunde.
DR's spareplan er en konsekvens af det seneste medieforlig, hvor DR blev pålagt at spare 20 procent på budgettet.
Det har blandt andet betydet, at en række tv- og radiokanaler skal lukke.
/ritzau/FacebookTwitterKopier linkEmner:Arbejdsmarked|MediaWatch|Arbejdspladser|Økonomi




https://www.dr.dk/sporten/cykling/tour-de-france-vinder-geraint-thomas-faar-stjaalet-sit-trofae

CyklingTour de France-vinder Geraint Thomas får stjålet sit trofæDet trofæ, cykelrytteren Geraint Thomas fik for at vinde Tour de France i sommer, er blevet stjålet.
Geraint Thomas vandt sin første Grand Tour i år, da han tog sejren i Tour de France.
REUTERS/Stephane Mahe Af Niels Anton Heilskov10.
okt.
2018 kl.
10.
45Bemærk: artiklen er mere end 30 dage gammelLæs opDet Tour de France-trofæ, som Team Skys Geraint Thomas vandt i sommer, er blevet stjålet efter at være blevet udstillet i Birmingham.
Det skriver Thomas' hold, Team Sky, i en pressemeddelelse.
- Trofæet var udlånt til Pinarello (cykelproducent, red.
) til det nylige Cycle Show i National Exhibition Center i Birmingham.
Læs også:Briterne har vundet de største cykelløb i år: ’Alle grinede af dem for få år siden’I forbindelse med en oprydning har nogle set sit snit til at snuppe det.
- Beklageligt blev Geraint Thomas' Tour de France-trofæ under oprydningen kortvarigt efterladt uden opsyn og blev stjålet.
- Sagen er under efterforskning af politiet, skriver Team Sky.
Vinderen af Tour de France får et trofæ af glas.
Omrejsende udstilling plyndretSammen med flere andre trofæer - vundet af Team Sky - var det del af en omrejsende udstilling i Storbritannien for at give fans en mulighed for at se dem.
Det var under en af disse udstillinger, at trofæet blev stjålet.
- Det er utroligt uheldigt, at dette er sket.
Det behøver næsten ikke siges, at trofæet er af meget begrænset værdi til hvem end der tog det, men betyder meget for mig og holdet.
Læs også:VIDEO Tour-vinderen smed mikrofonen: En træt Geraint glemte holdkammerater og kone- Forhåbentligt vil vedkommende, der har taget trofæet, levere det tilbage.
Et trofæ er vigtigt, men det, der betyder mest, er de fantastiske minder fra denne utrolige sommer - og dem kan ingen tage, skriver Geraint Thomas i pressemeddelelsen.
Læs også:Britiske Simon Yates vinder årets sidste store etapeløbHos Pinarello, der stod for udstillingen, er administrerende direktør for Pinarello i Storbritannien Richard Hemington også træt af situationen.
- Vi er åbenlyst helt ødelagt over dette her.
Vi påtager os hele ansvaret og har personligt undskyldt over for Geraint.
Vi håber alle, at trofæet kan findes, siger Richard Hemmington.
/ritzau/FacebookTwitterKopier linkEmner:Geraint Thomas (cykelrytter)|Team Sky|Frankrig|Storbritannien|Kriminalitet




https://www.dr.dk/nyheder/kultur/boeger/my-life-kim-larsen-arbejdede-paa-erindringsbog-foer-sin-doed

Kim Larsen er dødSe temaBøgerThis is my life: Kim Larsen arbejdede på erindringsbog før sin dødI en ny bog fortæller spillemanden om sit liv til forfatter bag kronprinse-bog.
Kim gad ikke gå ind i det.
Lige indtil Jens Andersen kom ind i billedet, for Kim havde respekt for hans forfatterskab, siger Kim Larsens manager om bogen.
Af Maja Lærke Maach10.
okt.
2018 kl.
10.
39Bemærk: artiklen er mere end 30 dage gammelLæs opKim Larsens erindringer udkommer nu i bogform, oplyser Politikens Forlag.
I samarbejde med forfatter Jens Andersen, der også har skrevet bogen 'Under Bjælken' om kronprins Frederik, bliver den afdøde spillemands oplevelser fra barn til gennembruddet med Gasolin fortalt af Kim Larsen selv.
- Hver gang sad Larsen klar hjemme i køkkenet i Odense med guitaren, smøgerne og kaffen inden for rækkevidde.
Klar til at fortælle, udtaler Jens Andersen i en pressemeddelelse.
Han fortsætter:Læs også:Stormer ind på hitlisterne: Kim Larsen hitter efter sin død- Hver eneste gang sluttede han vores lange samtaler med en lille dramatisk cliffhanger, så jeg kunne glæde mig til næste gang.
Jo, jo, en rigtig spillemand - og en djævleblændt god mundtlig fortæller.
Bogen kommer foruden en del af Larsens musikalske liv også til at handle om hans slægt, barndom og ungdom.
Nåede ikke at blive færdigKim Larsens manager eller impresario, som sangeren selv kaldte ham, fortæller, at de gennem årene har fået rigtig mange henvendelser fra folk, der ville skrive Kim Larsens historie.
Læs også:”Ørnen” var Kim Larsens nære ven, manager og guitarist: Nu bliver der virkelig stille i mit liv- Kim gad ikke gå ind i det.
Lige indtil Jens Andersen kom ind i billedet, for Kim havde respekt for hans forfatterskab.
Kemien mellem dem var perfekt, så Kim gik derefter helhjertet ind i opgaven, siger Jørn Jeppesen.
Læs også:'Strisserne kom, før vi ventede dem': Danskerne sagde farvel med fakler og fadølMen Jens Andersen og Kim Larsen nåede ikke at blive færdige med tale sammen.
Han døde forrige søndag 72 år gammel efter længere tids sygdom.
Og det ærgrede Kim Larsen, at bogen ikke kunne fuldendes, siger Jørn Jeppesen.
- Men nu færdiggøres bogen i den ånd, som har præget hele samarbejdet.
Resten af historien håber både familien og jeg på, at Jens laver senere, lyder det fra manageren.
Der er lagt op til, at bogen bliver en af årets julegaver.
I hvert fald er udgivelsen timet til 4.
december, hvor julesalget for alvor begynder.
FacebookTwitterKopier linkEmner:Gasolin|Litteratur|Kim Larsen (musiker)|Politikens Forlag|Odense




https://www.dr.dk/nyheder/udland/tysk-politi-anholder-mand-mistaenkt-mordet-paa-bulgarsk-journalist

UdlandTysk politi anholder mand: Mistænkt for mordet på bulgarsk journalist​​​​​​​Politiet kan ikke sige, om der er forbindelse mellem drabet og Viktoria Marinovas arbejde som journalist.
Viktoria Marinova blev voldtaget og dræbt under en løbetur i sin bulgarske hjemby Ruse.
Af Lise Karlshøj Ipsen10.
okt.
2018 kl.
10.
34Bemærk: artiklen er mere end 30 dage gammelLæs opTysk politi har nu anholdt en mand, som mistænkes for at stå bag drabet på en bulgarsk journalist.
På et fælles pressemøde her til formiddag præsenterede den bulgarske indenrigsminister og chefanklager de nye beviser i sagen.
Indenrigsminister, Mladen Marinov, siger på pressemødet, at efterforskerne har fundet den mistænktes dna på tv-journalist Viktoria Marinovas tøj og krop.
- Der er fysiske beviser, som forbinder ham til mordet, siger indenrigsministeren.
Læs også:Bulgarsk journalist er blevet dræbtLiget af journalisten blev søndag fundet i en park i hendes hjemby Ruse i det nordlige Bulgarien.
Viktoria Marinova arbejdede som undersøgende journalist på en lokal tv-station.
Hun var for nylig vært på et program, hvor hun interviewede to journalister om påstået svindel med EU-midler i Bulgarien.
Chefanklageren siger på pressemødet, at man endnu ikke kan sige, om mordet havde forbindelse til Viktoria Marinovas arbejde som journalist.
Ifølge indenrigsministeren har efterforskerne talt med Marinovas familie og venner, og de har heller ikke kunne bidrage til opklaringen af, om drabet har forbindelse til hendes arbejde.
Kommer fra samme byDen anholdte mand er født i 1997, han bor i Ruse, hvor Viktoria Marinova blev fundet, og han er tidligere straffet for at stjæle skrot.
Han skal søndag være rejst fra Bulgarien til Tyskland, hvor hans mor bor.
Han er nu sigtet in absentia for voldtægt og drab.
Læs også:Bulgarsk politi løslader mand i sag om journalistdrabTirsdag blev en rumænsk statsborger tilbageholdt i forbindelse med efterforskningen.
Han blev dog løsladt samme dag og vil ikke blive sigtet i sagen.
Viktoria Marinova er den tredje journalist, der er blevet dræbt i et EU-land det seneste år, og EU-kommissionen har krævet hurtig behandling fra de bulgarske myndigheder.
Viktoria Marinova efterlader sig et lille barn.
FacebookTwitterKopier linkEmner:Europa-Kommissionen|Europa-Parlamentet|Bulgarien|Mord|EU-forhold




https://www.dr.dk/nyheder/kultur/film/sofie-og-robert-var-danmarks-filmpar-nr-1-her-er-de-i-dag

Film og serierSofie og Robert var Danmarks filmpar nr.
1: Her er de i dag'Anja og Viktor' har formet livet for Sofie Lassen-Kahlke og Robert Hansen - på godt og ondt.
Nu er de sammen på scenen igenSofie Lassen-Kahlke og Robert Hansen spiller deres gamle roller - nu som voksne - i musicalen 'Kærlighed ved første hik'.
(© Ritzau Scanpix/Live Nation)Af Christian Mejdahl Buhl10.
okt.
2018 kl.
10.
29Bemærk: artiklen er mere end 30 dage gammelLæs opDet er godt og vel 20 år siden, Sofie Lassen-Kahlke og Robert Hansen blev verdenskendte i Danmark i skikkelse af Anja og Victor, da de i 1999 indtog og overtog biografer landet over med megasuccesen 'Kærlighed ved første hik'.
Lyt til Innocent Bloods hit 'Den første gang', der var titelsangen i filmen, mens du læser.
Innocent Blood - Den første gangOver 500.
000 danskere indløste billet til filmen, der også solgte en solid omgang VHS-bånd i årene efter premieren, og efterfølgende fulgte der da også fire film om Anja Poulsen og Viktor Knudsens stormfulde parforhold.
Se programmetDu kan se denne uges udgave af Gejst i aften 21.
55 på DR1 eller tage forskud på glæderne og allerede nu se programmet her i DRTV.
Her i 2018 er det så endnu engang blevet tid til at lade kærlighedsfeberen rase.
For netop nu spiller 'Kærlighed ved første hik – The musical' nemlig i Glassalen i Tivoli i København.
Og skuespillerne fra de oprindelige film er vendt tilbage for at indtage deres gamle roller, som i musicalversionen nu også er 20 år ældre.
Man ender med at stå og tænke sig tilbage til dengang, man stod en sommer og indspillede det på en villavej i Taarbæk.
Robert Hansen- Det har været fantastisk at få lov til at spille det her igen.
Jeg har jo kendt de her mennesker et helt liv.
Det er så skønt at tage på arbejde og bare kunne snakke gamle dage, siger Robert Hansen, der spiller voksne Viktor i stykket, mens han overlader rollen som Teenage-Victor til yngre skuespilkræfter.
Læs også:Josefine debuterer med intens film: Det har været angstprovokerende- Det har været så vidunderligt, at se de unge spille scener fra filmen.
Man ender med at stå og tænke sig tilbage til dengang, man stod en sommer og indspillede det på en villavej i Taarbæk.
Det har været en kæmpe gave, siger Robert Hansen.
Sådan så da ud, da optagelserne til 'Kærlighed ved første hik' fandt sted for tyve år siden på villavejene i Lyngby-Taarbæk lidt uden for København.
’Seriøst?
’Det er 20 år siden, Sofie Lassen-Kahlke og Robert Hansen indspillede ’Kærlighed ved første hik’, og ti år siden den femte og hidtil sidste film i rækken om parret havde premiere.
Så Sofie Lassen-Kahlke skulle da også lige bruge lidt betænkningstid, før hun sagde ja til at vende tilbage til rollen som Anja.
- Da jeg først hørte om det, tænkte jeg 'Seriøst?
Er det det, jeg vil?
'.
Jeg havde ikke lige regnet med det.
Men så hørte jeg jo, at det var Peter Langdal, der skulle instruere stykket, og så ved man, det bliver ret fedt.
Jeg tænkte, at han kunne få det til at blive tilpas crazy og ikke bare en 1:1 udgave af filmen, siger hun.
Sofie Lassen-Kahlke har kendt Robert Hansen siden, de begge var ganske unge, og hun mener, de er en slags "vidner" til hinandens liv.
Hvis man er fan af hele Anja og Viktor-universet skal man ifølge Sofie Lassen-Kahlke også være glad for, at idéen til musicalen først opstod nu.
- Jeg tror, det var godt, at jeg ikke blev spurgt to år tidligere.
Da jeg var yngre vendte jeg måske hver en sten og overvejede nøje, hvad der var godt at sige ja til.
Men nu ville jeg hellere bare kaste mig ud i det.
Og jeg har følt det som sådan en gave at få lov til at arbejde sammen med mine gamle kollegaer igen.
Fanget i rollerneBåde Robert Hansen og Sofie Lassen-Kahlke var allerede talentfulde skuespilnavne, før de lavede 'Kærlighed ved første hik' for tyve år siden.
Det var jo meget kommercielle fim, og vi var meget ude at gøre reklame og presseture rundt i landet, hvor vi skrev autografer.
Det var lidt vilde oplevelser.
Sofie Lassen-KahlkeSofie Lassen-Kahlke var kendt fra julekalenderne 'Krummernes jul', hvor hun spillede drillenissen Stella og 'Brødrene Mortensens jul', hvor hun optrådte som Kaffe-Hanne, mens Robert Hansen havde en mindre rolle i 'Krummerne 3' samt hovedrollen i ’Vildbassen’ – hvor han i øvrigt også spillede overfor Sofie Lassen-Kahlke.
Læs også:Hjerteveninder gør op med skjult racisme i ny film: Det er jo ikke sjovt længereI dag nærmer de to skuespillere sig de 40, men de husker tydeligt, hvordan de blev gjort til superkendte ungdomsidoler tilbage i 1999.
- Vi var heldigvis sammen i det og på en måde hinandens vidner til det her lidt aparte liv.
Det var jo meget kommercielle fim, og vi var meget ude at gøre reklame og presseture rundt i landet, hvor vi skrev autografer.
Det var lidt vilde oplevelser.
Så sent som i dag har vi da også talt sammen om, at det er kun hinanden, som rigtigt forstår, hvad vi egentlig gennemgik dengang, siger Sofie Lassen-Kahlke.
Makkerparret blev i kølvandet på deres succes hurtigt eftertragtede navne på de røde løbere.
Her ses de for eksempel til Dansk Grammy i år 2000.
(Foto: Lars E.
Andreasen © Ritzau Scanpix)Den store opmærksomhed og succes i forbindelse med de mange film i Anja og Viktor-serien betød imidlertid også, at skuespillerne ikke kunne undgå at blive synonym med deres roller.
- Når man kom længere hen i karrieren og ville prøve kræfter med andre roller, har det været svært at bryde ud af, at folk måske først ser en som Viktor.
Så på den måde har det været sådan lidt… Men omvendt priser jeg mig jo lykkelig for at have fået lov til at lave en masse forskellige ting i kraft af de her film.
Og så er det jo også lidt sjovt at have været med i en film, der på sin vis lidt er blevet et stykke dansk kulturarv, siger Robert Hansen.
Genopfandt sig selv efter Anja og ViktorDen seneste film i rækken om Anja og Viktor udkom i 2008.
Og i dag kan de to skuespillere da også se tilbage på et par karriereforløb, der har spændt videre end den romantiske ungdomskomedie.
Sofie Lassen-Kahlke har blandt andet spillet med i den populære tv-serie '2900 Happiness', været en del af den succesfulde kvartet i 'City Singler', været tv-vært på shows som eksempelvis Dansk Melodi Grand Prix, samt givet den gas på dansegulvet som vinder af 'Vild med dans' i 2017.
Sofie Lassen-Kahlke stod i front sammen med Louise Wolff og Lise Rønne som værter på det skæbnesvangre Dansk Melodi Grand Prix 2013, hvor Danmark endte med sende Emmelie de Forest videre til Eurovision Song Contest, som hun senere skulle sejre stort ved.
Ligeledes har Robert Hansen også vundet 'Vild med dans' i 2007 og medvirket i flere danske film som 'Oldboys' og 'Min søsters børn' foruden en længere karriere som tv-vært på flere TV3-programmer.
Robert Hansen genopfandt også selv, efter Anja og Viktor-filmene og beskriver, hvordan han søgte mod teateret for at teste sine evner og opdagede, hvor magisk teaterets væsen kan væreLæs også:Har du heller ikke styr på dit liv?
Komikerduo hjælper dig igennem din 30 årskrise- Jeg ville prøve mig selv af og lavede 'Den eneste ene'-musicalen.
Og jeg fandt ud af, at var ret fedt.
Og siden medvirkede jeg i 'Dirty Dancing' og 'Dirch', og jeg kunne godt lide at have et publikum siddende.
For på teateret får man kun ét forsøg.
Du kan ikke tage en scene om.
Og det har jeg fundet ud af, at jeg rigtig godt kan lide, siger han.
'Kærlighed ved første hik' er langt fra den eneste film, der rammer de skrå brædder i de her år.
Rigtigt mange spillefilm og tv-serier bliver til teaterstykker eller musicals.
For eksempel 'SKAM', 'Den skaldede frisør' og 'Terkel i knibe'.
Se med i aften, når Maria Månson følger Sofie Lassen-Kahlke og Robert Hansen til prøverne 'Gejst' på DR1 klokken 21:55 på DR1.
Allerede et par år inden 'Kærlighed ved første hik' dannede Robert Hansen og Sophie Lassen-Kahlke par i rollerne som Torben og Anne Johanne i 'Vildbassen'.
(© Ritzau Scanpix)FacebookTwitterKopier link




https://www.dr.dk/nyheder/indland/politiet-har-skudt-en-person-i-benet-i-odense

IndlandPolitiet har skudt en person i benet i OdensePolitiklagemyndigheden er gået ind i sagen og har sendt efterforskere af sted.
Politiet har i forbindelse med branden afspærret et området i Odense.
 DR Fyn)Af Emil Søndergård Ingvorsen og Anton Lind10.
okt.
2018 kl.
10.
18 | opdateret 10.
okt.
2018 kl.
13.
04Bemærk: artiklen er mere end 30 dage gammelLæs opPolitiklagemyndigheden har påbegyndt en efterforskning i forbindelse med, at politiet har afgivet skud i en lejlighed i Odense omkring klokken 8 i morges.
Det oplyser Fyns Politi i en pressemeddelelse.
Den Uafhængige Politiklagemyndighed (DUP) fortæller, at en person er ramt i benet.
- Vi har sendt efterforskere af sted til Odense og ved ikke mere på nuværende tidspunkt, oplyser DUP.
Skyderiet er sket i Hvenekildeløkken i den nordøstlige del af byen, og Fyns Politi har ikke yderligere kommentarer til sagen.
Der er intet, der tyder på, at skudepisoden er banderelateret.
DR Fyn har talt med personen, der anmeldte branden.
- Jeg kunne se, at der kom røg ud af udluftningsventilerne, og så ringede jeg til brandvæsnet, som kom med det samme, siger Kay Johan Petersen, som bor i området.
Det var på overfladen meget udramatisk, men da brandvæsnet havde slukket branden, udviklede sagen sig.
- Lejlighedens beboer stod omme på den anden side af bygningen, og han havde ikke været inde i lejligheden, da det brændte.
Politiet råber, at han har en kniv, og så lød det pludselig 'bang', 'bang', 'bang', siger Kay Johan Petersen, som vurderer, at der blev afgivet seks skud.
DR Nyheder følger sagenFacebookTwitterKopier linkEmner:Fyns Politi|Politi|Odense|Fyn|Kriminalitet




https://www.dr.dk/sporten/fodbold/kvindelandsholdet/dbu-direktoer-efter-fejlet-vm-kvalifikation-konflikten-slog-os-ud

KvindelandsholdetDBU-direktør efter fejlet VM-kvalifikation: 'Konflikten slog os ud af kurs'Peter Møller mener, at konflikten mellem DBU og kvindelandsholdet kom i vejen for VM-drømmene.
Peter Møller skal indgå som sparringspartner for de forskellige landstrænere - både for kvinder og mænd - og samtidigt arbejde med talentudvikling, træneruddannelse og andre dele af udviklingen af dansk fodbold.
.
 Af Niels Anton Heilskov10.
okt.
2018 kl.
10.
00Bemærk: artiklen er mere end 30 dage gammelLæs opGodt et år efter at det danske kvindelandshold i fodbold kunne fejre deres sølvmedaljer ved EM, må de nu affinde sig med, at de ikke skal med til sommerens VM i fodbold.
Holdet sluttede som toer i deres kvalifikationspulje, og da de tabte til Holland i begge playoff-kampene blev drømmen endeligt slukket.
Læs også:Analyse: Kvindelandsholdet slået tilbage til startIfølge DBU’s nye fodbolddirektør, Peter Møller, skyldes det glippede VM ikke spillernes manglende evner på banen, men i højere grad den konflikt, der herskede mellem spillerne og DBU i starten af kvalifikationsturneringen.
- Jeg er aldrig tilfreds, når vi ikke vinder fodboldkampe og kommer til slutrunder.
Det har været en meget svær opgave, som Lars Søndergaard har haft.
Der kom en konflikt, der gjorde, at holdet blev slået lidt ud af kurs.
Jeg tror rent mentalt, at det har betydet rigtigt meget, siger Peter Møller.
Læs også:KARAKTERER Forsvaret skraber bunden i middelmådig dansk kampHan er samtidig ked af, at der nu venter landsholdet 11 måneder uden et eneste opgør af sportslig betydning.
- Det har været en fantastisk rejse de seneste par år.
Og jeg kan huske som spiller, at det er slutrunderne, man lever og ånder for.
Det er det, som vi som fans gerne vil se, og der hvor vi bakker op om holdet som nation.
For at holde gang i gryden arbejder DBU derfor på at arrangere spændende træningskampe for holdet.
DBU tror fortsat på trænerenMed den manglende sportslige succes bliver der også stillet spørgsmålstegn ved holdets træner Lars Søndergaard, der kom til umiddelbart efter EM-succesen.
Peter Møller og DBU har dog stadigvæk tro på Søndergaards kompetencer og er klar til at fortsætte med ham ved roret for holdet.
Læs også:Ærgerlig Nadim efter nederlag: 'Vi var tæt på, men alligevel så langt fra'- Vi bakker stadigvæk op omkring Lars Søndergaard.
Og jeg har ikke hørt andet, end at pigerne stadig gerne vil have, at han fortsætter, konstaterer Peter Møller.
Læs også:Kvindelandsholdet kommer ikke med til VM i fodboldI stedet vil Peter Møller kigge på, hvordan kvindelandsholdet kan blive bedre til at modstå det stigende forventningspres.
- Der har været store forventninger til det her hold.
Da vi var til den seneste slutrunde var der ikke noget pres, der syntes alle, at vi spillede godt, og at det var fint.
Men så kom der pludselig et pres, der krævede, at vi skal være med blandt de bedste.
I bagklogskabens lys tror jeg, at vi ikke har været helt gode nok til at håndtere, hvordan vi tackler det her pres.
FacebookTwitterKopier linkEmner:DBU|Fodbold|Holland




https://www.dr.dk/nyheder/politik/elbilister-siger-nej-tak-til-koere-i-busbanen-det-vil-bare-skabe-daarlig-stemning

Regeringens klimaudspilSe temaPolitikElbilister siger nej tak til at køre i busbanen: Det vil bare skabe dårlig stemningKørsel i nødsporet på motorvejene er en bedre ide, mener Elbilforeningen.
Venstre har overvejet det, men siger nej.
Regeringen vil gøre det muligt at åbne busbanerne for elbiler, men elbilisternes forening er ikke vild med forslaget.
Af Johan Blem Larsen10.
okt.
2018 kl.
09.
33Bemærk: artiklen er mere end 30 dage gammelLæs opRegeringen vil åbne for, at såkaldte lav- og nulemissionsbiler kan få lov at køre i busbanerne rundt om i de danske byer.
Det vil gøre det endnu mere attraktivt at vælge en eksempelvis en elbil, lyder det i regeringens klimaudspil.
Men det er en dårlig ide, mener elbilisterne selv.
Læs også:Regeringen vil give fordele til grønne biler: Kørsel i busbanen og rabat på parkeringBiler i busbanerne vil bare skabe kø og føre til irriterede buspassagerer og chauffører, lyder vurderingen i Elbilforeningen FDEL, der repræsenterer elbilister i Danmark og har omkring 650 medlemmer.
- Det kan skabe en rigtig dårlig stemning omkring elbiler, hvis man får den fordel, siger Elbilforeningens pressetalsmand, Martin Messer Thomsen.
Han peger på, at inspirationen til at lade grønne biler køre i busbanen er hentet fra Norge, men der er busbanerne primært placeret på indfaldsveje til de større norske byer, hvor busbanerne i Danmark i højere grad er placeret inde i midt i storbyerne.
- Så i Danmark vil der nok være tendens til at skabe kø i busbanerne, fordi de kun ligger inde i byerne.
Derfor er vi ikke helt vilde med løsningen, fordi den ikke umiddelbart kan kopieres til Danmark, siger Martin Messer Thomsen.
Åbn nødsporetHerhjemme stopper busserne som oftest også i selve busbanen, når der er et stoppested.
I Norge kører den ind til siden, så man kan overhale i busbanen.
Derfor frygter Elbilforeningen, at elbilister ville blive fristet til at køre ud i den almindelige vejbane for at foretage overhalinger af busserne, hvilket kan skabe ”en frygtelig zigzagkørsel”.
Regeringen bør derfor ændre på sit forslag om grønne biler i busbaner, så de i stedet får lov at køre i særlige baner langs motorvejsstrækningerne ind mod de større byer, mener Elbilforeningen.
- Den ideelle løsning er, at elbilerne får deres eget spor langs indfaldsvejene og indfaldsmotorvejene.
I København kunne det eksempelvis være langs Hillerød-, Helsingør- og Køge Bugt-motorvejene.
De kunne eventuelt køre i nødsporet, som man eksperimenterer med på Hillerødmotorvejen, siger Martin Messer Thomsen.
Læs også:Billigere elbiler på vej: Regeringen vil sænke afgifter på grønne bilerMovia: Busser er mere miljøvenligeHos landets største trafikselskab, Movia, er man heller ikke voldsomt begejstret over udsigten til at skulle dele busbaner med elbiler i fremtiden.
Det vil øge trængslen i byerne markant, vurderer plandirektør Per Gellert.
- Man skal passe på, at man ikke kommer til at prioritere én miljøvenlig på bekostning af én, som måske er endnu mere miljøvenlig, og som også afhjælper trængsel, siger Per Gellert.
- Tre elbiler optager den samme plads som én bus, og i en bus kan der altså sidde op til 80 personer.
Det vil der formentlig ikke gøre i en elbil.
På den måde afhjælper busser trængsel og fremmer fremkommeligheden i byerne.
Det gør det alt andet lige også mere miljøvenligt, at der sidder mere end en person i et køretøj, siger han.
Læs også:Elbil, hybridbil og plug in-hybrid: Her har du overblikket over elbil-familienVenstre: For usikkert med elbiler i nødsporIfølge Venstres klimaordfører, Thomas Danielsen, skal forslaget om give kommunerne mulighed for at tillade elbiler at køre i busbaner ses som et ud af flere forslag, der skal gøre det ”mere lækkert” at vælge en grøn bil.
Thomas Danielsen understreger, at selvom inspirationen til forslaget er hentet i Norge, så kopierer regeringen ikke den norske model én til én.
- Vi siger derimod, at det er op til den enkelte kommune at tage nogle initiativer, der kan gøre det attraktivt at køre med sin grønne bil i busbanen, siger Thomas Danielsen.
- Det kan man gøre på flere forskellige måder i de enkelte kommuner.
Man kan dels bare sige, at det er tilladt over det hele, men det skal man naturligvis ikke.
Man skal tage forholdene i betragtning, hvorfor man eventuelt kunne tegne elbillogoer på asfalten i de busbaner, hvor man også tillader elbiler, siger han.
Elbilforeningens ønske om i stedet at lade elbiler køre i nødsporene på indfaldsvejene til de større byer har også været på tegnebrættet i regeringen, men det er blevet droppet i det endelige klimaudspil, forklarer Thomas Danielsen:- Det er ikke en tanke, der er fjern for Venstre, men af sikkerhedsmæssige årsager har vi brug for at få den mulighed belyst yderligere.
- De sikkerhedsmæssige udfordringer, der kan være ved at tillade elbiler i nødsporet, er i forbindelse med ulykker, hvor der kan opstå nogle farlige situationer.
Så den del ønsker vi at få belyst yderligere, inden vi eventuelt vil tage det i brug som et virkemiddel, siger Thomas Danielsen.
FacebookTwitterKopier linkEmner:Kollektiv trafik|Venstre|Biler|Norge|Thomas Danielsen (politiker)




https://www.dr.dk/nyheder/regionale/oestjylland/historisk-grov-sag-om-mishandlede-hunde-begynder-i-dag-efterlyser

ØstjyllandHistorisk grov sag om mishandlede hunde begynder i dag: Efterlyser hårdere straffe71-årig kvinde er tiltalt for at vanrøgte 61 hunde, som blev fundet på en landejendom ved Randers.
Hos Dyrenes Beskyttelse har man den seneste tid oplevet flere og flere sager, hvor et stort antal hunde er blevet vanrøgtet.
(© Dyrenes Beskyttelse)Af Tina Vestergaard Andersen og Sarah Friis Elkjær10.
okt.
2018 kl.
09.
21Bemærk: artiklen er mere end 30 dage gammelLæs opEn de allerværste sager om vanrøgt og mishandling af hunde begynder i dag ved retten i Randers.
61 ilde tilredte hunde blev i februar 2017 fundet på en landejendom ved Gjerlev ved Randers, og en 71-årig kvinde er tiltalt for at have vanrøgtet dem.
Sagen har politisk bevågenhed, og ved tilskuerrækkerne i retten vil Dansk Folkepartis dyrevelfærdsordfører Karina Due være, når sagen går i gang.
- En ting er, at loven ser fin ud på papiret, men jeg skal også sikre mig, at domstolene også dømmer på en måde, som var vores intention.
Hvis de ikke gør det, så er vi nødt til at skærpe nogle ting, siger hun.
Læs også:Afmagrede og døde hunde skal koste: Anklager kræver fængselsstraf i vanrøgtssagDyrenes Beskyttelse kalder sagen for den næstværste nogensinde, som kun bliver overgået af en sag fra Næstved i 2015.
Strafferammen er lige nu på op til to års fængsel, men straffene er ofte en del mildere, fortæller Inger Lund Overgaard, der er dyrlæge hos Dyrenes Beskyttelse.
Hundene her er blandt de 18, som blev fundet på en ejendom i Gjerlev ved Randers.
(© Dyrenes Beskyttelse).
(© Dyrenes Beskyttelse) (© Dyrenes Beskyttelse) (© Dyrenes Beskyttelse) (© Dyrenes Beskyttelse)1 / 4Hundene her er blandt de 18, som blev fundet på en ejendom i Gjerlev ved Randers.
(© Dyrenes Beskyttelse).
(© Dyrenes Beskyttelse)1 / 4(© Dyrenes Beskyttelse)2 / 4(© Dyrenes Beskyttelse)3 / 4(© Dyrenes Beskyttelse)4 / 4Hun mener, der er behov for at skærpe loven.
- Det tager lang tid, fra det bliver kendt, at de her dyr har det dårligt, til sagen kommer for rettet.
Desuden oplever vi ofte, at dommene er meget milde i forhold til strafferammen, siger hun.
Læs også:Næststørste vanrøgtssag i nyere tid: Mindst 16 hunde fundet døde i plastikposerKarina Due fra DF er enig i, at der skal ske noget.
Helt konkret taler hun for, at man opretter et regulært dyrepoliti, der skal beskæftige sig med vanrøgt og mishandling.
- Så man tvinger alle politikredse til at opprioritere de her sager, siger hun.
Der er sat to dage af til sagen.
Det skal du undersøge, før du køber hund:•At hvalpen skal være 8 uger før den må sælges.
Det er et lovkrav i Danmark.
•At hvalpen er registreret i Dansk Hunderegister.
Den skal registreres, inden den er 8 uger.
•At den er blevet vaccineret og sundhedsundersøgt af en autoriseret dyrlæge.
•At du har set hvalpens mor og hvalpen sammen med hende.
•At du har set, hvor hvalpen er vokset op, så du har et indtryk af forholdene og den opdrætter som sælger hvalpen.
Lav gerne flere besøg.
•At hunden er vant til og tryg ved mennesker.
Er den sky og bange for mennesker kan det tyde på, at den er opvokset isoleret og med et minimum af menneskekontakt•Køb aldrig en hvalp hos en opdrætter, hvis du er i tvivl.
Du støtter dårlige opdrættere ved at købe en hvalp hos dem•Kontakt politiet eller Dyrenes Beskyttelse på 1812, hvis du ser noget mistænkeligtFacebookTwitterKopier linkEmner:Dyrenes Beskyttelse|Dansk Folkeparti|Randers|Dyr|Karina Due (politiker)




https://www.dr.dk/sporten/fodbold/kvindelandsholdet/analyse-kvindelandsholdet-slaaet-tilbage-til-start

KvindelandsholdetAnalyse: Kvindelandsholdet slået tilbage til startKvindelandsholdet skal lægge en fremtidsplan efter den fejlslagne VM-kvalifikation, hvor der nu er 11 måneder til holdets næste betydningsfulde opgør.
De danske fodboldkvinder kommer ikke med til VM i denne omgang, efter holdet tirsdag tabte 1-2 til Holland.
Af Henrik Liniger10.
okt.
2018 kl.
08.
57Bemærk: artiklen er mere end 30 dage gammelLæs opSidste år er i dén grad længe siden for kvindelandsholdet i fodbold.
For 14 måneder siden jublede hele Fodbolddanmark over holdets EM-sølvmedaljer.
Men med det samlede nederlag mod Holland og den kiksede VM-kvalifikation er kvindefodboldens fornemste hold herhjemme i dén grad bombet tilbage.
Ét er, at VM kiksede, og det er i sig selv begrædeligt.
En VM-sommer i Frankrig med masser af danske fans på lægterne og foran tv-skærmene havde været med til at fastholde og måske endda øge den i forvejen store interesse for kvindelandsholdet.
Noget andet er, at udsigterne til at få succes igen er rigtig lange.
Med den mislykkede kvalifikation er også muligheden for at komme til OL i 2020 væk, idet VM fungerer som kvalifikation til legene, der er en uhyre prestigefyldt turnering i kvindefodbolden.
Nederlaget betyder altså, at man skal kigge næsten tre år frem for at finde det næste store mål for kvindelandsholdet, EM-slutrunden i 2021.
Tre år.
Det er næsten en evighed i fodbold.
To store fejl fører til fiaskoTil gengæld giver det store tomrum DBU mulighed for at lave en grundig analyse af, hvad der gik galt i denne kvalifikation, og der er to store ting, der kiksede.
For det første var der konflikten mellem DBU og Spillerforeningen, der betød aflysning af kvalifikationskampen i Sverige og et skrivebordsnederlag på 0-3.
De kampe, der trods konflikten blev spillet i efteråret 2017, viste et velspillende dansk landshold, der levede videre på EM-euforien.
Det er ganske sandsynligt, at Danmark kunne have fået afgørende VM-point mod et dengang famlende svensk landshold, og derfor er det ikke en overfortolkning at sige, at konflikten fik en afgørende betydning for, at Danmark ikke kommer med til VM.
Alligevel stod holdet med chancen for selv at at afgøre det med en sejr på hjemmebane mod Sverige i september.
Det kiksede med et 0-1 nederlag og en uhyre bleg indsats efter en landsholdssamling, hvor træner Lars Søndergaard selv højlydt undrede sig over den manglende kvalitet og intensitet til træning og i kampene.
Det var her, det gik galt, og ikke i playoff-nederlagene mod Holland, som bare er et langt bedre hold end Danmark.
Det er åbenlyst, at landsholdet er dalet i kvalitet siden EM-sommeren 2017.
Den nye træner Lars Søndergaard og spillerne har simpelthen ikke formået at holde niveauet.
Det er den anden store grund til det tidlige VM-exit.
Fokus på fremtidenNu venter altså næsten tre år uden slutrunder og i første omgang 11 måneder uden betydende landskampe.
Den tid må bruges til at finde ud af, hvad der skal ske med kvindelandsholdet.
Er Lars Søndergaard den rigtige træner, og hvis ja – hvad skal der så til for at få hans ideer til at fungere?
Samtidig må man også se på, hvilke spillere, der er klar til at fortsætte på holdet med et så fjernt sigtepunkt som EM i 2021.
I den danske startopstilling mod Holland i aftes var der fire spillere, der havde passeret de 30 år.
Er de klar til at være med helt frem mod EM?
Og hvilke nye spillere trænger sig på?
I sidste uge blev Peter Møller præsenteret som ny fodbolddirektør hos DBU, og med nederlaget mod Holland bliver han kastet direkte ud i sin første store opgave: Han skal sammen med trænere og spillere definere kvindelandsholdets profil frem mod EM og lægge en klar plan for at få den succes, som kan være med til at fastholde den store folkelige interesse, som holdet har haft siden EM-sølvet.
Lige nu ser det sort ud for kvindelandsholdet, men selv om udsigterne til succes er lange, så kommer muligheden trods alt igen, og den skal gribes.
Lige nu er der bare pokkers lang tid til 2021.
FacebookTwitterKopier linkEmner:DBU|Holland|Fodbold|Sverige|Spillerforeningen




https://www.dr.dk/nyheder/udland/orkanen-michael-er-paa-vej-flere-end-370000-evakueret-i-florida

UdlandOrkanen Michael er på vej: Flere end 370.
000 evakueret i FloridaIndbyggere rådes til at lade sig evakuere fra udsatte områder.
Af Josephine Nue10.
okt.
2018 kl.
07.
57Bemærk: artiklen er mere end 30 dage gammelLæs opOrkanen Michael frygtes at intensivere til en kategori 4 på den tropiske orkanskala, når den rammer kysten i Florida i dag.
Det skriver CNN i en liveblog.
Mere end 370.
000 personer er i Florida blevet beordret til at evakuere fra områder, men man forventer, at det reelt er få, der har fulgt myndighedernes anbefaling, skriver BBC.
Flere steder i Florida er der varslet stormflod, mens andre områder fortsat er i risikozonen for stormflod.
USA's nationale orkancenter, NHC, skriver på sin hjemmeside:- Et stormflodsvarsel betyder, at der er en overhængende fare for livstruende oversvømmelser, på grund af vand der bevæger sig ind i landet fra kysten.
Derfor bør personer i de pågældende områder tage samtlige mulige forholdsregler for at sikre liv og ejendomme fra oversvømmelser.
Folk bør følge de lokale instruktioner.
Floridas borgere sikre sig forud for orkanen Michael, der rammer Floridas kyst onsdag.
Læs også:Tropisk orkan Michael har kurs mod FloridaSkoler og offentlige institutioner holder lukket som følge af stormen, og i Okaloosa i Florida, hvor der er varslet stormflod, er flere hospitaler lukket.
Staterne Florida, Alabama og Georgia er i undtagelsestilstand.
Og i staten Florida er der oprettet 34 væresteder for evakuerede, har Floridas guvernør, Rick Scott, meldt ud.
Beboere i Florida klargør sandsække forud for orkanen Michael.
Udover undtagelsestilstand i flere stater har mere end 22 regioner udsendt en evakueringsordre.
Og ifølge den nationale vejrtjeneste er mere end 483 kilometer kystlinje truet af orkanen.
Ifølge BBC er mindst 13 personer indtil videre døde som følge af stormen.
FacebookTwitterKopier linkEmner:Florida|USA|Vejret|Oversvømmelser|BBC




https://www.dr.dk/nyheder/indland/tidligere-socialordfoerer-efter-svindel-i-styrelse-hvis-nogen-er-overraskede-er-det

Millionsvindel i SocialstyrelsenSe temaIndlandTidligere socialordfører efter svindel i styrelse: Hvis nogen er overraskede, er det hykleriskIngen har styr på, hvad der kommer ind og ud fra satspuljen, mener tidligere V-politiker.
- Man ved ikke, hvad der går ud, hvad der går ind, og hvem der får udbetalt hvad, lyder det fra Eyvind Vesselbo, der selv har påpeget håndteringen af satspuljemidlerne overfor ansvarlige politikere.
(arkivfoto) Af Christine Hyldal og Maja Lærke Maach10.
okt.
2018 kl.
07.
44Bemærk: artiklen er mere end 30 dage gammelLæs opSagen om svindel i millionklassen i Socialstyrelsen burde ikke overraske nogen.
Det mener Eyvind Vesselbo, der har siddet i Folketinget for Venstre og kender socialsystemet indgående i kraft af sit hverv som partiets tidligere socialordfører.
- Hvis nogen politikere, ministre eller ordførere på socialområdet er overraskede, er det ren hykleri, lyder den smældende melding fra den forhenværende MF’er.
Ifølge ham kunne den 64-årige mistænkte kvinde i sagen gennemføre det massive underslæb for mindst 111 millioner kroner, fordi der er rod i de statslige støttepuljer og tilskudssystemer til udsatte.
Systemet omkring satspuljemidlerne er alt for uigennemskueligt, lyder kritikken.
Læs også:Millionsvindel i Socialstyrelsen: Det ved vi om sagenKvinden, som i mere end 40 år var en betroet medarbejder i Socialstyrelsen, er lige nu efterlyst over hele verden via Interpol.
Hun er mistænkt for igennem en periode på mindst 16 år - fra 2002 til i år - at have begået underslæb for omkring 111 millioner kroner.
Pengene, som hun overførte til sine egne konti, skulle være gået til nogle af landets svageste borgere gennem satspuljemidlerne.
Sagen kortEn 64-årig kvinde er efterlyst over hele verden via Interpol.
I over 40 år arbejdede hun i Socialstyrelsen, hvor hun var en "betroet" medarbejder.
Hun er mistænkt for igennem en periode på mindst 16 år - fra 2002 til i år - at have begået underslæb for omkring 111 millioner kroner.
Det var penge, som skulle være gået til nogle af landets svageste borgere gennem satspuljemidlerne.
Pengene blev overført til hendes egen private konti.
Svindlen blev først opdaget i begyndelsen af september i år, hvor kvinden blev bortvist fra sit arbejde.
Svindlen på omkring 111 millioner er foregået ved 274 overførsler til den ansattes egne private konti.
Det vil sige, at der gennemsnitligt er blevet overført 405.
000 kroner per overførsel.
Bagmandspolitiet vurderer, at kvinden lige nu er i udlandet.
Det er ikke kommet frem, hvordan den 64-årige kvinde bar sig ad med at overføre de mange millioner kroner til sin egen konto.
Pulje på 15 milliarderSatspuljen er penge til initiativer til fordel for svage og udsatte grupper og personer på overførselsindkomst.
I år er den samlede pulje på over 15 milliarder kroner.
Eyvind Vesselbo mener, at ingen i systemet har et reelt overblik over, hvad der sker med de millioner, som af en eller flere grunde ikke bliver brugt i løbet af en støtteperiode.
Det er meget lidt gennemsigtigt, hvad der foregår.
formand for Frivilligrådet Mads Roke ClausenIfølge Eyvind Vesselbo selv har han i de sidste 10 år råbt op om, at der ikke er styr på satspuljemidlerne.
- Man ved ikke, hvad der går ud, hvad der går ind, og hvem der får udbetalt hvad, lyder det fra Vesselbo, der selv har påpeget det overfor ansvarlige politikere.
Også Mads Roke Clausen, der er formand for Frivilligrådet, mener, at håndteringen af satspuljemidlerne er for svær at gennemskue, at systemet skal laves om og gøres mindre bureaukratisk.
Læs også:Ekspert om svindelsag i Socialstyrelsen: Kvindens bank har sovet i timen- Satspuljen består af utrolig mange underpuljer og bevillinger.
Nogle bliver brugt, og nogle bliver ikke brugt, derfor er det rigtig svært at få et overblik over.
Det er meget lidt gennemsigtigt, hvad der foregår, siger Mads Roke Clausen.
Han efterlyser en mere enkel struktur i forvaltningen af støttemillionerne og en langt mere effektiv kontrol med pengestrømmene også ude i foreningerne, men siger:- Man skal ikke lave en masse nye kontrolsystemer, som kommer til at ødelægge foreningernes og de frivilliges muligheder for effektivt at kunne hjælpe en masse socialt udsatte.
Fejlene er sket i Socialstyrelsen, og derinde skal systemet ændres, er Mads Roke Clausens holdning.
Kritik fra statsrevisorer flere gange•Ifølge Politiken fastslog statsrevisorerne for tre år siden, at ”satspuljeordningen er unødigt kompleks og bureaukratisk”, og at ”der mangler et enkelt og præcist samlet overblik over, hvilke ordninger satspuljen finansierer.
”•Så sent som i februar sidste år skrev Rigsrevisionen i et notat:•'Statsrevisorerne finder fortsat, at der mangler gennemsigtighed om den samlede anvendelse af satspuljen.
Statsrevisorerne finder det ikke tilfredsstillende, at ministerierne ikke har planer om at indsamle mere overordnet og tværgående viden om anvendelsen af den samlede pulje, herunder om formålet samlet set bliver indfriet'.
•'Statsrevisorerne skal gentage, at administrationen af satspuljen er for bureaukratisk og ikke giver et enkelt og præcist samlet overblik over, hvilke ordninger satspuljen finansierer.
Statsrevisorerne vil derfor fortsat følge Finansministeriets arbejde med at sikre en sikker, automatiseret og gennemsigtig administration af satspuljen'.
FacebookTwitterKopier link




https://www.dr.dk/sporten/fodbold/landsholdet/delaney-dansk-dortmund-komet-suser-mod-landsholdet

LandsholdetDelaney: Dansk Dortmund-komet suser mod landsholdetThomas Delaney kalder Jacob Bruun Larsen for en atypisk og målfarlig kantspiller med landsholdspotentiale.
Jacob Bruun Larsen har blandt andet gjort sig bemærket med en scoring i Champions League mod franske Monaco.
 10.
okt.
2018 kl.
07.
22Bemærk: artiklen er mere end 30 dage gammelLæs opThomas Delaney regner med, at han får selskab på landsholdet af en klubkammerat fra Borussia Dortmund inden for den nærmeste fremtid.
Den 20-årige danske kantspiller Jacob Bruun Larsen har i den seneste måned fået sin gennembrud i den tyske storklub med tre mål og to måloplæg på fem kampe.
Læs også:I Lyngby husker man Danmarks nye fodboldstjerne: 'Han blev ikke lavet på et samlebånd'Ifølge Delaney har stortalentet egenskaber, A-landsholdet godt kan bruge.
- Han har noget, som er lidt atypisk for en venstre- eller højre wing.
Han løber ind i boksen og scorer mange mål og er meget klog inde i feltet.
Det kan man se på de mål, han har lavet.
Læs også:Dortmund-dansker med mål og assist i Champions LeagueOg den evne gør ham ifølge Delaney mere målfarlig en andre wing-spillere.
- Det er ikke tap-ins, det er for billigt at sige, men det er mål, hvor man tænker, er det venstre wing, som skal gøre det?
At score mål er en af hans store styrker.
Generelt er han en type, som vi ikke har på landsholdet.
Tæt på landsholdslejrenDerfor regner den etablerede landsholdsspiller også med, at Bruun Larsens landsholdsdebut ligger og venter et sted ude i den nærmeste fremtid.
- Ja, det tror jeg helt sikkert.
Jeg er også overbevist om, at vi ser ham på landsholdet inden længe, siger Thomas Delaney.
Læs også:U21-landstræner: ’Jacob Bruun er et af de absolut største talenter’Midtbanespilleren kendte ikke sin unge kollega, før han selv skiftede fra Werder Bremen til Dortmund forud for sæsonen.
Hurtigt blev han imponeret af Bruun Larsen.
- Tæller man træningskampe med har han vel scoret 15 mål i den her sæson.
Han tænker lidt anderledes end andre kantspillere.
- Dermed ikke sagt, at han er en dårlig dribler eller ikke kan spille med ryggen til mål, for det kan han sagtens, han har bare fundet ud af, at det er hans ting at tage nogle hurtige løb ind i feltet, siger Delaney.
I daglig kamp med stjerner og supertalenterDet offensivt indstillede Dortmund-hold råder over flere store talenter på kantpladserne samt den tyske stjerne Marco Reus.
Delaney holder sig fra at vurdere, om landsmanden er bedre end de ellers prominente konkurrenter.
- Vi har en amerikaner (20-årige Christian Pulisic, red.
), der allerede har spillet 100 bundesligakampe, vi har Jadon Sancho (18 år, red.
), der er med A-landsholdet i England, og vi har Marco Reus, der er venstre wing.
Læs også:Danmarks Idrætsforbund: Landsholds-spillerne er usolidariske- Så vi må vente med at kalde Jacob Bruun for bedre end alle dem, siger Thomas Delaney.
Jacob Bruun Larsen er aktuel med U21-landsholdet, som fredag kan kvalificere sig til næste års EM-slutrunde med en sejr over Polen.
Læs også:Dolberg og Bruun Larsen på plettenGør U21-landsholdet det, vil Åge Hareide ikke afvise, at Jacob Bruun Larsen bliver udtaget til A-landsholdets testkamp mod Østrig på tirsdag i Herning.
/ritzau/FacebookTwitterKopier linkEmner:Åge Hareide (fodboldtræner)|Marco Reus (fodboldspiller)|Fodbold|Borussia Dortmund|England




https://www.dr.dk/nyheder/regionale/syd/75-tilfaelde-af-vold-paa-en-skole-1-klasseselever-spytter-sparker-og-sviner

Syd- og Sønderjylland75 tilfælde af vold på én skole: 1.
klasseselever spytter, sparker og sviner lærere tilArbejdstilsynet giver Esbjerg-skole påbud efter vold og trusler mod lærere.
En voldelig tendens, man ser flere steder.
Esbjerg Kommune har et ansvar for, at de yngste elever på Præstegårdsskolen sparker, slår og kommer med krænkende udtalelser mod lærerne.
(ARKIVFOTO).
Af Sofie Lewring, Anne Marie Lindholm og Simon Brix10.
okt.
2018 kl.
07.
20Bemærk: artiklen er mere end 30 dage gammelLæs opDe yngste elever spytter, slår og sparker de ansatte på Præstegårdsskolen i Esbjerg, og lærerne bliver næsten dagligt udsat for vold og krænkende udtalelser som "fuck din mor" og "skrid din luder".
Sidste skoleår blev der indberettet 75 tilfælde af vold.
Det har fået Arbejdstilsynet til at give skolen et påbud om at forebygge vold og trusler, som de skal leve op til inden den 1.
marts 2019.
Det fremgår af en aktindsigt, som DR Syd har fået i sagen.
Læs også:Slag og tilråb: Flere lærere oplever vold og trusler fra eleverDet er især eleverne fra indskolingen - det vil sige fra 0.
til 2.
klasse - der reagerer meget voldsomt, siger Præstegårdsskolens leder Steffen Lawaetz.
- Det påvirker os alle sammen.
Man skal ikke udsættes for grænseoverskridende adfærd, når man går på arbejde.
Det er en ulykkelig situation, som vi selvfølgelig skal gøre noget ved, siger han.
Problemet er landsdækkendeIfølge Danmarks Lærerforening er vold, trusler og krænkelser et problem flere steder i landet.
Thomas Andreasen er lærer og formand for arbejdsmiljøudvalget i Danmarks Lærerforening, og her hører han jævnligt om lignende episoder fra kollegaer.
- Det er en stigende problemstilling i skolen.
Der er en adfærd med slag og spark mod lærere og verbale udfald, der er decideret truende, siger han.
Læs også:Skoler viser drukbilleder på Instagram: 'Det sender et forkert signal'Hos foreningen Skole og Forældre genkender formand Mette With Hagensen også det voldelige billede fra skoler flere steder i landet.
- Vi ved, at det findes, og det er et opmærksomhedspunkt.
Man skal ikke gå på arbejde og være bange for at blive slået, og man skal ikke som barn sættes i en situation, hvor den eneste mulige reaktion er at slå på andre, siger hun.
Kommunen skal tage ansvarIfølge Arbejdstilsynet går der mange udsatte elever på Præstegårdsskolen, som kræver en del ressourcer.
Derfor er det ifølge Mette With Hagensen kommunen, som bør sikre, at der bliver afsat de rette ressourcer til skolen.
- Alle pile peger på, at kommunen har ansvaret.
Kommunen sender bevillinger og sætter rammerne for den enkelte skole.
Det peger direkte på et ansvar hos forvaltningen og kommunalbestyrelsen, siger hun.
Læs også:Hjernerystelser og brækkede arme: 40.
000 skolebørn ender på skadestuen hvert årOg kommunen har en del af ansvaret, erkender Diana Mose Olsen (SF), der er formand for børn- og familieudvalget i Esbjerg Kommune.
- I sidste ende er det altid det siddende byråd, der har ansvaret, men det er jo klart, at vi først skal have viden om, hvad der foregår, før vi kan håndtere det, siger hun.
Skolen vil forebyggeEsbjerg Kommune har ansat en ledelse, der skal hjælpe skolen med at løse problemerne, siger Diana Mose Olsen.
- Nu hvor skolen har fået et påbud, må vi jo sige, at vi ikke har gjort det godt nok.
Jeg vil gerne se på, hvad vi indtil nu har gjort for at forebygge, men også hvordan vi kan stoppe det, siger hun.
Læs også:Lærer om vold og trusler i timerne: Svært ikke at tage personligtKommunen og skolens ledelse skal sammen forsøge at få styr på skolens udfordringer.
Det fortæller skoleleder Steffan Lawaetz, der allerede har igangsat flere tiltag for at forebygge elevernes voldelige adfærd.
- Alle ansatte skal være skarpe på, hvad der sker, når vi har en konflikt.
Herunder også hvordan vi lærer af konflikterne, så vi bliver dygtigere til at håndtere lignende situationer, siger han.
FacebookTwitterKopier linkEmner:Diana Mose Olsen (politiker)|Vold|Uddannelse|Esbjerg Kommune|Esbjerg




https://www.dr.dk/nyheder/udland/avis-om-forsvunden-journalist-saudi-arabien-fjernede-optagelser-fra-konsulat

Khashoggi-sagenSe temaUdlandAvis om forsvunden journalist: Saudi-Arabien fjernede optagelser fra konsulat Jamal Khashoggi, der var kritisk over for styret i Riyadh, har været væk i over en uge.
Et overvågningskamera fangede Jamal Khashoggi, da han gik ind på konsulatet i Istanbul.
Han er ikke set siden.
10.
okt.
2018 kl.
07.
12Bemærk: artiklen er mere end 30 dage gammelLæs opDen dag en saudiarabisk journalist forsvandt under et besøg på Saudi-Arabiens konsulat i Istanbul, blev optagelser fra konsulatets overvågningskameraer fjernet.
Samtidig blev konsulatets tyrkiske medarbejdere bedt om at tage en fridag.
Det skriver den britiske avis The Guardian, der har oplysningerne fra tyrkiske myndigheder.
Den saudiarabiske dissident og journalist Jamal Khashoggi har været væk, siden han den 2.
oktober gik ind på det saudiarabiske konsulat i den tyrkiske storby.
Her skulle han have ordnet nogle dokumenter, fordi han skulle giftes med sin kæreste, der ventede uden for konsulatet.
Men Khashoggi er aldrig kommet ud igen.
Læs også:Journalist forsvandt på Saudi-Arabiens konsulat: 'Der er nogle, der ikke fortæller sandheden'Kendt kritikerSaudi-Arabien hævder, at han har forladt konsulatet, men det kan ingen bekræfte.
59-årige Jamal Khashoggi er kendt som en kritiker af styret i Saudi-Arabien og har de seneste år levet i eksil i Washington i USA af frygt for forfølgelse.
Tyrkiske embedsmænd mener ifølge nyhedsbureauet AFP, at journalisten kan være blevet dræbt på konsulatet af en særlig gruppe, der var sendt fra Riyadh til Istanbul.
Ifølge The Guardians oplysninger brugte efterretningsagenter, som menes at stå bag Khashoggis forsvinden, flere timer i den saudiske generalkonsuls hjem nær konsulatet, før de kørte til lufthavnen i en konvoj bestående af seks biler.
En af bilerne menes at have transporteret Jamal Khashoggi eller hans lig.
Læs også:Trump frygter for savnet saudiarabisk journalists livDetaljer om flyDetaljer om de fly, der blev brugt til at flyve 15 saudiarabiske embedsmænd fra Riyadh til Istanbul, er også blevet bekræftet, skriver The Guardian.
To fly, der ofte bruges til at transportere medlemmer af den saudiarabiske regering, landede i Istanbul den 2.
oktober - dagen for Khashoggis forsvinden - og forlod Tyrkiet igen samme aften.
Et af flyene fløj til Kairo, mens det andet fløj til Dubai.
Efterfølgende fløj begge fly videre til Riyadh.
Tyrkiske efterforskere mener ifølge The Guardian, at de savnede optagelser fra konsulatets overvågningskameraer var om bord på et af flyene.
Læs også:Korrespondent: Forsvunden journalist kan føre til diplomatisk strid mellem Tyrkiet og Saudi-ArabienTyrkiet skruer ned for anklagerDen britiske avis skriver, at de tyrkiske myndigheder har skruet mærkbart ned for anklagerne mod styret i Saudi-Arabien i sagen om Jamal Khashoggi.
De første dage efter journalistens forsvinden langede Tyrkiet hårdt ud efter Saudi-Arabien, som mere eller mindre direkte blev anklaget for at have myrdet systemkritikeren.
Nu siger en talsmand for Tyrkiets præsident, at "den saudiske stat ikke er under anklage".
Samtidig skriver en regeringstro avis, at efterforskningen har skiftet retning, så den fokuserer på, at Jamal Khashoggi kan være smuglet ud af landet i live.
Journalistens forlovede har i dag bedt USA's præsident, Donald Trump, om hjælp til at kaste lys på sagen, skriver nyhedsbureauet AP.
/DR Nyheder/FacebookTwitterKopier linkEmner:Donald Trump (politiker)|Saudi-Arabien|The Guardian|Tyrkiet|Udenrigspolitik




https://www.dr.dk/sporten/fodbold/landsholdet/simon-kjaer-og-sevilla-topper-la-liga-det-kan-blive-en-fantastisk-saeson

LandsholdetSimon Kjær og Sevilla topper La Liga: 'Det kan blive en fantastisk sæson'Simon Kjær topper sammen med Sevilla den spanske liga otte kampe inde i sæsonen.
Simon Kjær har sammen med Sevilla fået en glimrende sæsonstart.
Af Anders Melchior Frigaard10.
okt.
2018 kl.
06.
33Bemærk: artiklen er mere end 30 dage gammelLæs opSimon Kjær nyder stor succes sammen med sin spanske klub Sevilla.
Den sydspanske klub topper den bedste spanske række efter otte kampe i sæsonen.
- At ligge nummer et er da fantastisk, men vi har også et rigtig godt hold, og vi har spillet noget rigtig god fodbold på det seneste, så det overrasker mig ikke, at vi har de point, vi har, siger Simon Kjær.
Blandt de resultater, som har sendt Sevilla til tops i Spanien, er en imponerende 3-0-sejr over mægtige Real Madrid.
På trods af den gode start, så maner landsholdets anfører dog til ro.
- Det lyder lidt kliché-agtigt at tage en kamp ad gangen, men der er stadig lang vej igen i ligaen.
De point, vi har nu, er der ingen, der kan tage fra os, og optimismen og troen på holdet er rigtig stor.
Jeg håber og tror på, at det kan blive en fantastisk sæson, siger Simon Kjær.
Svært at følge med de tre storeMidtstopperen fortæller, at selvom de i Sevilla er glade for den gode start på sæsonen, så bliver det svært, at følge de tre store spanske hold, Atletico Madrid, Real Madrid og Barcelona over en hel sæson.
- Forventningerne og forhåbningerne er, at vi skal blande os oppe i top fire, så er man jo godt klar over, at de to-tre andre (Atletico Madrid, Real Madrid og Barcelona red.
) til tider stikker af, men det handler også om at prøve på at hænge på så længe som muligt, siger landsholdsanføreren.
Simon Kjær har spillet fra start i alle Sevillas hidtidige kampe i den bedste spanske række i denne sæson.
Næste opgave for Simon Kjær og resten af Sevillaholdet er en svær udekamp mod Barcelona, der er forsvarende mestre i Spanien.
Først skal Simon Kjær dog i aktion med landsholdet, der møder Irland i Nations League og Østrig i en venskabskamp henholdsvis den 13.
og 16.
oktober.
FacebookTwitterKopier link




https://www.dr.dk/nyheder/viden/kroppen/jeg-ved-ikke-om-jeg-kan-se-porno-om-tyve-aar-men-jeg-har-ikke-taenkt-mig-tage

KroppenJeg ved ikke, om jeg kan se porno om tyve år - men jeg har ikke tænkt mig at tage chancenJesper levede med pornoafhængighed i 18 år.
Det kostede ham flere forhold.
Af Pernille Kjeldgaard Kristensen og Mathis Birkeholm Duus (grafik)10.
okt.
2018 kl.
06.
03Bemærk: artiklen er mere end 30 dage gammelLæs opHvordan er livet med en afhængighed?
Der gik 18 år før Jesper indså, han var afhængig af porno.
I boksen herunder kan du læse Jespers historie.
Ved at klikke til siderne kan du få uddybet historien fra eksperter.
Afhængighed på DR1, DRTV og DR.
dkI øjeblikket sættes der på DR1, DRTV og DR.
dk fokus på afhængighed i forskellige former og de konsekvenser, afhængigheden kan have.
’Lægen flytter ind’ sendes tirsdag 9.
oktober og 16.
oktober klokken 20.
45 på DR1 og kan ses på DRTV.
’Sidste omgang i Whiskybæltet’ sendes mandag 8.
oktober og mandag 15.
oktober klokken 20.
45 på DR1 og kan efterfølgende ses på DRTV.
’Fanget i afhængighed’ sendes onsdag 10.
oktober og onsdag 17.
oktober på DR1 klokken 20.
45.
Første afsnit kan ses på DRTV nu.
DRTV viser desuden en række andre programmer under titlen ’Hvad er du afhængig af?
’.
FacebookTwitterKopier link




https://www.dr.dk/nyheder/indland/who-dumper-danske-stoejgraenser-langt-flere-ramt-af-farlig-stoej

IndlandWHO dumper danske støjgrænser: Langt flere ramt af farlig støjTrafikstøj er langt mere skadeligt, end de nuværende danske støjgrænser lægger op til, lyder det i ny rapport.
Trafikstøj giver blandt andet større risiko for hjertekarsygdomme, lyder det fra WHO.
Af Alexander Hecklen og Nis Kielgast10.
okt.
2018 kl.
06.
00Bemærk: artiklen er mere end 30 dage gammelLæs opI hovedstadskommunen Glostrup er 7.
900 borgere ifølge de danske myndigheder lige nu ramt af sundhedsskadelig støj.
Men måske burde tallet være 17.
400, svarende til tre ud af fire indbyggere.
Ud over at være en plage, så er overdreven støj også en helbredsrisikoZsuzsanna Jakab, direktør, WHOFor første gang nogensinde kommer Verdenssundhedsorganisationen, WHO, med konkrete anbefalinger for, hvor meget trafikstøj mennesker kan tåle.
Bor du tæt på en vej, der udsætter dit hjem for støj over 53 decibel, så er det potentielt set sundhedsskadeligt at bo der, fastslår WHO i rapporten.
Læs også:Se kortet: Har din kommune fået mere farlig støj fra statens vejeDet er markant lavere end den grænse på 58 decibel, som danske myndigheder anvender i dag.
Det betyder, at langt flere mennesker end hidtil antaget er i farezonen.
- Støjforureningen stiger i vores byer og forpester livet for mange europæere.
Ud over at være en plage, så er overdreven støj også en helbredsrisiko, som eksempelvis fører til hjertekarsygdomme, siger Zsuzsanna Jakab, der er direktør for WHO i Europa.
Et wakeup-call til myndighederneDen nyeste forskning viser ifølge WHO, at støj over de 53 decibel giver større risiko for en lang række sygdomme som for eksempel blodpropper, slagtilfælde, diabetes og stress.
- De nye WHO-retningslinjer definerer støjniveauer, som ikke bør overskrides, hvis vi skal minimere alvorlige helbredseffekter, siger Zsuzsanna Jakab.
Jeg kan ikke se, at Danmark skulle have sværere end andre lande ved at indføre de her nye forslagGöran Pershagen, Professor, Karolinska InstituttetI Danmark har den nuværende grænse for trafikstøj i boligområder i mere end 10 år været fastsat til 58 decibel.
Støjgrænsen bruges for eksempel, når der skal gives lov til nybyggeri eller vurderes, hvor der skal bygges støjskærme ved motorveje.
Læs også:Risiko for alvorlig sygdom: I hver tredje kommune plages flere af farlig vejstøjProfessor Göran Pershagen fra Karolinska Instituttet i Stockholm har været med til at udarbejde de nye grænseværdier for WHO, og ifølge den svenske forsker bør danske myndigheder tage faren fra trafikstøj langt mere alvorligt.
- Det bør helt bestemt være et wakeup-call til danske myndigheder.
Der er kommet ny forskning, som gør, at man er nødt til at se med større alvor på støj, siger han.
SÅDAN ER DANSKE GRÆNSER FOR VEJSTØJ I DAG Rekreative områder i det åbne land (sommerhusområder, grønne områder, campingpladser): 53 dBRekreative områder i eller nær byområder (parker, kolonihaver, nyttehaver, turistcampingpladser): 58 dBBoligområder (boligbebyggelse, daginstitutioner m.
v.
, udendørs opholdsarealer): 58 dBOffentlige formål (hospitaler, uddannelsesinstitutioner, skoler): 58 dBLiberale erhverv m.
v.
(hoteller, kontorer m.
v.
): 63 dBKilde: MiljøstyrelsenForskellen fra 58 til 53 decibel lyder måske lille, men decibel-skalaen er indrettet sådan, at en stigning på fem point er det samme som en tredobling af lydenergien.
Og hvis vi skal undgå alvorlige sygdomme forårsaget af støj, så bør danske myndigheder rette sig efter WHO's anbefalinger, mener Göran Pershagen.
- Danmark bør sænke grænseværdierne.
I hvert land er det en afvejning af helbredsrisici og økonomi.
Men jeg kan ikke se, at Danmark skulle have sværere end andre lande ved at indføre de her nye forslag, siger han.
Langt over en million ramtHvor mange mennesker, der med WHO's nye grænse er udsat for et sundhedsskadeligt støjniveau, er der ingen præcise tal for.
Miljøstyrelsen registrerer simpelthen ikke støj helt ned til 53 decibel.
Men det er uden tvivl langt over en million danskere, som risikerer at blive påvirket af farlig støj fra trafikken.
Læs også:Støjplagede beboere venter på hjælp: 'Det er simpelthen ikke rimeligt i 2018'Helbredseffekterne af støj viser sig især som en øget risiko for hjertekarsygdomme, siger overlæge Jesper Hvass Schmidt fra Odense Universitets Hospital.
- Der vil være et antal danskere, som vil få nogle af de her sygdomme.
Altså blodtryksforhøjelse eller blodprop i hjertet, som ikke ville have fået det, hvis støjen var lav.
Eksempler: Her fordobler WHO-grænser antallet af støjramte•Der er enkelte kommuner, der af egen drift har valgt at undersøge støj under den danske grænse, og det kan give et fingerpeg om omfanget.
•I Herlev er 9.
859 borgere - efter de danske myndigheders nuværende støjgrænse - udsat for sundhedsskadelig støj.
•Men går man i stedet ud fra WHO’s nye grænse på 53 decibel, så er dobbelt så mange i farezonen.
Helt præcist 19.
461 mennesker.
•I Glostrup er 7.
900 borgere ifølge de danske myndigheder ramt af sundhedsskadelig støj.
Efter WHO’s nye grænse er tallet 17.
400.
Kilde: Herlev Kommune, Glostrup KommuneBeregninger, som danske myndigheder har afleveret til EU’s miljøagentur, viser, at alene i hovedstadsområdet, Aarhus, Aalborg og Odense lever lidt over en million mennesker med et støjniveau over 55 decibel.
I den seneste nationale støjkortlægning fra 2012 boede omkring halvdelen af landets støjplagede borgere i netop de kommuner.
Men skal man ned på WHO’s anbefaling om 53 decibel, stiger det tal formentlig endnu mere, vurderer Jesper Hvass Schmidt.
- Hvis vi skal helt ned på de her grænser på 53 decibel, så vil jeg tro, at der vil være et betydeligt antal borgere i alle de store byer i Danmark, der vil være udsat for det her, siger han.
Minister vil kigge nærmereDen nuværende danske støjgrænse blev fastlagt af Miljøstyrelsen i 2007, og netop folkesundheden var en vigtig begrundelse.
- De vejledende grænseværdier udtrykker en støjbelastning, der efter Miljøstyrelsens vurdering er miljømæssigt og sundhedsmæssigt acceptabel.
Hvis støjen er lavere end den vejledende grænseværdi, vil kun en mindre del af befolkningen opleve støjen som generende, og støjen forventes ikke at have helbredseffekter, lød det dengang i Miljøstyrelsens rapport.
Læs også:Minister: Støjramte borgere får tidligst hjælp i 2021Om den grænse skal flyttes i lyset af WHO's anbefalinger, det vil Miljøminister Jakob Ellemann-Jensen (V) ikke tage stilling til endnu.
- Jeg hilser rapporten fra WHO velkommen.
Det er et stort arbejde at samle al eksisterende internationale viden om støj og helbredseffekter.
Jeg har bedt Miljøstyrelsen kigge nærmere på rapporten og vurdere, om der er behov for eventuel opfølgning, skriver han til DR.
FacebookTwitterKopier linkEmner:Jakob Ellemann-Jensen (politiker)|Venstre|WHO|Støjforurening|Glostrup




