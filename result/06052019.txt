https://www.dr.dk/nyheder/indland/kritik-af-dansk-indsats-skabe-natur-efter-fn-rapport

IndlandKritik af dansk indsats for at skabe natur efter FN-rapportRegeringens indsats for at redde dyre- og planteliv går for langsomt, mener Danmarks Naturfredningsforening.
Den danske indsats for at redde plante- og dyrelivet skrider frem med 'museskridt', lyder kritikken fra Danmarks Naturfredningsforening.
Af Mads Korsager Nielsen06.
maj 2019 kl.
23.
10Bemærk: artiklen er mere end 30 dage gammelLæs opDen danske indsats for at redde biodiversiteten går alt for langsomt.
Sådan lyder reaktionen fra Danmarks Naturfredningsforening, efter en ny FN-rapport vurderer, at en million dyre- og plantearter er i overhængende fare for udryddelse.
- Danmark skal sætte barren højere.
Vi er på rette spor, men det går så langsomt, så adskillige arter er udryddet, før vi er i mål, siger Marie Reumert Gjerding, præsident for Danmarks Naturfredningsforening.
Ny rapport: Million arter i fareEn rapport fra FN-organisationen Ipbes, der overvåger klodens biodiversitet, vurderede mandag, at en million dyre- og plantearter er i fare for at blive udryddet inden for få årtier.
Rapporten er udarbejdet af forskere fra mere end 50 lande.
Om Ipbes og rapportenIpbes (Intergovernmental Platform on Biodiversity and Ecosystem Services) er et FN-organ, som har til opgave at vurdere tilstanden for jordens biodiversitet, økosystemer og økosystemtjenester.
Mere end 130 lande har tiltrådt Ibpes, og mere end 1.
000 forskere er involveret i arbejdet med Ibpes' vurderinger.
Denne rapport er Ipbes' første globale vurdering af biodiversitet og verdens økosystemer.
Bag den 1.
800 siders lange rapport står 145 hovedforfattere og 310 øvrige forfattere, som består af forskere fra mere end 50 lande.
Rapporten trækker på næsten 15.
000 referencer fra forskning og myndigheder.
Du kan læse mere om rapporten her, hvor du også kan se mange af rapportens nøgletal og fakta.
Ifølge miljøminister Jakob Ellemann-Jensen (V) har regeringen i løbet af de senere år givet naturen 14.
000 hektar urørt skov at boltre sig på, hvilket er med til at styrke naturens mangfoldighed.
- Det er et godt skridt på vejen, men det er ikke nok, og det er vi klar over, konstaterer miljøministeren.
Peger på forslag til jordreformDet har Jakob Ellemann-Jensen helt ret i, mener præsidenten for Danmarks Naturfredningsforeningen.
Set i forhold til problemerne, som FN-rapporten viser, er regeringens indsats "museskridt i den rigtige retning".
- I Danmark kunne man starte i morgen, hvis man ville, ved at gennemføre den jordreform, vi har fremlagt sammen med Dansk Landbrug, siger Maria Reumert Gjerding, der peger på, at det vil skabe 100.
000 hektar vild natur.
Tidligere på året fremlagde Danmarks Naturfredningsforening et udspil til en jordreform sammen med Dansk Landbrug.
Planen går ud på, at dårlig landbrugsjord gives tilbage til naturen, mens landbrugsproduktionen på den gode jord effektiviseres.
- Vi tager FN-rapporten meget alvorligt og taler i forvejen med vores landmænd om, hvordan man i det daglige kan dyrke jorden på en hensigtsmæssig måde og tage hensyn til biodiversiteten, siger Anne Lawaetz Arhnung, administrerende direktør for Landbrug & Fødevarer.
Ifølge miljøminister Jakob Ellemann-Jensen er forslaget til en jordreform ‘en fremragende ide’, der nu blandt andet vil teste ideen bag forslaget med et pilotprojekt.
FacebookTwitterKopier linkEmner:Jakob Ellemann-Jensen (politiker)|Venstre|Forenede Nationer|Landbrug|Miljø og natur




https://www.dr.dk/sporten/haandbold/herreligaen/skjern-viser-storform-rykker-taettere-paa-semifinalen-med-sejr-over

HerreligaenSkjern viser storform: Rykker tættere på semifinalen med sejr over AalborgSkjern Håndbold leverede en fremragende kamp, da Aalborg blev slået klart i DM-slutspillet.
Skjern Håndbolds Thomas Mogensen blev topscorer i den flotte sejr over Aalborg Håndbold.
06.
maj 2019 kl.
22.
32Bemærk: artiklen er mere end 30 dage gammelLæs opSkjern Håndbold - den forsvarende mester - er godt på vej mod DM-semifinalerne.
Mandag aften leverede holdet en stærk indsats og vandt på hjemmebane med 35-28 over Aalborg, som dermed tabte for anden gang i træk.
Sejren sender Skjern i spidsen for slutspilsgruppe 1 sammen med netop Aalborg.
Begge hold har seks point for fire kampe, mens TTH Holstebro og Sønderjyske har henholdsvis tre og to point.
De mødes tirsdag.
Det er mindre end to uger siden, at Aaborg hjemme vandt med seks mål over Skjern, men rollerne var byttet helt om mandag.
Læs også:VERDENS BEDSTE DANSKERE Mikkel Hansen smidt ud i vildt Champions League-dramaSkjern kom glimrende fra start, og allerede inden der var gået fem minutter, stod det 5-1.
Fire minutter senere sørgede Thomas Mogensen for 8-3, og så var det tid til Aalborg-timeout.
Den hjalp bare ikke.
Skjern ramte en af sine bedste halvlege i sæsonen, og da Jesper Konradsson brød igennem og øgede til 14-5 efter 16 minutter, var der lang vej tilbage for nordjyderne.
Aalborg kom en smule bedre med i resten af halvlegen, men Skjern holdt fejlene på et minimum og holdt pause foran med 19-12.
Anden halvleg var ganske jævnbyrdig, men det lykkedes Skjern at holde en god afstand til modstanderen.
Føringen var aldrig mindre end seks mål, og Skjern var faktisk på vej mod en endnu større sejr, da Kasper Søndergaard med ni minutter tilbage scorede til 32-22.
Thomas Mogensen førte an i sejren med otte mål, mens Tobias Ellebæk hos taberne nettede seks gange.
/ritzau/FacebookTwitterKopier link




https://www.dr.dk/sporten/fodbold/england/schmeichel-leverede-feberredninger-men-dommedagshug-sender-titlen-taet-paa

EnglandSchmeichel leverede feberredninger: Men dommedagshug sender titlen tæt på CityManchester City var ved at sende mesterskabet mod Liverpool, men Vincent Kompany reddede City med langskud.
Vincent Kompanys brag af et skud har sendt Manchester City tæt på mesterskabet.
Af Frederik Palle06.
maj 2019 kl.
23.
02Bemærk: artiklen er mere end 30 dage gammelLæs opDet lignede længe én af de dage, hvor det bare ikke ville lykkes for Manchester City.
Premier Leagues førerhold var på vej til at sende favoritværdigheden over til Liverpool inden sidste spillerunde, men med en hårdt tilkæmpet hjemmesejr på 1-0 over Leicester, er City fortsat i teten.
Inden sidste spilledag har City 95 point, mens Liverpool har 94.
Læs også:BILLEDER FC København vinder det danske mesterskabLeicester forsvarede sig forbilledligt mandag aften, men et drømmehug 20 minutter før tid skabte forløsning for City.
Holdet havde lige misbrugt en stor chance efter Kasper Schmeichels pragtredning, da forsvareren Vincent Kompany tog chancen fra godt 25 meters afstand.
Belgieren tordnede bolden afsted, og den brækkede i luften væk fra Schmeichel og satte sig i hjørnet til 1-0.
City var startet nervøst uden det store bid i angrebsspillet.
Først efter en halv time blev holdet nærgående.
Kasper Schmeichel havde flere store redninger, men det var ikke nok.
Et hjørnespark blev sendt til første stolpe, hvor Sergio Agüero kraftfuldt headede mod mål.
Bolden ramte underkanten af overliggeren, hvorefter Schmeichel med en stærk reaktion afværgede.
Efter pausen blev presset intensiveret, og Schmeichel måtte vise sig fra sin bedste side, inden han efter 70 minutter var chanceløs.
I kampens sidste del gav City i et par situationer åbninger, der kunne have kostet dyrt.
Med tre minutter tilbage fik Leicester lov til at køre en kontra, og indskiftede Kelechi Iheanacho fik et frit skud midt for målet, men afsluttede elendigt.
Få minutter senere kunne City-spillerne i stedet juble, et skridt nærmere mesterskabet.
Sidste spillerunde afvikles på søndag klokken 16.
Her skal City på udebane møde Brighton, mens Liverpool hjemme på Anfield tager imod Wolverhampton.
Med en sejr genvinder City mesterskabet, mens Liverpool skal vinde og samtidig håbe på, at City smider point, hvis Liverpool skal vinde mesterskabet for første gang i 29 år.
/ritzau/FacebookTwitterKopier link




https://www.dr.dk/nyheder/politik/miljoeminister-om-skrantende-biodiversitet-det-er-vores-skyld-som-mennesker

PolitikMiljøminister om skrantende biodiversitet: Det er vores skyld som mennesker  Det kræver både national og international handling, hvis biodiversiteten skal reddes.
Miljø- og fødevareminister Jakob Ellemann-Jensen (V) bekymrer sig over klodens biodiversitet efter udgivelsen af ny FN-rapport.
Af Issa Jeppesen06.
maj 2019 kl.
22.
05Bemærk: artiklen er mere end 30 dage gammelLæs opEn netop offentliggjort rapport fra FN-organisationen Ipbes tegner et dystert billede af klodens tilstand, når det kommer til biodiversitet.
Rapporten slår fast, at der i øjeblikket findes op imod én million dyre- og plantearter, som er truet af udryddelse.
Ifølge miljø- og fødevareminister Jakob Ellemann-Jensen (V) er rapporten med til at sætte en stor streg under, hvor alvorlig situationen er.
- Arterne har det svært, biodiversiteten har det svært, og det er vores skyld som mennesker, siger Jakob Ellemann-Jensen (V).
Den globale biodiversitet bløder.
Det slår en ny FN-rapport fast.
Flere end 1.
000 forskere har bidraget til den 1.
800 sider lange rapport, hvor jordens variationen af plante- og dyrearter er blevet undersøgt.
Læs også:På randen af udryddelse: Disse dyr findes nu kun i zooKræver handling nuSom reaktion på rapportens offentliggørelse har flere eksperter understreget, at konklusionerne bør få alarmklokker hos politikere verden over til at ringe.
For selvom biodiversiteten på globalt plan står grelt til, er det ikke for sent at vende udviklingen, hvis der handles øjeblikkeligt, fastslår rapporten.
- Det her er en ganske alvorlig situation, og det er noget, vi skal agere på, siger Jakob Ellemann-Jensen og tilføjer, at udfordringen kræver handling på både nationalt og internationalt plan.
- Internationalt skal vi blive ved med at fremlægge vores argumenter i EU-regi og blive ved med at insistere på en mere bæredygtig produktion af fødevarer i verden.
- Nationalt skal vi sikre en bedre sammenhæng i naturen.
Vi skal sikre, at arterne har bedre væresteder, at de har mere sammenhængende væresteder, og at vi har en vildere natur, siger Jakob Ellemann-Jensen.
Det her er en ganske alvorlig situation, og det er noget vi skal agere på.
Jakob Ellemann-Jensen (V), miljø- og fødevareministerLæs også:Kritik af dansk indsats for at skabe natur efter FN-rapportOm Ipbes og rapportenIpbes (Intergovernmental Platform on Biodiversity and Ecosystem Services) er et FN-organ, som har til opgave at vurdere tilstanden for jordens biodiversitet, økosystemer og økosystemtjenester.
Mere end 130 lande har tiltrådt Ipbes, og mere end 1.
000 forskere er involveret i arbejdet med Ipbes' vurderinger.
Denne rapport er Ipbes' første globale vurdering af biodiversitet og verdens økosystemer.
Bag den 1.
800 siders lange rapport står 145 hovedforfattere og 310 øvrige forfattere, som består af forskere fra mere end 50 lande.
Rapporten trækker på næsten 15.
000 referencer fra forskning og myndigheder.
Du kan læse mere om rapporten her, hvor du også kan se mange af rapportens nøgletal og fakta.
Samtidig understreger han, at regeringen længe har været opsat på at forbedre biodiversiteten herhjemme.
Her henviser han blandt andet til, at der i løbet af seneste år er blevet udlagt 14.
000 nye hektar til urørt skov og anden biodiversitet.
Landbrug på bekostning af biodiversitetDen primære årsag, til at den globale biodiversitet er under alvorligt pres, er, ifølge rapporten, ændringer i arealanvendelse.
En af de største syndere i den forbindelse er landbruget, der i dag fylder mere end en tredjedel af klodens landareal.
Alene i Danmark er 60 procent af det samlede landareal i dag opdyrket.
Hos brancheorganisationen Landbrug & Fødevarer erkender man udfordringerne.
Men ifølge administrerende direktør Anne Lawaetz Arhnung bevæger dansk landbrug sig i den rigtige retning i forhold til at sikre en bedre biodiversitet.
Når det kommer til at sikre biodiversiteten, er der ikke nogen forpligtigelser, men alene kønne ønsker, derfor har det spillet fuldstændig fallit.
Det dur simpelthen ikke med frivillige tiltag.
Margrethe Auken, medlem af europalarlamentet, SF- Vi tager det meget alvorligt og taler med vores landmænd om, hvordan de i det daglige kan dyrke deres jord på en ny måde, hvor man tager hensyn til biodiversiteten, siger Anne Lawaetz Arhnung.
Ingen bindende målsætningerPå internationalt plan har Europa-Kommissionen vedtaget en strategi frem mod 2020, der skal stoppe tabet af biodiversitet.
Hvad betyder biodiversitet?
Biodiversitet er et udtryk for, hvor stor variation der er af arter i form af blandt andet planter, dyr og bakterier i et område.
Men ifølge SF's spidskandidat til europaparlamentsvalget, Margrethe Auken, klinger målsætningen hult.
- Når det kommer til at sikre biodiversiteten, er der ikke nogen forpligtigelser, men alene kønne ønsker, derfor har det spillet fuldstændig fallit.
Det dur simpelthen ikke med frivillige tiltag, siger Margrethe Auken, der repræsenterer SF i Europa-Parlamentets grønne gruppe.
Hvis udviklingen skal vendes, kræver det bindende målsætninger, hvor medlemslandene forpligter sig til at opfylde de punkter, der vedtages, siger Margrethe Auken.
- Det er ikke realistisk, at forestille sig, at man bare kan blive ved med at folde hænderne og håbe på, at det godt kan gå, siger hun.
FacebookTwitterKopier linkEmner:Jakob Ellemann-Jensen (politiker)|Venstre|Europa-Kommissionen|Miljø og natur|Landbrug




https://www.dr.dk/nyheder/udland/13-frygtes-omkommet-privatfly-er-styrtet-ned-pa-vej-fra-las-vegas

Udland13 frygtes omkommet: Privatfly er styrtet ned på vej fra Las VegasEt fly, der ifølge lokale medier havde i alt 13 personer om bord, er styrtet ned på vej fra Las Vegas til Mexico.
06.
maj 2019 kl.
21.
35 | opdateret 06.
maj 2019 kl.
23.
01Bemærk: artiklen er mere end 30 dage gammelLæs opEt privatfly er søndag styrtet, efter at det fløj af sted fra den amerikanske by Las Vegas med retning mod Monterrey i det nordlige Mexico.
Det oplyser en talsmand fra beredskabet i den mexicanske delstat Coahuila.
Det er ret bjergrigt område.
Så det kommer til at tage et stykke tid, før de når frem.
Fernando Orta, beredskab i CoahuilaLokale medier oplyser, at der var 13 personer om bord, og at de alle er omkommet.
Det er dog ikke officielt bekræftet.
Avisen Reforma skriver, at de ombordværende var ti passagerer og tre besætningsmedlemmer.
Flyets vrag er blevet fundet ved hjælp af luftbilleder.
Det ligger godt 200 kilometer nordvest fra byen Monclova i Coahuila, der grænser op til USA.
Myndighederne er endnu ikke nået frem til vraget.
- Det er ret bjergrigt område.
Så det kommer til at tage et stykke tid, før de når frem, siger Fernando Orta fra statens beredskab.
Candadisk privatflyIfølge FlightAware - en online tjeneste, der følger flys ruter - er der tale om et Challenger-privatfly fra canadiske Bombardier.
Et billede bragt af den lokale tv-station Milenio viser angiveligt de brændte rester af flyets vrag spredt ud over jorden.
Nyhedsbureauet AP skriver, at passagererne var på vej tilbage fra blandt andet at have set en boksekamp mellem Saul "Canelo" Álvarez og Daniel Jacobs.
Kampen fandt sted i Las Vegas lørdag aften lokal tid.
Flyet lettede fra Las Vegas søndag eftermiddag og skulle efter planen ankomme til Monterrey søndag aften.
Men flyveledere mistede kontakten til flyet, da det befandt sig over Coahuila.
Der er endnu ingen oplysninger fra myndighederne om de personer, der var ombord på privatflyet.
/ritzau/ReutersFacebookTwitterKopier linkEmner:Las Vegas|Mexico|Flytrafik|Bombardier|Trafik




https://www.dr.dk/nyheder/udland/usas-justitsminister-overskrider-deadline-udlevere-ucensureret-mueller-rapport

UdlandUSA's justitsminister overskrider deadline for at udlevere ucensureret Mueller-rapportRetsudvalg skal nu stemme om, hvorvidt tilbageholdelsen er foragt for Kongressen.
USA's justitsminister, William Barr, under en tidligere høring.
Af Andreas Lindqvist06.
maj 2019 kl.
21.
31Bemærk: artiklen er mere end 30 dage gammelLæs opRetsudvalget i Repræsentanternes Hus skal på onsdag stemme om, hvorvidt den amerikanske justitsminister udviser foragt for Kongressen.
Det sker, efter at justitsminister William Barr ser stort på en stævning fra retsudvalget om at udlevere den fulde tekst af den såkaldte Mueller-rapport.
Mueller-rapportenMueller-rapporten - også kendt som Ruslands-undersøgelsen - er udarbejdet af særlig anklager Robert Mueller og hans hold af jurister.
De undersøgte fra 2017 og frem til marts i år, hvordan russerne påvirkede det seneste amerikanske valg, og hvorvidt der var et aktivt samarbejde mellem Trumps kampagne og Rusland.
Sidstnævnte har Robert Mueller ikke kunnet finde bevis for.
Til gengæld vil han ikke frikende Donald Trump og hans folk fra at forsøge at hindre efterforskningen.
Efter modtagelsen af rapporten valgte den amerikanske justitsminister at offentliggøre sit eget resume i stedet for at bruge det, Robert Mueller havde skrevet.
Ifølge amerikanske aviser har Mueller klaget over justitsministerens resume, som han ikke mener er dækkende.
Mueller-undersøgelsen er siden offentliggjort, men i en censureret udgave.
Heller ikke ledere i Senatet og Repræsentanternes Hus har kunnet læse den fulde ordlyd, om end de har fået en udgave udleveret med færre overstregninger.
Rapporten blev offentliggjort omkring påske, men i en censureret udgave - nogle steder er halve og hele sider, andre steder navne eller sætninger, blevet dækket med sorte felter.
Og dem vil retsudvalget i Repræsentanternes Hus, hvor Demokraterne har flertallet, gerne vide, hvad dækker over.
Det ønsker også indblik i undersøgelsens afhøringer og notater.
Det afviste William Barr dog i sidste uge at give, med henvisning til at udvalget ikke har ret til det, og at anmodningen er "for bred og ekstraordinært byrdefuld".
Justitsministeren har ikke reageret på et tilbud om at indsnævre anmodningen, som retsudvalgets formand, Jerrold Nadler, fremsendte fredag.
Trump modsætter sig Mueller-høringTruslen om at beslutte, at den amerikanske justitsminister udviser foragt for Kongressen, er del af et større slag om, hvordan Mueller-rapporten skal tolkes.
Imens Republikanerne og Trump-regeringen holder fast i, at præsidenten er frikendt for at have gjort noget galt, mener Demokraterne, at der er mere at komme efter.
Justitsminister William Barr har afvist at deltage i en høring indkaldt af retsudvalget i Repræsentanternes Hus.
Og i weekenden tydede en Twitter-opdatering fra Donald Trump på, at Robert Mueller, Ruslands-undersøgelsens hovedforfatter, heller ikke får lov at stille op og besvare udvalgets spørgsmål.
Så længe Robert Mueller er ansat i Justitsministeriet, kan Trump og justitsminister William Barr i praksis blokere for, at han bliver afhørt.
Imens den amerikanske præsident tidligere har afvist at ville blande sig og har ladet beslutningen være op til sin justitsminister, skrev han i weekenden, at "Mueller bør ikke afgive vidneudsagn".
Retsudvalgets formand Jerold Nadler sagde i sidste uge, at udvalget forventer at høre Robert Mueller onsdag 15.
maj.
Kampen om den offentlige meningDR's USA-korrespondent Lilian Gjerulf Kretz understreger, at det er Kongressens opgave at føre tilsyn med regeringen.
Men samtidig er der også tale om et magtspil forud for næste præsidentvalg i 2020.
Demokraterne i Repræsentanternes Hus lægger ikke nødvendigvis op til en rigsretssag, men de ønsker at udstille, hvad der er sket.
Trump og hans folk vil omvendt gerne slippe for, at der graves dybere ned i de mange problematiske forhold, som Mueller dokumenterer i rapporten.
Rapporten er en diger sag på 400 tætskrevne sider, så de fleste amerikanere vil næppe få den læst.
De vil i stedet beslutte sig for, hvad der er op og ned, efter hvad de hører i medierne og fra deres politikere.
Ruslands-undersøgelsen er 400 sider tyk og indtil videre kun udleveret i en censureret udgave.
- Det her er kampen om den offentlige mening.
Præsidenten og justitsministeren vil derfor forsøge at sætte en stopper for flere høringer, hvor demokraterne for rullende kameraer vil udfordre justitsministerens rosenrøde konklusion, siger hunHvad bliver konsekvenserne, hvis Repræsentanternes Hus beslutter, at Barr udviser foragt for Kongressen?
- Det kan meget vel blive et spørgsmål, som domstolene skal tage stilling til i sidste ende.
Og sådan et juridisk tovtrækkeri kan tage lang tid, siger korrespondenten.
- Mange republikanere håber på, at det først bliver endelig afgjort på den anden side af næste valg til Kongressen, hvor de nuværende stævninger så ikke længere er gældende.
Og så må Kongressen begynde forfra, siger USA-korrespondenten.
FacebookTwitterKopier linkEmner:Donald Trump (politiker)|Repræsentanternes Hus|Folketingets Retsudvalg|USA|Retspolitik




https://www.dr.dk/sporten/fodbold/superliga/bronzeduellen-er-stadig-aaben-esbjerg-maa-noejes-med-et-point-paa

SuperligaBronzeduellen er stadig åben: Esbjerg må nøjes med et point på hjemmebaneEsbjerg og FC Nordsjælland spillede mandag 0-0, og ingen af holdene kunne være tilfredse med indsatsen.
06.
maj 2019 kl.
21.
10 | opdateret 06.
maj 2019 kl.
21.
53Bemærk: artiklen er mere end 30 dage gammelLæs opSkarpheden hos begge mandskaber manglede, da Esbjerg mandag aften spillede 0-0 hjemme mod FC Nordsjælland i mesterskabsslutspillet.
Resultatet betyder, at Esbjerg øger forspringet på tredjepladsen med et enkelt point ned til OB på fjerdepladsen.
Nu er der to point, der skiller vestjyderne og fynboerne ad inden de sidste tre spillerunder.
FC Nordsjælland har stadig ikke vundet en kamp i mesterskabsslutspillet, og er forsat nummer seks.
Læs også:Kraul: FC København har en fair chance for at komme i Champions LeagueKampens resultatet siger meget om kampen som helhed.
Ingen af holdene gjorde meget væsen af sig i første halvleg.
Det var gæsterne fra FC Nordsjælland, der havde spillet dog uden at kreere de store chancer.
Det samme kan man sige om hjemmeholdet.
Esbjerg havde svært ved at holde fast i bolden og blev aldrig rigtig farlige.
Flere chancer i 2.
halvlegDen første rigtige chance kom lige efter pausen, hvor Andreas Skov Olsen skulle have bragt FCN foran.
Esbjerg-målmand Jeppe Højbjerg var gået ud af sit mål, og bolden endte for fødderne af Andreas Skov Olsen, der havde frit mål, men han ramte en Esbjerg-spiller på stregen.
Esbjergs Carlo Holse havde et skud lige forbi den fjerneste stolpe med et kvarter igen, hvilket var hjemmeholdets indtil da bedste forsøg i kampen.
Fem minutter efter fik hjemmeholdets angriber Adrian Petre en endnu større chance, men sparkede bolden et godt stykke over.
Læs også:HØGHS HØJDEPUNKTER Underholdende derby grundlagde FC Københavns mesterskabsfestTil allersidst fik Magnus Kofod Andersen muligheden for at afgøre kampen, men hans forsøg blev reddet på stregen af Jeppe Højbjerg.
Chancerne kom til sidst til begge hold, men skarpheden udeblev altså.
Esbjerg skal til Odense på fredag i en direkte kamp om tredjepladsen, mens FCN igen skal spille ude - denne gang mod Brøndby.
/ritzau/FacebookTwitterKopier linkEmner:Adrian Petre (fodboldspiller)|Esbjerg|FC Nordsjælland|Fodbold|Odense Boldklub




https://www.dr.dk/nyheder/udland/sri-lankas-politi-alle-mistaenkte-fra-terrorangreb-er-anholdt-eller-draebt

Bombeangreb i Sri LankaSe temaUdlandSri Lankas politi: Alle mistænkte fra terrorangreb er anholdt eller dræbtEn række angreb på kirker og hoteller i Sri Lanka kostede i påsken over 250 mennesker livet.
Flere kirker blev angrebet i påsken - blandt andre St.
Sebastians kirke i byen Negombo.
(Arkiv) (Foto: Ishara S.
KODIKARA © Scanpix)06.
maj 2019 kl.
21.
49Bemærk: artiklen er mere end 30 dage gammelLæs opAlle personer, der er mistænkt for at stå bag påskens angreb i Sri Lanka eller på anden måde være involveret, er enten blevet anholdt eller er døde.
Det siger Sri Lankas fungerende politichef, Chandana Wickramaratne.
I en lydoptagelse, der er blevet offentliggjort af forsvarsministeriet, siger politichefen desuden, at sikkerhedsstyrker har konfiskeret materialer, der kunne bruges til at lave bomber til fremtidige angreb.
Mere end 250 mennesker mistede livet i angrebene påskemorgen søndag den 21.
april.
Her blev flere kirker og hoteller sprængt i luften.
En lang række udlændinge var blandt ofrene - herunder tre danske børn.
Læs også:VIDEO Sri Lanka begraver ofre efter terrorangrebMistænker ekstremistiske islamisterDe srilankanske myndigheder mener, at angrebene blev udført af de små lokale ekstremistiske islamistiske grupper National Thowfeek Jammath (NTJ) og Jamathei Millatu Ibrahim.
Den militante gruppe Islamisk Stat har taget skylden for angrebet.
Efterretningstjenester fra Interpol og otte lande, herunder USA, har indtil videre hjulpet Sri Lanka med efterforskningen.
Det meddelte landets præsident, Maithripala Sirisena, i et interview lørdag.
Her sagde han, at Sri Lanka inden det valg, der efter planen skal finde sted sidst på året, vil "udrydde terrorisme" og sikre stabilitet.
- Valget kan ikke udskydes, derfor vil jeg inden valget sikre stabilitet og udrydde terrorisme, lyder det fra Sri Lankas præsident Sirisena.
Hjernen bag angrebene påskedag menes at være NTJ-leder Zahran Hashim.
Han døde, da han sprængte sig selv i luften på hotellet Shangri-La i den srilankanske storby Colombo.
/ritzau/ReutersFacebookTwitterKopier linkEmner:Islamisk Stat|Sri Lanka|Terrorisme|Forsvarsministeriet|Tro, etik og filosofi




https://www.dr.dk/nyheder/indland/rasmus-paludan-idoemt-flere-boeder-tale-grimt-om-politiet

IndlandRasmus Paludan idømt flere bøder for at tale grimt om politietDet er udtalelser om politifolk som 'kriminelle snothvalpe' og 'korrupte', der har ført til bøderne.
Provokatøren og stifteren af partiet Stram Kurs, Rasmus Paludan, blev dømt for overtrædelse af racismeparagraffen i april 2019.
Sagen er anket til landsretten.
Af Emma Toft06.
maj 2019 kl.
21.
01Bemærk: artiklen er mere end 30 dage gammelLæs opLederen af Stram Kurs, Rasmus Paludan, har flere gange fået bøder for at udtale sig grimt om politiet og navngivne politiansatte.
Det viser en række dokumenter, som DR har fået aktindsigt i.
Den første sag er en straffesag fra 2014.
Dertil kommer to advokatnævnssager fra 2017.
Den første sag begyndte i 2013, da Rasmus Paludan flere gange klagede til Københavns Politi i forbindelse med en tilholdssag mod ham.
I mails sendt til Københavns Politis fællespostkasse skrev Rasmus Paludan blandt andet om en navngiven politiassistent, at han var ”kriminel”, en ”kriminel snothvalp” og en ”fascistisk stormsoldat”.
Mails, der blev sendt cc til den navngivne politiassistent.
I de pågældende emails beskyldte Rasmus Paludan desuden politiassistenten for at have en seksuel relation til den person, som havde bedt om polititilholdet.
Frifundet i byret - dømt i landsretUdsagnene førte til en straffesag, hvor Rasmus Paludan var tiltalt for at have overfaldet en offentlig ansat med hån, skældsord eller fornærmelig tiltale.
I Københavns Byret blev Rasmus Paludan frifundet, viser byretsdommen fra 2014, men i landsretten blev han i 2015 idømt ti dagbøder af 400 kroner.
Sagen er omtalt af Radio24Syv i dag.
Landsretten lagde i sin dom vægt på, at udsagnene indeholdt "beskyldninger om kriminel adfærd og uretmæssig og uansvarlig varetagelse af tjenesteopgaver".
Det står der i landsretsdommen, ifølge Ugeskrift for Retsvæsens resumé.
Rasmus Paludan fortalte under sagen, at han kendte til politiassistenten, fordi han havde været til afhøring hos ham i forbindelse med tilholdssagen.
Politiassistenten var sagsbehandler på tilholdssagen, som Rasmus Paludan klagede over.
Under sagen udtalte Rasmus Paludan, at han gerne ville undskylde, hvis nogen havde følt ubehag ved hans udtalelser, men at han stadig mente, hvad han havde skrevet.
Rasmus Paludan har i dag ingen kommentarer til sagen, siger han til DR Nyheder.
Partiet Stram Kurs går ind for at forbyde islam.
Bøder på 10.
000 og 30.
000 kronerOg det er ikke den eneste gang, Rasmus Paludan har fået bøder for at tale grimt om politiet.
To gange i februar og oktober 2017 har Rasmus Paludan fået bøder af Advokatnævnet for at have tilsidesat god advokatskik i sit professionelle arbejde som advokat og forsvarer i forskellige straffesager.
Årsagen er ifølge afgørelser fra Advokatnævnet, at han som advokat har kaldt politifolk og anklagere for korrupte, mulige kriminelle og amatører på højt niveau.
Begge sager er indbragt for domstolene, oplyser Advokatnævnet, der er et nævn, som afgør klager vedrørende advokaters adfærd og priser.
Den ene bødesag er stadfæstet af byretten og venter på en afgørelse i landsretten.
Den anden bødesag venter stadig på at komme for byretten.
Rasmus Paludan ønsker ikke at be- eller afkræfte, om der er nogle sager mod ham i Advokatnævnet.
- Der er ingen afgørelser, hvor jeg har fået en sanktion af Advokatnævnet, som er endeligt afgjort, siger han kort til DR Nyheder.
Han mener endvidere, at DR Nyheder har fået oplysningerne om sagerne i Advokatnævnet på ulovlig vis.
Afgørelserne har DR Nyheder fået via en aktindsigt.
Den viser også, at Advokatnævnet siden 2015 har afvist fem klager over Rasmus Paludan og frifundet ham i én sag.
'Amatørisme på højt niveau'I den ene sag fra februar 2017 fik Rasmus Paludan en bøde på 10.
000 kroner for at overtræde god advokatskik.
Det hele begyndte med en strid om, hvorvidt politiet med rette kunne beslaglægge penge på en bankkonto, som tilhørte Rasmus Paludans klient.
Det skulle retten tage stilling til.
Derfor sendte Rasmus Paludan sine bemærkninger til sagen på mail.
Han ønskede beslaglæggelsen ophævet.
Her lød det blandt andet:- Det er velkendt, at anklagemyndigheden og politifolk ikke forstår sig på internetøkonomi og elektronisk udveksling af midler overhovedet, (den slags lærer man nemlig ikke på Politiskolen), og i øvrigt intet forstår om computere.
Og senere:- Med en så retsstridig og bondsk (unuanceret) tilgang til myndighedsudøvelse, så lugter denne sags behandling hos politiet langt væk af amatørisme på højt niveau.
Retten endte med at bestemme, at beslaglæggelsen var i orden.
Det var særligt ordene "retsstridig" og "amatørisme på højt niveau", der førte til bøden for at have tilsidesat god advokatskik.
Advokatnævnet understregede i sagen, at der ellers er vide grænser for advokaters ytringsfrihed.
Under sagen forsvarede Rasmus Paludan sig med, at han blot varetog sin klients interesser.
Afgørelsen blev indbragt for byretten, der stadfæstede bøden.
Nu venter sagen i landsretten.
Advokatnævnets sanktionerOvertrædelse af god advokatskik uden sanktionIrettesættelseBøde på mellem 10.
000 og 600.
000 kronerFrakendelse af beskikkelseKilde: AdvokatnævnetGrov krænkelseI den anden sag fra oktober 2017 lå bøden noget højere.
Her blev Rasmus Paludan pålagt at betale 30.
000 kroner, fordi han ifølge Advokatnævnet havde "udsat navngivne medarbejdere ved henholdsvis politiet og anklagemyndigheden for en unødig og grov krænkelse".
Det var særligt beskrivelserne af navngivne medarbejdere som korrupte, mistænkte for forbrydelser i offentlig tjeneste og mistænkte kriminelle, som Advokatnævnet hæftede sig ved, da det gav bøden til Rasmus Paludan.
- Advokatnævnet finder på den baggrund, at advokat Rasmus Paludan groft har tilsidesat god advokatskik, står der i afgørelsen.
Denne sag er også anket og venter nu på byrettens behandling.
FacebookTwitterKopier linkEmner:Rasmus Paludan (advokat)|Politi|Kriminalitet|Københavns Politi|København




https://www.dr.dk/sporten/basketball/bakken-bears-tager-stort-skridt-mod-guldet-med-sejr-i-horsens

BasketballBakken Bears tager stort skridt mod guldet med sejr i HorsensBakken Bears førte undervejs stort, men Horsens fik skabt en smule spænding i slutfasen af DM-finale.
Bakken Bears Tobin Carberry tog i dag et skridt tættere på at hente DM-titlen hjem til Aarhus.
06.
maj 2019 kl.
20.
47Bemærk: artiklen er mere end 30 dage gammelLæs opBakken Bears er godt på vej til at vinde det danske mesterskab i basketball for tredje sæson i træk.
Mandag aften vandt holdet den anden kamp i finaleserien med 83-76 over Horsens IC og fører dermed serien med 2-0.
Da der spilles bedst af syv kampe, er Bakken bare to sejre fra endnu en titel.
Bakken vandt torsdag den første finale på hjemmebane, og mandag fik holdet også en god start på udebane, hvor føringen efter første quarter lød 16-12.
Læs også:BK Amager hiver DM-titlen hjem i kamp fireMen Horsens var kommet for at spille med om sejren og scorede mere flittigt i den næste periode, så Horsens halvvejs blot var bagud med 34-36.
Bakken kom dog stærkt ud efter pausen, og efter bare to minutter var føringen udbygget til 44-34.
Derefter nappede Horsens seks point i træk, inden Bakken igen overtog dominansen.
Inden kampens sidste fjerdedel stod det hele 66-48.
I fjerde quarter fastholdt Bakken længe en komfortabel føring på omkring 15 til 18 point, men i slutfasen fik Horsens en god periode og reducerede til 72-78 med præcis to minutter tilbage.
Men derfra blev spillet rodet med fejl i begge ender, og Bakken kunne køre sejren hjem.
Det er femte sæson i træk, at de to hold tørner sammen i DM-finalen.
Aarhusianerne har vundet guld de to seneste sæsoner, mens Horsens sejrede i 2015 og 2016.
Den tredje kamp i denne finaleserie spilles på torsdag, og her har Bakken atter fordel af hjemmebane.
/ritzau/FacebookTwitterKopier linkEmner:Horsens|Bakken Bears|Horsens IC|Basketball|Aarhus




https://www.dr.dk/sporten/fodbold/superliga/kraul-fc-koebenhavn-har-en-fair-chance-komme-i-champions-league

SuperligaKraul: FC København har en fair chance for at komme i Champions LeagueSom danske mestre får FC København også muligheden for at spille sig i Champions League, og det er ikke urealistisk.
FCK's Viktor Fischer og Carlos Zeca efter superligakampen mellem FC København - Brøndby i Parken i søndags.
Af Frederik Palle06.
maj 2019 kl.
20.
33Bemærk: artiklen er mere end 30 dage gammelLæs opMens mesterskabsfesten nok stadig ikke har lagt sig i København, efter FC København i går vandt det danske mesterskab i fodbold, så er fans allerede begyndt at kigge fremad mod den kommende sæson.
Det er nemlig sådan, at fokus nu kan rettes mod at komme ind i det forjættede land – Champions League.
Det er noget, alle hold drømmer om, og FC København har flere gange vist, at det bestemt er muligt.
Senest i 2016-2017-sæsonen.
Og DR Sportens fodboldkommentator, Andreas Kraul, mener, at det er muligt igen i næste sæson.
FC København og Andreas Cornelius tog kampen op mod Leicester i Champions League i 2016.
- Det indledende forbehold er, at uanset hvad kræver det stor dygtighed og nok også lidt held undervejs for at komme i Champions League-gruppespillet, forklarer han.
- Når det så er sagt, så har FC København faktisk en fair chance for at kunne gøre det.
Det er det eneste danske hold, der i et tilfælde af et mesterskab ville være seedet.
Sandsynligvis vil de være det hele vejen til gruppespillet, men under alle omstændigheder det meste af vejen, siger Andreas Kraul.
FC Københavns deltagelse i Champions League2006-2007 – Sluttede sidst i gruppespillet med syv point2010-2011 – Røg ud i ottendedelsfinalen til Chelsea med 0-2 samlet2013-2014 – Sluttede sidst i gruppespillet med fire point2016-2017 – Sluttede treer i gruppespillet med ni pointDet betyder, at FCK'erne på papiret kan ende med at møde dårligere hold hele vejen til Champions League-gruppespillet, men det er ikke lige så simpelt.
- Sidste år trak FC København eksempelvis Atalanta i Europa League, som jo er et tophold i Serie A.
Men på papiret har de i hvert fald muligheden for at trække dårligere hold end dem selv.
Så på den måde er der nogle muligheder, forklarer Andreas Kraul.
Forlader Skov holdet?
Det afgørende for FC København er også hvilke spillere, de kan sætte på banen i den kommende sæson.
Et succesfuldt år har selvfølgelig gjort flere af københavnernes profiler attraktive i udlandet.
- FC Københavns bedste hold er dem, der har vundet det danske mesterskab og klaret sig godt i Europa.
Andreas KraulSpillere som Robert Skov og Viktor Fischer må have tiltrukket sig noget opmærksomhed, men Andreas Kraul er umiddelbart ikke nervøs for, at holdet skulle blive plukket fra hinanden på transfermarkedet.
- Specielt Peter Ankersen er nok givet, at han er væk.
Og så er det det her med Robert Skov.
Hvor store tilbud vil der komme fra udlandet?
Han er dog ikke en type, som sidder og tænker, at han skal afsted nu.
Han er nok mere en type, som vil prøve at spille Champions League med FC København, forklarer Andreas Kraul- Men hvis man formår at holde profiler som Andreas Bjelland, Viktor Fischer, Zeca, Dame N’Doye, som det tyder på, så er en stor del af stammen stadig på holdet, og så vil jeg sige, at det er dueligt i Europa, lyder det fra fodboldkommentatoren.
Mathias Zanka Jørgensen havde godt fat i Lionel Messi i Champions League i 2010.
Ståle Solbakken har fået stablet flere gode FC København-hold på benene igennem tiden.
I 2010-2011-sæsonen formåede man at gå videre fra gruppen i Champions League med blandt andet en uafgjort mod FC Barcelona.
I 2016-2017-sæsonen blev man nummer tre i puljen, og fortsatte derfor videre til Europa League.
Og det er sådan nogle resultater, der er afgørende for historiebøgerne.
- FC Københavns bedste hold er dem, der har vundet det danske mesterskab og klaret sig godt i Europa.
Det er ikke nok bare at blive danske mestre, siger Andreas Kraul.
FacebookTwitterKopier linkEmner:Andreas Bjelland (fodboldspiller)|FC København|Ståle Solbakken (fodboldtræner)|Fodbold|København




https://www.dr.dk/sporten/haandbold/championsleague/verdens-bedste-danskere-mikkel-hansen-smidt-ud-i-vildt-champions

ChampionsleagueVERDENS BEDSTE DANSKERE Mikkel Hansen smidt ud i vildt Champions League-dramaMikkel Hansen havde en turbulent kamp for Paris Saint-Germain, der var pressede i returopgøret i Champions Leagues kvartfinale.
Af Kasper Aleksander Thrane06.
maj 2019 kl.
20.
01 | opdateret 06.
maj 2019 kl.
21.
32Bemærk: artiklen er mere end 30 dage gammelLæs opStorsatsende Paris Saint-Germain med Mikkel Hansen og Henrik Toft Hansen på holdet havde tabt første opgør mod Kielce med hele ti mål og var alvorligt truet på eksistensen i Champions League.
Men det blev spændende til det absolut sidste, hvor Mikkel Hansen fik en hovedrolle.
Og der var masser af danskere i aktion i kvartfinalerne af verdens bedste klubturnering.
Danskerklubben Flensburg Handewitt var ligeledes pressede inden returen mod Veszprém, og så spillede Lasse Andersson en stor kamp for Barcelona.
I videoen over artiklen serverer DR Sportens vært Tina Müller højdepunkterne i Champions League med særligt fokus på de danske spillere.
FacebookTwitterKopier linkEmner:Henrik Toft Hansen (håndboldspiller)|Paris Saint-Germain|SG Flensburg-Handewitt|Barcelona|Håndbold




https://www.dr.dk/nyheder/udland/efter-nederlag-til-erdogans-parti-valget-i-tyrkiets-stoerste-skal-gaa-om

UdlandEfter nederlag til Erdogans parti: Valget i Tyrkiets største by skal gå omValgkommissionen har besluttet at annullere resultat af lokalvalg i Istanbul.
Istanbul er Tyrkiets største by og dens borgmesterpost landets mest magtfulde.
Af Andreas Lindqvist06.
maj 2019 kl.
20.
13Bemærk: artiklen er mere end 30 dage gammelLæs opTyrkerne i landets største by, Istanbul, skal igen til valg.
Sådan lyder det fra Tyrkiets valgkommission.
Den har besluttet at annullere valgresultatet fra 31.
marts, hvor landets præsident Recep Tayyip Erdogans parti, AKP, tabte magten i millionbyen.
AKP var hurtigt ude at kræve, at valgkommissionen skred ind på baggrund af, hvad den opfattede som valgsvindel.
Det har kommissionen nu valgt at imødekomme, og den har sat 23.
juni som datoen for et nyt valg i byen.
Næstformanden for det største oppositionsparti, CHP, kalder beslutningen et klart tegn på, at Tyrkiet er et "diktatur".
- Systemet, som ser stort på folkets vilje og ignorer loven, er hverken demokratisk eller legitimt.
Det er ganske enkelt et diktatur, siger Onursal Adiguzel ifølge Reuters.
'Det ser mærkeligt ud'Valgresultatet, som nu er annulleret, gav CHP's Ekrem Imamoglu en snæver sejr over sin AKP-modstander.
Han er for længst udråbt som vinder, udpeget som borgmester og har startet sit arbejde.
DR's mellemøstkorrespondent, Michael S.
Lund, understreger, at valgkommissionens beslutning er et kæmpe slag for CHP.
- Det var historisk, at de vandt i Istanbul, hvor de ikke har siddet på magten i 25 år.
Og de har stort set fejret sejren, som nu bliver taget fra dem, lige siden.
De er rasende, siger han.
Valgkommissionen er endnu ikke kommet med den fulde begrundelse, så Michael S.
Lund kan ikke vurdere afgørelsen i detaljer.
Men han tilføjer, at når CHP tidligere er kommet med lignende valgklager, har kommissionen ikke vist lignende forståelse.
- Det ser mærkeligt ud, at oppositionen får nej til mange af deres klager, imens Erdogans parti får medhold.
Samtidig er det kun borgmestervalget, der skal gå om, mens distriktsvalgene i Istanbul, som foregik på samme måde, åbenbart er helt i orden.
Det er med til at give en mistanke om, at valgkommissionen er politisk, siger han.
Tyrkiet bliver kun mere polariseretIfølge Michael S.
Lund er det tyrkiske valgsystem ret svært at snyde i, blandt andet fordi der sidder valgobservatører fra partierne for at holde øje med, at alting går rigtigt for sig.
- Men oppositionen frygter, at der på en eller anden måde vil blive forsøgt gjort noget, så Erdogans mand vinder næste gang, siger korrespondenten.
På grund af det snævre valgresultat er der dog også en reel chance for, at AKP kan vinde sidst i juni.
Uanset hvad der sker, vil Tyrkiet kun blive endnu mere polariseret af valgkommissionens beslutning, vurderer Michael S.
Lund.
- Vi mangler at høre, hvad oppositionen reelt vil gøre - om de vil stille op eller boykotte valget.
Jeg tror, de vil stille op, og at begge partier vil gøre alt for at få folk ud at stemme, siger han.
Ud over Istanbul, tabte AKP også magten i hovedstaden Ankara, samt i flere store byer, deriblandt Izmir, ved valgene sidst i marts.
Istanbul-valget er dog det klart vigtigste, siger mellemøstkorrespondenten.
- Istanbul står for en tredjedel af Tyrkiets bruttonationalprodukt - næsten så meget som hele Grækenland.
Så det er en meget magtfuld post at sidde på.
Istanbul er bare den suverænt vigtigste borgmesterpost i Tyrkiet, siger han.
FacebookTwitterKopier linkEmner:Istanbul|Recep Tayyip Erdoğan (politiker)|Tyrkiet|Valg og folkeafstemninger|Ankara




https://www.dr.dk/nyheder/kultur/film/inden-det-uundgaaelige-blodbad-game-thrones-er-fyldt-med-kynisme-og-mytteri

BingeSe temaFilm og serierInden det uundgåelige blodbad: Game of Thrones er fyldt med kynisme og mytteriDet seneste 'Game of Thrones'-afsnit lægger mere og mere op til det opgør, alle venter på, mener serieekspert.
Serie-fænomenet 'Game of Thrones' nærmer sig sin afslutning.
HBO er i gang med den sidste sæson, hvori vi er nået til afsnit nummer fire ud af seks.
(© HBO Nordic)Af Kasper Lundberg06.
maj 2019 kl.
20.
31Bemærk: artiklen er mere end 30 dage gammelLæs opOBS: Artiklen indeholder spoilere for det fjerde afsnit i den ottende sæson af 'Game of Thrones', så læs først artiklen, når du har set afsnittet!
- Når du spiller spillet om tronen, så vinder du, eller også dør du.
Sådan sagde Cersei Lannister i første sæson.
Og kort tid efter døde den tilsyneladende hovedperson, Ned Stark, i mit største seriechok nogensinde.
Det fik mig til at tro, at sætningen var en slags evig sandhed i De syv kongeriger, en slags omkvæd i sangen om is og ild.
Jeg troede, at de tog Ned Stark fra os for at spille med åbne kort og forberede seeren på, at uanset hvor elskelig en figur er, så kan hun dø.
Faktisk er der måske endda større chance for, at de dør, hvis du elsker dem.
Men måske har det bare været Cerseis omkvæd.
For siden serien afveg fra bøgernes handling, har ideen om dødsmærket på alle, der er med i spillet om tronen, i højere og højere grad virket som en påstand.
En idé, der nok gjorde rænker og konflikter mere spændende, men aldrig rigtig blev indløst.
Elsker du også serier og film?
Binge er din guide til det bedste fra streaming-tjenesterne.
Serieeksperterne Frederik Dirks Gottlieb og Kasper Lundberg, der blandt andet står bag podcasten Serierådet, anbefaler hver uge de største serier lige nu – og de oversete.
De gør dig klogere på dem, du ser – eller som du skal skynde dig at komme i gang med.
Som seer er følelsen dobbelt.
En slags lettelses-skuffelse.
Jeg er lettet over, at mine venner i Westeros ikke dør - skuffet over, at serien alligevel nok viser sig at være en mere klassisk fantasyhistorie om det godes sejr over det onde, end den politiske thriller, jeg har prøvet at bilde mine fantasy-skeptiske omgivelser ind.
Kulminationen på lettelsesskuffelsen var sidste uges slag mod de udødes hær, der fra første afsnit er blevet pisket op til at være hele menneskehedens potentielle endeligt, men som endte med et hop og et stik, og så braste alt det uhyggelige sammen.
Bare fordi… fantasy.
I denne uges afsnit dypper serien tæerne lidt tilbage i kynismens kolde vand, der sender et behageligt gys op i nakken på seeren.
Måske fordi handlingen er tilbage ved Cersei.
Her er tre øjeblikke, hvor 'The Last of the Starks' minder os om det kyniske, strategiske hjerte, der måske stadig banker inderst i serien, og som kan tage alle vores venner fra os i det sidste blodbad.
1Bronn truer sig til et slot(© HBO Nordic)Der var igen tid til, at personerne i 'Game of Thrones' kunne gøre det, de gør bedst: tænke på sig selv, mens de højlydt prøver at overbevise sig selv om, at det er det eneste rigtige.
En helt vidunderlig klassisk scene er den nihilistisk muntre lejesvend Bronn, der braser ind til Tyrion og Jaime med en skæbnesvanger armbrøst.
Den selvsamme, som Joffrey har brugt til at plage folk med, og som Tyrion brugte på sin egen far.
Armbrøsten er en slags nihilistisk totem, en påmindelse om, at der ingen retfærdighed findes.
Den kan både bruges mellem ægtefolk, fædre og sønner.
Tyrion tilbyder Bronn det gigantiske slot Highgarden for sit liv, hvilket afføder en af de mest 'Game of Thrones'-agtige udvekslinger nogensinde, om hvorvidt man kan eje storslåede titler og slotte uden et rent hjerte.
Det er nemlig lejemorderen Bronn, der sætter Jamies forsøg på moral til vægs med realpolitik:- Hvem var jeres forfædre?
Forpulede mordere.
Det var sådan, alle de store huse startede.
Dræb et par hundrede, og de gør dig til lord.
Dræber du et par tusinde, så gør de dig til konge.
2Tyrion og Varys hvisketisker om mytteri(© HBO Nordic)Efter sidste uges lettelsesskuffelse, hvor alle de figurer, jeg var sikker på ville dø (Tormund, Brienne, Samwell og dragerne som absolut minimum), overlevede på magisk vis, var det dejligt at få bekræftet, at der er noget med Daenerys.
- Jeg er bekymret for vores dronnings sindstilstand, siger den alvidende eunuk Varys.
Hun vil tvinge Jon til tavshed om hans ophav og være dronning over alle kongerigerne for enhver pris.
Også Norden.
Og tanken om at give Cersei en chance for at overgive sig er ikke for at spare uskyldige menneskeliv, men for at det skal se godt ud i folkets øjne i efterspillet.
Og når de sætter streg under ved at flirte med tanken om mytteri, er der i det mindste lagt op til, at serien ikke bare kan slutte med, at Daenerys bliver dronning, og alle er glade.
Det kan så blive lige så irriterende fantasy-sukkersødt, hvis Jon sætter sig på tronen, og alle er glade, men i det mindste er nogen nødt til at lade livet (og måske blive splitterravende vanvittig først).
3Missandei falder(© HBO Nordic)Og apropos en splitterravende vanvittig dragedronning: Dracarys.
Afsnittet havde det mest effektfulde dødsfald længe, fordi det skete som en logisk konsekvens af nogens handlinger og magtbegær.
(Og ikke bare fordi iszombierne tilfældigvis ikke kunne fange nogle af hovedpersonerne - jeg kigger på dig, afsnit tre.
)Missandei er taget til fange, og vi får at vide, at enten overgiver Daenerys sig, eller også slår de fangen ihjel.
Og følgerne udvikler sig tålmodigt og realistisk, til vi ser hovedet og kroppen falde hver for sig bag stakkels Grey Worm.
Jeg kunne godt lide Missandei, næsten mere end nogen af dem, der døde sidste gang.
I det mindste havde hun da en fremtid foran sig.
Og så var det endda kun oplægget til det forestående slag.
Missandeis sidste ord var 'Dracarys', der er en dragekommando og åbenbart slang i alliancen for "brænd hele l***** ned".
Så alt i alt får det mig til at håbefrygte, at vi i næste afsnit alligevel får det blodbad, vi er blevet stillet i syne fra første sæson, bare leveret af de gale dronninger i stedet for The Night King.
FacebookTwitterKopier linkEmner:Kriminalitet




https://www.dr.dk/nyheder/politik/laes-svarene-skal-boern-gaa-0-klasse-om-paa-grund-af-daarligt-dansk






https://www.dr.dk/nyheder/regionale/syd/plejefar-maatte-skjule-plejeboerns-gode-udvikling-frygtede-miste-4500-kroner

Syd- og SønderjyllandPlejefar måtte skjule plejebørns gode udvikling: Frygtede at miste 4.
500 kroner hver månedPlejefamilier skal ikke kunne skæres i løn, selvom plejebarn får det bedre, lyder ny anbefaling fra KL.
Lars Asmussen, der har været plejefar i cirka 20 år, er glad for, at han nu kan være ærlig over for kommunen omkring sine plejebørns udvikling og behov, fordi han ikke længere skal frygte at gå ned i løn.
 DR)Af Louise Mandrup (interview) og Niklas Møller Jørgensen06.
maj 2019 kl.
18.
05Bemærk: artiklen er mere end 30 dage gammelLæs opNår plejeforældre forbedrer livet for deres plejebørn, honorer kommunerne med en lønnedgang.
Det har været den gældende praksis igennem mange år.
Men nu anbefaler Kommunernes Landsforening, KL, at gøre ligesom Aabenraa Kommune, hvor plejefamiliens løn ikke bliver forhandlet hvert eneste år, men i stedet ligger fast uanset om plejebarnets trivsel bliver forbedret eller forringet.
Ordningen kaldes gennemsnitsmodellen og skal sikre trygge økonomiske rammer for plejefamilierne.
Måtte skjule positiv udviklingLars Asmussen fra Stubbæk i Aabenraa Kommune har levet af at være plejefar gennem 20 år.
Han husker tilbage på den gamle ordning, hvor han skulle passe på med at male et for rosenrødt billede af plejebarnets udvikling af frygt for, at sagsbehandleren skar i lønnen.
VederlagPlejefamilier bliver afllønnet med vederlag.
Hvor mange vederlag en plejefamilie får afhænger af:Barnets vanskeligheder og behov for støtteKrav til samarbejdet med barnets forældrePlejefamiliens opgaver i forbindelsen med anbringelsenPlejefamiliens ressourcer og kvalifikationer i forbindelse med at løse opgaverne med plejebarnetPlejeforholdets betydning for eventuelle erhvervsbegrænsningerKilde: Kommunernes Landsforening- Det lå i baghovedet, at man holdt igen med de positive ting og fremhævede i stedet de negative ting.
Han er rigtig glad for, at Aabenraa Kommune og KL nu har fået øjnene op for en ny lønordning.
For den sikrer, at plejeforældre og sagsbehandlere udelukkende skal forholde sig til barnets udvikling.
- Nu kan vi gøre det, vi er ansat til, uden at spekulere på, om vi har råd til huslejen, siger Lars Asmussen.
Ny model giver ikke flere udgifterAabenraa Kommune var en af de første kommuner i landet, der sidste sommer sagde endegyldigt farvel til den gamle honoreringsmodel, som svinger alt efter, hvor belastet barnet vurderes at være.
Og det var det helt rigtige at gøre, siger Tina Meclenborg Jørgensen, som er afdelingsleder for familieplejekonsulenterne i Aabenraa.
- Som kommune og familieplejeområde lever vi så at sige af plejefamilierne.
Vi har brug for, at nogen vil være plejefamilier, og at de synes, at de har nogle okay vilkår.
Tina Meclenborg Jørgensen fortæller også, at udgifterne ligger på samme niveau som ved den gamle lønordning.
Flere kommuner følger AabenraaHonoreringsmodellen har hidtil været KL's anbefaling.
Men efter en gennemgang af lønvilkårene og med inspiration fra Aabenraa anbefaler KL nu gennemsnitsmodellen, hvor plejefamiliens løn er fast, uanset om barnet er i en god eller dårlig udvikling.
Det fortæller KL's formand Jacob Bundsgaard.
- Styrken ved den her model er, at vi bedre kan fokusere på at skabe gode rammer for de her børn og unges liv.
Det er det, vi alle brænder for.
Det er op til kommunerne, hvilken lønmodel de bruger.
Flere kommuner - blandt andet Esbjerg, Varde og Haderslev - er allerede fulgt efter Aabenraas eksempel, mens andre vil se nærmere på at ændre lønsystemet efter KL’s nye anbefaling.
FacebookTwitterKopier linkEmner:Kommunernes Landsforening|Aabenraa Kommune|Aabenraa|Forældre og børn|Jacob Bundsgaard (politiker)




https://www.dr.dk/nyheder/regionale/nordjylland/50-aar-siden-i-dag-saadan-fik-danmark-sin-foerste-vej-under-vand

Nordjylland50 år siden i dag: Sådan fik Danmark sin første vej under vandDen 6.
maj 1969 rullede de første biler gennem Limfjordstunnelen.
© Aalborg StadsarkivAf Klaus Videbæk, Uffe Bregendahl og Frederik Holst06.
maj 2019 kl.
19.
22Læs opDu tænker næppe over det til hverdag.
Men havde kloge hoveder gennem de sidste små hundrede år ikke bygget flere store broer og tunneler i Danmark – ja, så ville det være noget så bøvlet at komme frem og tilbage i vores temmelig vandrige land.
Limfjordstunnelen fylder 50 årByggeriet af Limfjordstunnelen stod færdigt i maj 1969 og er Danmarks ældste sænketunnel.
Tænk bare på rejsen over Lillebælt og Storebælt – og glem så i den forbindelse ikke turen over Limfjorden, der skiller Vendsyssel, Thy og Han Herred fra den øvrige del af Jylland og resten af Danmark.
Da man i 1930’erne byggede Limfjordsbroen mellem Aalborg og Nørresundby, blev det nemlig hurtigt Danmarks mest befærdede hovedvej, og så tog man en stor beslutning.
Man byggede Danmarks første vej, der gik - ikke over - men under vandet, og i dag den 6.
maj kan man så fejre Limfjordstunnelens 50-års jubilæum.
Siden dengang er flere tunneler kommet til, og i dag hjælpes bilister og tog helt eller delvist på rejsen ved både Øresund, Storebælt og Guldborgsund, og inden for kort tid vil byggeriet af verdens længste kombinerede vej- og togforbindelse under vand sandsynligvis begynde ved Femern.
Og selvom meget har ændret sig i løbet af 50 år, er teknikken stort set den samme, som den var dengang.
Et kæmpestort hul i jordenArbejdet med at konstruere Limfjordstunnelen startede for alvor i januar 1966, hvor man begyndte at støbe de fem godt hundrede meter lange og 25.
000 tons tunge betonkasser, der skulle bruges til at danne den sekssporede undervandsmotorvej.
Det skete godt ti kilometer fra der, hvor tunnelen skulle etableres – på det sted, der i dag udgør Østhavnen i Aalborg.
Her gravede man et kæmpestort hul, som skulle bruges til at bygge betonelementerne, inden de skulle bugseres ud i fjorden og sænkes ned og forbindes en for en.
For at holde hullet tørt, så man kunne udnytte det som tørdok, knoklede 22 pumper i mange måneder for at pumpe vandet væk, indtil den dag hvor byggeriet af betonelementerne var færdige.
Et for et skulle de hundrede meter lange betonelementer sænkes ned på bunden af fjorden ud for land.
(© Aalborg Stadsarkiv)Konfliktbrødre mødtes på midtenDen 24.
oktober 1968 var alle elementer så på plads, og de to byer var nu forbundet to steder på fjorden.
Den første, der officielt fik lov at gå gennem tunnelrøret, var den daværende borgmester i Aalborg Kommune, Thorvald Christensen.
Før man tog hul på anlægningen af selve vejen, skulle han mødes med Nørresundby-borgmester Robert Christiansen på den anden side for at markere, at der nu var passage gennem røret.
Det skete på det sted, hvor den nordlige ende af tunnelen blev koblet på rampen til Nørresundby, og mødet var ikke uden drillerier mellem de to byer, der gennem tiden har haft et rigtigt storebror-lillebrorforhold på både godt og ondt.
Da Thorvald Christensen efter at være gået gennem tunnelen fra Aalborg åbnede døren i Nørresundbys halvdel af tunnelen, rakte han hånden frem mod sin borgmesterkollega og sagde kækt ”Velkommen til Aalborg”.
Ville kongen nægte at skriver under?
Våbenhvile blev der heller ikke, da der var lagt asfalt i tunnelen, og byggeriet var klar til at blive indviet for bilisterne på årsdagen den 6.
maj 1969.
Det var kort før kommunalsammenlægningen i 1970, som Nørresundby-borgmester Robert Christiansen (i hvert fald for Nørresundbys vedkommende) var imod, idet kommunen stod over for at blive lagt sammen med Aalborg.
I en artikel fra Politiken fra dagen efter indvielsen kan man læse, hvordan Nørresundby-borgmester Robert Christiansen ved lejligheden forsøgte at overtale kong Frederik 9.
til at nægte at skrive under på loven om sammenlægning.
Men selvom Dronning Ingrid efter sigende havde sympati for Nørresundbys ønske, lykkedes det ikke Robert Christiansen at få sammenlægningen forhindret, og i 1970 blev de to kommuner til en.
Sløv saks til 4.
000 kronerDet var dog ikke den eneste kuriøse detalje fra åbningsdagen for tunnelen.
Dagen indeholdt også en meget speciel saks, som skulle bruges til at klippe indvielsesbåndet over.
Saksen kostede ikke mindre end 4.
000 kroner (cirka 34.
000 kroner i 2019-penge), og det skyldes, at den var udsmykket af den lokale kunster Bent Exner og faktisk var et reelt kunstværk.
Den meget fine saks blev ved samme lejlighed foræret til kongehuset som gave.
(© Aalborg Stadsarkiv)Saksen blev udstyret med lueforgyldt sterlingsølv, og i toppen placerede Bent Exner en todelt mønt bestående af navnetrækket fra henholdsvis Aalborg og Nørresundby samt ordet tunnel.
Når saksen stod åben, var de to navne adskilt, men når man trykkede sakseknivene sammen, forenedes to sider på symbolsk vis.
Særlig nem at håndtere blev saksen dog ikke, og som billederne nedenfor viser, havde Kong Frederik sit hyr med at få klippet båndet over.
VIDEO: Kongen med saksen i hånden på indvielsesdagen (videoen er uden lyd).
Borgmester forudså trængselNu hvor Limfjordstunnelen stod færdig, kunne den eksisterende Limfjordsbro mellem Nørresundby og Aalborg endelig blive aflastet.
Det var dengang landets mest trafikerede hovedvejsstrækning med omkring 13.
000 biler i døgnet.
I 1970 kørte der i gennemsnit 14.
200 biler dagligt igennem tunnelen.
Og selvom det blev vurderet, at den maksimale kapacitet ville være på hele 80.
000 biler i døgnet, frygtede Aalborg-borgmester Thorvald Christensen allerede dengang, at kapaciteten ville blive overskredet.
Derfor foreslog han en ny forbindelse.
- Jeg tror ikke, at tunnelen om en årrække er tilstrækkelig, og jeg ønsker, at det udvalg, der har gennemført den, må fortsætte med undersøgelser om yderligere en forbindelse over Limfjorden, sagde han på det tidspunkt.
En ny forbindelse på vej?
Borgmesterens forudsigelse blev for første gang krydset i 2016, og i mange år har størstedelen af de nordjyske politikere da også lagt pres på Folketinget for at få penge til en ny Limfjordsforbindelse.
Ikke mindst på grund af øgede trængselsproblemer i myldretiden.
Et skridt nærmere en ny forbindelse kom man så i marts i år, hvor den borgerlige regering med støtte fra Dansk Folkeparti præsenterede en ny plan for infrastruktur i Danmark.
- I vores plan har vi fundet midler til at lave en tredje Limfjordsforbindelse, lød det fra transportminister Ole Birk Olesen (LA), og siden har også oppositionsleder Mette Frederiksen (S) bakket op om planen, der kan føre til en ny Limfjordsforbindelse i omkring år 2030.
Utæt fra begyndelsenMeget kan endnu ændre sig på den front, men sikkert er det, at Limfjordstunnelen også vil fragte millioner af biler frem og tilbage i de kommende år.
I 2017 nedsatte Vejdirektoratet en ekspertgruppe til at se på tunnelens holdbarhed, fordi tunnelen både er en smule utæt og har lukket vand ind siden det første leveår, og fordi den sandpude, som den nordlige del af tunnelen hviler på, hvert år får tunnelen til at sætte sig lidt.
Det kan true tunnelens levetid, men faktisk viser de foreløbige resultater af ekspertgruppens arbejde, at tunnelens tilstand er god.
- Den er faktisk bedre end forventet, siger chefkonsulent med ansvar for tunneller i Vejdirektoratet, Niels Christian Skov Iversen.
VIDEO: En af de største bekymringer gennem tiden har været, at biler skulle gå i stå i tunnelen og dermed blokere trafikken.
Her demonstreres det, hvad man skal gøre, hvis man pludselig løber tør for brændstof.
Femernforbindelsen bliver en kopiNår man siden har anlagt tunneler, og når man også skal gøre det i meget stor skala med den omkring 18 kilometer lange Femernforbindelse fra Danmark til Tyskland, så sker det faktisk efter samme princip som for 50 år siden, forklarer Niels Christian Skov Iversen.
- Man støber elementerne på land, så sejles hvert element ud til det sted, hvor tunnelen skal være, og så har man gravet en rende i havbunden, hvor man sænker elementerne ned og samler dem efterhånden, siger han.
Må tage hatten afOverordnet set kan man dog kun nikke anerkendende til det arbejde, der blev lavet for 50 år siden, siger Niels Christian Skov Iversen:- Med den teknologi, der var til rådighed, må man tage hatten af for den måde, man har anlagt Limfjordstunnelen på.
Nedkørselsrampen fra Nørresundby til Limfjordstunnelen set fra oven.
Hvordan en ny tredje forbindelse på tværs af Limfjorden ved Aalborg og Nørresundby skal se ud, er endnu ikke fastlagt.
Men foreløbigt ser det ud til, at Limfjordstunnelen kan få en tvilling – eller i hvert fald en halvtvilling.
Det er nemlig lagt op til en kombineret bro og sænketunnel.
Limfjordstunnelen bliver fejret i forbindelse med Aalborg Halvmarathon på søndag, hvor man vil få mulighed for at løbe og gå gennem tunnelen.
Kilder: Artiklen baserer sig på viden indsamlet i arkiverne hos DR, Politiken og Aalborg Stiftstidende (nu Nordjyske) samt interview og tal fra Vejdirektoratet.
FacebookTwitterKopier linkEmner:Aalborg|Jylland|Mette Frederiksen (politiker)|Broer og tunneller|Vejdirektoratet




https://www.dr.dk/nyheder/penge/eu-lande-tackler-kviklaan-med-skyhoeje-renter-vidt-forskelligt

PengeEU-lande tackler kviklån med skyhøje renter vidt forskelligtForbrugerrådet Tænk foreslår, at lande på tværs af EU bliver enige om et fælles loft over renten på kviklån.
Lande i hele verden har skullet forholde sig til det fremadstormende marked for kviklån, som har forarmet mange af samfundets svageste borgere.
Storbritannien var tidligt ude med et loft over låneomkostningerne, et loft, som forskere har fremhævet som velfungerende.
Af Mathias Sommer06.
maj 2019 kl.
18.
25Bemærk: artiklen er mere end 30 dage gammelLæs opDet kan være svært at stå for fristelsen, når kviklånsselskaberne tilbyder hurtige lån til pengeplagede europæere.
Men selv om det er rart at varme sig ved de tusindvis af kroner, som på få minutter kan blive overført til din bankkonto, så er lånene dyre, og mange forbrugere har svært ved at undslippe gælden, fordi udgifterne til kviklånsfirmaerne nemt kan overstige lånebeløbet med 1.
000 procent om året.
De dyre kviklån, som især tages af samfundets svageste borgere, har skabt diskussioner i parlamenterne på tværs af EU.
Og samtidig med at kviklånsfirmaerne de senere år har sat omsætningsrekorder, har parlamenter på stribe indført lofter over renter og omkostninger til de hurtige forbrugslån.
Blandt andre har Sverige og Finland indført lofter over den årlige omkostningsprocent, den såkaldte ÅOP.
Samtidig kan kviklånsfirmaerne i Danmark stadig skrue låneomkostningerne op til det niveau, de stort set ønsker.
I grafikken herunder har vi samlet EU-landenes reguleringer af markedet for kviklån i forhold til lofter over låneomkostningerne.
Oversigten er behæftet med en vis usikkerhed.
ÅOPÅOP er en forkortelse for årlige omkostninger i procent og dækker over den samlede årlige udgift ved et lån opgjort som en procentdel af lånebeløbet.
Prisen for et forbrugslån er nemlig mere end renten.
Ud over renten skal du betale gebyrer og stiftelsesomkostninger, og det kan hurtigt løbe op.
For at få et overblik over de samlede omkostninger - altså den reelle pris på lånet – skal du hæfte dig ved de årlige omkostninger i procent, ÅOP.
ÅOP er den samlede årlige udgift ved et lån.
Alle låneudbydere, der tilbyder et specifikt lån, skal oplyse om ÅOP.
Kilde: Konkurrence- og ForbrugerstyrelsenTænk: Brug for EU-lovgivningAt Danmark ikke har indført loft over ÅOP har også den betydning, at internationale kviklånsselskaber kan etablere sig i Danmark, hvorfra de tilbyder kviklån med ÅOP på flere hundrede procent til forbrugere i lande med ÅOP-lofter.
- Det viser jo bare i en nøddeskal, at Danmark er lempeligt reguleret med hensyn til at udbyde kviklån, siger Morten Bruun Pedersen, der er seniorøkonom hos Forbrugerrådet Tænk.
Frivillig gældsrådgivningDer er forskellige tilbud, hvor du kan få gratis og uvildig gældsrådgivning:Settlementet på Vesterbro i København tilbyder rådgivning til borgere på overførselsindkomst, SU eller med lav indkomst, uanset bopæl.
50 53 36 13 eller online her.
KFUM tilbyder både rådgivning i en lang række byer landet over samt over nettet på ungøkonomi.
dk og på fode igen.
Forbrugerrådet Tænk tilbyder både rådgivning over telefonen (25560033), over mail og gennem personligt fremmøde.
Se mere her.
Den Sociale Retshjælps Gældrådgivning tilbyder gældsrådgivning til socialt udsatte borgere samt kommende, nuværende og tidligere indsatte.
Læs mere her.
Forbrugerrådet Tænk foreslår at bruge EU-institutionerne til at finde et fælles loft for de dyreste kviklån.
- Dybest set burde man på EU-plan lave et ÅOP-loft og lave en samlet regulering.
Men hvis ikke det er muligt, så synes jeg i hvert fald, vi skal tænke på at få det indført i Danmark, siger Morten Bruun Pedersen.
I Danmark foreslår Forbrugerrådet Tænk et loft over ÅOP på 25 procent plus diskonten.
Diskonten er Nationalbankens officielle rentesats.
Den er lige nu 0 procent.
Långivere med på fælles reguleringerBankernes brancheorganisation Finansdanmark har ligeledes foreslået et loft over ÅOP.
Herfra lyder forslaget på 50 procent.
Men et fælleseuropæisk loft er også en mulighed, siger Niels Arne Dam, underdirektør i Finansdanmark:- Vi har taget udgangspunkt i den danske situation og danske forhold.
Men det er da en spændende tanke; nu kan der komme en diskussion på europæisk plan, og det stiller vi også gerne op til, siger Niels Arne Dam.
Succesfuldt loft i StorbritannienReguleringer af kviklånsmarkedet i Storbritannien er flere gange blevet fremhævet som velfungerende.
I Storbritannien har man politisk vedtaget, at renten på et kviklån maksimalt må udgøre 0,8 procent per dag, at det samlede beløb, man betaler tilbage på sit lån, højest må være det dobbelte af det beløb, man oprindeligt lånte.
Og at hvis man misligeholder tilbagebetalingen af sit lån, udløser det højest et gebyr på 15 britiske pund.
Robin Jarvis, professor i finansiering ved Brunel Business School i London har blandt andet fremhævet det engelske kviklånsmarked som en succes.
- Vi tager udgangspunkt i den danske situation, men der kunne sagtens være god ræson i at lave begrænsninger på tværs af EU, fortsætter han.
Også fra kviklånsselskaberne er der tilslutning til et fælleseuropæisk regelsæt.
Dog ud fra den forudsætning at de frie markedskræfter respekteres, og at reguleringen ikke kun rettes mod kviklånsselskaberne:- Helt generelt er vi jo ikke for prisstyring af et marked; vi går ind for de frie markedskræfter.
Når det er sagt, så har vi talt med politikerne om et egentligt omkostningsloft, hvor vi tager højde for, hvad der opkræves i hele lånets levetid.
Men så skal bankerne også være med, siger Mikkel Winston, der er talsmand for Digitale Långivere, som repræsenterer de største kviklånsudbydere i Danmark.
- For kviklånsselskaberne kan det være meget svært at skulle forholde sig til meget forskellige love på tværs af EU, og der ville det da være en fordel, hvis man havde et fælles regelsæt, siger Mikkel Winston.
Konkret foreslår han en model inspireret af Storbritannien.
- I England er der en begrænsning på, at man ikke må betale mere end 100 procent af lånebeløbet tilbage, det kunne jeg godt se en rimelighed i.
FacebookTwitterKopier linkEmner:EU|Privatøkonomi|EU-forhold|Forbrugerrådet|Storbritannien




https://www.dr.dk/nyheder/indland/professor-om-dumperisiko-i-0-klasse-lad-boernene-faa-et-ekstra-aar-i-boernehaven

IndlandProfessor om dumperisiko i 0.
klasse: Lad børnene få et ekstra år i børnehavenKommunerne skal være bedre til at hjælpe børn, som ikke kan dansk, mener forsker og forening.
Skoler med mange elever fra udsatte boligområder skal indføre sprogprøver.
En af dem er Tingbjerg Skole i København.
Af Lisbeth Quass og Ditte Bannor-Kristensen06.
maj 2019 kl.
19.
35Bemærk: artiklen er mere end 30 dage gammelLæs opFra sommerferien risikerer nogle børn at skulle gå et ekstra år i børnehaveklassen, hvis de ikke er gode til dansk.
Årsagen er de sprogprøver, som indføres på skoler med en stor andel børn fra særligt udsatte boligområder.
Prøverne skal bestås, hvis børnene skal rykke op i 1.
klasse.
Stopprøver er ikke den bedste måde at hjælpe børnene med at lære dansk, mener Børnehaveklasseforeningen og en professor i småbørnspædagogik.
De anbefaler i stedet, at kommunerne lader flere børn få udsat skolestart.
- Det ville absolut være bedre for børnene at vente et år i børnehaven, og at der i løbet af det år blev arbejdet målrettet på deres sproglige udvikling, siger Pia Jessen, der er formand for Børnehaveklasseforeningen – en organisation for blandt andet børnehaveklasseledere.
Om sprogprøverne•Sprogprøverne indføres som led i regeringens strategi mod parallelsamfund og består af 24 obligatoriske og én frivillig prøve.
•Prøverne er målrettet skoler, hvor mere end 30 procent af eleverne bor i boligområder på regeringens såkaldte ghettoliste.
•Ifølge et tidligere estimat fra ministeriet, der ventes opdateret, vil 150 til 240 børn dumpe børnehaveklassen på grund af prøverne.
•Kilder: Regeringsudspillet "Ét Danmark uden parallelsamfund" og UndervisningsministerietI Danmark skal børn begynde i børnehaveklasse, det år de fylder seks.
Ønsker forældre at få udsat skolestarten, skal de søge om dispensation fra kommunerne.
Det kan være svært at få tilladelse til skoleudsættelse, siger professor emeritus i småbørnspædagogik Stig Broström fra Danmarks Institut for Pædagogik og Uddannelse.
Han mener, at reglen om en fast alder ved skolestart helt skal kasseres.
- Hvis børnene ikke kan dansk, får de ikke det udbytte af børnehaveklassen, de skal have, og så skal de have skoleudsættelse, siger han.
- En kommunal uduelighed22 skoler har i år testet stopprøverne.
DR Nyheder har fulgt forløbet på Tingbjerg Skole i København, hvor lærerne gennem ugentlige sproglege, øvelser og inddragelse af forældrene forsøger at forbedre elevernes danskkundskaber.
I den seneste opgørelse fra Tingbjerg Skole ville 12 af skolens 70 børnehaveklasseelever stå til et ekstra år i 0.
klasse, hvis prøven var trådt i kraft, fordi de har massive sprogproblemer.
Den slags skal kommunerne opdage før skolestart – uanset om børnene har gået i daginstitution eller hjemme hos deres mor – understreger Stig Broström.
- Det er spørgsmålet, om kommunerne overhovedet klarer den opgave.
Det er, som om familier kan gå under radaren og slet ikke bliver opdaget, før børnene kommer i skole, siger han.
- Der er åbenbart noget, jeg nærmest vil kalde en kommunal uduelighed.
Sprogkurser for børnPia Jessen fra Børnehaveklasseforeningen er enig i, at kommunerne skal sætte ind længe før skolestart.
Gerne ved at tilbyde sprogkurser til de børn, der har brug for det, foreslår hun:- I Danmark har vi ikke tradition for at kræve og tvinge nogen til noget, men spørgsmålet er, om vi ikke kunne skabe noget mere motivation og sige, at børnene skal passes, når deres forældre er i sprogskole, og i det tidsrum kan vi så lige så godt tilbyde børn noget sprogstimulering.
I videoen herunder kan du møde seksårige Hakim Biari, der er blevet sprogtestet på Tingbjerg Skole i år.
KL: Vi er optaget af sprogarbejdeKommunernes Landsforening (KL) har ikke haft mulighed for at stille op til interview, men er blevet forelagt kritikken og forslagene.
Kontorchef for KL's børne- og folkeskolekontor Peter Pannula Toft skriver til DR Nyheder, at KL og kommunerne er "optaget af sprogarbejde både i dagtilbud og skole".
- Mange steder arbejdes der målrettet i dagtilbud med at sikre tosprogede børns sproglige udvikling, ligesom det er en del af arbejdet med de pædagogiske læreplaner at udvikle alle børns sprog.
Det fokus fortsætter i skolen, skriver kontorchefen.
Det fremgår ikke af svaret, hvad KL synes om forslaget om at skoleudsætte flere børn.
FacebookTwitterKopier linkEmner:Kommunernes Landsforening|Tingbjerg|Uddannelse|Sprog|København




https://www.dr.dk/mitliv/tvaers/julie-paa-19-da-jeg-hoerte-ordet-handjob-gik-det-op-mig-jeg-var-blevet-misbrugt

TværsJulie på 19: Da jeg hørte ordet handjob, gik det op for mig, at jeg var blevet misbrugtJulie fortæller, at hun blev seksuelt misbrugt, da hun var barn.
Det kæmper hun stadig med 11 år senere.
© Betina GarciaFortalt til Silas Bay Nielsen06.
maj 2019 kl.
18.
59Læs opDe første erindringer kom i foråret 2011.
Dengang var jeg 12 år.
Jeg sad hjemme på mit værelse og chattede med nogen i et debatforum på nettet.
Der var en fyr, der spurgte, om der var nogen, der havde prøvet at give et handjob før.
Jeg kan huske, at jeg bare sad og stirrede på det ord.
Og så begyndte det at dukke op i mit hoved: Oplevelserne med min far.
Der er meget, jeg har svært ved at huske.
Men der var bare en generel seksuel stemning, da min mor var indlagt på grund af et alkoholmisbrug, og jeg boede sammen med min far.
Da jeg kom i puberteten og fik hvalpefedt og bryster, ville han kun købe stramt tøj til mig.
Der er to episoder, jeg husker tydeligere.
Dengang var jeg mellem 6 og 8 år.
- Jeg sad oppe i sengen med ham.
Jeg kan ikke huske, om han havde underbukser på eller ej, fortæller Julie.
(© Betina Garcia)Den ene episode er en gang, hvor han beder mig komme ind i stuen for at se porno sammen med ham.
Jeg kan huske, at jeg tog min Nintendo med mig, men han blev ved med at sige: ’kig nu på skærmen, Julie’.
Den anden episode var dengang min far tvang mig til at give ham et handjob.
De oplevelser får jeg stadig flashbacks til den dag i dag.
Jeg sad oppe i sengen med ham.
Jeg kan ikke huske, om han havde underbukser på eller ej.
Jeg var lille og nysgerrig og havde selvfølgelig set ham nøgen før, men jeg havde ikke været så tæt på ham før.
Så jeg spurgte ham: ’Far, hvad er det?
’.
Han fortalte mig, at det var hans kønsdel.
- Egentlig havde jeg ikke lyst til at sige det til nogen, men det var for svært at holde det for mig selv.
(© Betina Garcia)Det står ikke helt klart for mig, om det var ham, der spurgte, om jeg ville røre, eller om det var mig, der spurgte, om jeg måtte røre.
Jeg ved bare, at han sagde: ’prøv at gøre det her ved den.
’ Jeg gjorde det, fordi jeg ikke vidste bedre.
På det tidspunkt var jeg jo bare en lille pige.
Jeg følte, det hele var vildt mærkeligt, den dag da jeg på mit værelse fandt ud af, hvad jeg havde været udsat for.
Dengang var min far død af kræft, og jeg var flyttet ind hos min mor.
Egentlig havde jeg ikke lyst til at sige det til nogen, men det var for svært at holde det for mig selv.
Derfor gik jeg ind til min mor og fortalte, hvad der var sket.
Det giver en fælles forståelse, bekræftelse og fællesskabsfølelse, når man møder andre, der har været udsat for det samme som en selv.
JulieJeg kan huske, at min mor sad på en stol foran mig.
Hun sagde, at det ikke kunne passe, men jeg blev ved med at insistere på, at det var sket.
Hun blev ved med at sige, at det ikke kunne passe.
Det var måske derfor, jeg begyndte at fortælle om det til andre fra min klasse og til et par af mine lærere.
Én af lærerne kontaktede min mor og sundhedsplejersken på skolen.
Derefter kom jeg til samtale på Traumecentret på Rigshospitalet.
Det var en sindssyg underlig oplevelse.
Jeg var kun 12 år, og jeg forstod jo ikke, hvad det indebar.
- Jeg følte overhovedet ikke, at livet var noget værd.
(© Betina Garcia)Jeg blev mobbet ret meget i folkeskolen.
Jeg var meget udadreagerende - nok på grund af det, der var sket med mig.
Det endte med, at jeg droppede ud af 6.
klasse.
I stedet var jeg hjemme hos min mor i 10 måneder.
Har du brug for hjælp?
Hvis du er i krise eller har tanker om selvmord, så sig det til nogen.
Det hjælper at få sat ord på de svære tanker og følelser, du har, og du kan gøre det anonymt.
Du kan kontakte Livsliniens telefonrådgivning på 70 201 201 alle dage fra klokken 11-04, ligesom du har mulighed for at chatte med Livslinjen.
Her er en liste over steder, hvor du kan få hjælp.
Du kan også få hjælp fra Center for seksuelle overgrebJeg forsøgte selvmord adskillige gange og cuttede mig selv.
Jeg havde det seriøst så fucking dårligt i de 10 måneder.
Jeg kunne ikke forholde mig til de ting, der var sket i min barndom.
Jeg følte overhovedet ikke, at livet var noget værd.
Jeg vidste ikke, hvordan mit liv kunne blive normalt igen, og jeg udviklede angst.
I den periode spurgte jeg flere gange min mor om, hvorfor hun ikke havde troet på mig, og hvorfor hun ikke havde gjort noget.
Men i den situation, hun var i på det tidspunkt, kunne hun ikke rumme det, og hun vidste ikke, hvad hun skulle gøre.
- Jeg går nu i gruppeterapi med andre, der har været udsat for det samme i deres barndom som jeg.
Det har jeg fået det meget bedre af.
(© Betina Garcia)Jeg ved nu, at hun gjorde sit bedste, og at hun altid har troet på mig, men dengang havde svært ved at kapere situationen.
Og det fik på det tidspunkt skabt en afstand mellem os.
Tværs på P3Tværs på P3 bliver sendt hver mandag aften på P3 og kan også lyttes til som podcast.
Tværs kan også ses på DR3 og DRTV.
Har du også en historie, du vil dele, kan du skrive til os på tvaers@dr.
dk, eller du kan melde dig ind i Facebook-gruppen Tværs - du er ikke alene.
Efter de 10 måneder kom jeg på kostskole og gik der til 9.
klasse.
Nu er jeg i gang med gymnasiet, og jeg er efterhånden ved at komme tilbage til en normal hverdag igen.
Lige siden er kærligheden mellem min mor og jeg kun blevet tydeligere.
Jeg går nu i gruppeterapi med andre, der har været udsat for det samme i deres barndom som jeg.
Det har jeg fået det meget bedre af.
Det giver en fælles forståelse, bekræftelse og fællesskabsfølelse, når man møder andre, der har været udsat for det samme som en selv.
Det vigtige er, at man kan snakke om det med nogen, som man føler sig tryg med.
Og så handler det om at tænke mere på en selv og finde ud af, hvad man har brug for.
Det sværeste for mig i dag er, at jeg hele tiden føler, jeg skal være på udkig på grund af de seksuelle overgreb og mobningen.
Jeg har stadig angst og posttraumatisk stress i dag, og jeg får flashbacks til det, der skete.
- Jeg prøver at overbevise mig selv om, at jeg ikke kun er seksuelle overgreb.
(© Betina Garcia)Jeg kan nogle gange have det svært ved at være intim med min kæreste, selvom han er den sødeste og mest forstående kæreste.
Min krop går bare i chok, fordi det minder mig om min barndom.
Jeg prøver at overbevise mig selv om, at jeg ikke kun er seksuelle overgreb, men at jeg er meget mere end det.
Hvem jeg er som person, skal ikke bestemmes af min fortid.
Da Julies far er død, har vi forelagt anklagerne for hendes to ældre halvbrødre, som Julie ikke længere har kontakt med.
Den ene bror ønsker ikke at kommentere Julies historie.
Den anden bror afviser anklagerne mod faren, der, ifølge ham, var stærkt troende og beskyttede og drog omsorg for Julie, som enhver anden far.
Broren undrer sig over, at Julie holder fast i, hvad han betegner som løgne, da hun ifølge ham var meget ulykkelig over farens død, og han mener desuden ikke, at der er beviser for overgrebene.
Redaktionen har set dokumentation for Julies behandlingsforløb og udredning.
FacebookTwitterKopier linkEmner:Seksualitet|Sundhed og velvære|Folkeskolen (Danmark)|Nintendo|Rigshospitalet




https://www.dr.dk/nyheder/kultur/se-listen-her-er-danmarks-ti-mest-besoegte-museer

KulturSe listen: Her er Danmarks ti mest besøgte museer15.
131.
999 gæster besøgte de danske museer i 2018.
Besøgstallene svarer til, at hver dansker i gennemsnit besøgte et museum næsten tre gange sidste år.
Af Emil Eller06.
maj 2019 kl.
18.
03Bemærk: artiklen er mere end 30 dage gammelLæs opDe danske museer havde sidste år flere end 15 millioner besøgende i deres udstillinger.
Helt præcist gik der en besøgende gennem udstillingerne 15.
131.
999 gange.
Det svarer til, at hver dansker besøgte et museum lige under tre gange, viser nye tal fra Danmarks Statistik.
Det er dog lidt færre besøgende end året før.
I 2017 havde museerne cirka 350.
000 flere besøgende end i 2018.
I listen herunder kan du se, hvilke museer der fik flest personer op af sofaen og ud til en omgang kunst, en kulturel oplevelse eller et historisk input.
Museerne er opdelt i såkaldte besøgssteder, da nogle museer har mange forskellige steder, man kan besøge.
Nationalmuseet har eksempelvis samlet set 20 forskellige besøgssteder.
1LouisianaLouisiana Museum for Moderne Kunst.
Louisiana Museum of Modern Art var den helt store publikumsmagnet blandt de danske museer sidste år.
Med særudstillinger om månen, maskulinitet og Picassos keramik blandt meget andet tiltrak museet hele 755.
584 besøgende.
Kunstmuseet fra 1958 ligger i Humlebæk i Nordsjælland og præsenterer gæsterne for udstillinger med danske og internationale kunstnere med udgangspunkt i tiden efter 1945.
2Den Gamle ByDen Gamle By i Aarhus.
Det var bestemt ikke kun moderne kunst, der kunne få danskerne og turister på museum i 2018.
På andenpladsen ligger Den Gamle By i Aarhus, der tiltrak 546.
485 besøgende.
Danmarks Købstadsmuseum, som stedet også hedder, præsenterer Danmark, som det var engang.
Her kan man som besøgende opleve huse og gader fra forskellige perioder, der er genopført i området.
Det er også muligt at møde mennesker, der er klædt og opfører sig som personer fra den tid.
3ArosYour Rainbow Panorama på toppen af Aros Kunstmuseum i Aarhus.
På tredjepladsen er det igen et aarhusiansk museum, der har tiltrukket bunker af besøgende.
Kunstmuseet Aros havde nemlig også flere end en halv million - helt præcist 508.
008 - gæster gennem museet.
Museet i centrum af Aarhus med Olafur Eliassons regnbuepanorama på toppen præsenterer både dansk og international kunst i den ti etager høje bygning.
4Ny Carlsberg GlyptotekNy Carlsberg Glyptotek.
Glyptoteket i centrum af København er også blandt de mest besøgte museer i Danmark.
Med 448.
934 besøgende sidste år træder museet ind på en fjerdeplads.
Glyptotekets samling rummer flere end 10.
000 kunstværker og arkæologiske genstande.
Her er ikke kun tale om moderne kunst som på Aros og Louisiana, men derimod genstande fra de sidste 6.
000 år.
Museet, der åbnede i 1897, blev stiftet af bryggeren Carl Jacobsen, der var søn af Carlsberg-stifteren J.
C.
Jacobsen.
5Christiansborg SlotChristiansborg Slot.
Christiansborg Slot huser mere end bare Folketinget.
En stor del af slottet tilhører nemlig Nationalmuseet.
På slottet kan museumsgæster finde både de kongelige repræsentationslokaler med riddersal og gobeliner, de kongelige stalde, gamle ruiner under slottet og Christiansborg Slotskirke.
Det benyttede 436.
693 gæster sig af sidste år.
6ArkenArken ved Ishøj uden for København.
Den moderne kunst har endnu et museum på listen over de mest besøgte museer i Danmark.
Arken Museum for Moderne Kunst i Ishøj på Københavns Vestegn tiltrak 414.
705 gæster i 2018.
Her bød museet blandt andet på en særudstilling om den hollandske maler Vincent van Gogh.
Museet fra 1996 har en kunstsamling af både dansk og international moderne kunst af blandt andre Ai Weiwei, Damien Hirst og Olafur Eliasson.
7RosenborgRosenborg Slot i Kongens Have.
Danskere og turister i tusindvis fandt også vej til Rosenborgsamlingen i 2018.
Hele 386.
656 gange gik besøgende ind på slottet i København, der både byder på ture gennem Christian 4.
s gamle værelser, genstande fra kongehusets historie og ikke mindst kronjuvelerne.
Selve slottet er fra 1633 og har tidligere fungeret som kongebolig.
Rosenborgsamlingen hører under museet Kongernes Samling, der også dækker Amalienborg.
8Moesgaard MuseumMoesgaard Museum.
368.
656 gange fandt besøgende vej til museet Moesgaard i Aarhus i 2018.
Museet, der blev grundlagt i 1970, har i dag til huse i en nyere udstillingsbygning fra 2014.
Moesgaard er et museum for arkæologi og etnografi og viser udstillinger om oldtiden, middelalderen og om død i forskellige kulturer.
Desuden afholdes der hvert år et stort vikingetræf ved museet.
9Nationalmuseet, Prinsens PalaisJim Lyngvilds omdiskuterede vikingeudstilling på Nationalmuseet.
Nationalmuseet dækker flere forskellige besøgssteder.
Hele 20 af slagsen.
Men museets hovedattraktion, selve nationalmuseet i Prinsens Palais i København, er også et tilløbsstykke.
365.
245 personer besøgte i 2018 det kulturhistoriske museum, der byder på både guldhorn og mumier.
Og så åbnede museet sidste år en omdiskuteret vikingeudstilling, der utvivlsomt har trukket besøgende til.
Hvis alle Nationalmuseets besøgssteder blev talt sammen, ville museet med 1.
729.
101 besøgende være det mest besøgte museum i 2018.
10Kronborg SlotPå Kronborg våger Holger Danske.
Kronborg Slot sniger sig også med i top ti over de mest besøgte museer i Danmark i 2018 med 326.
823 besøgende.
På slottet kan besøgende blandt andet nyde synet af Holger Danske og slottets kasematter.
Slottet lægger også ramme til Shakespeares fortælling om Hamlet, og det blev i år 2000 optaget på Unescos verdensarvsliste.
FacebookTwitterKopier linkEmner:Ai Weiwei (billedkunstner)|Damien Hirst (billedkunstner)|København|Museer|Arken




https://www.dr.dk/sporten/svoemning/uvildig-undersoegelse-saettes-i-gang-kulturministeren-vil-til-bunds-i-svoemmesag

Spiseforstyrrelser i elitesportSe temaSvømningUvildig undersøgelse sættes i gang: Kulturministeren vil til bunds i svømmesagSagen om træningsmetoderne i dansk svømning skal nu belyses, og kulturministeren opfordrer ramte atleter til at stå frem.
Kulturminister Mette Bock vil have belyst, hvorfor en lang række svømmere endte med blandt andet at få spiseforstyrrelser, angst og depression.
Af Rasmus Dalgaard og Søren Reedtz06.
maj 2019 kl.
18.
29Bemærk: artiklen er mere end 30 dage gammelLæs opKulturminister Mette Bock (LA) vil have klarlagt, hvad danske svømmere er blevet udsat for i forbindelse med træning på Det Nationale Træningscenter og på landsholdet, og derfor skal der sættes en uvildig undersøgelse i gang.
Det meddeler hun, efter at hun i dag har holdt møde med Dansk Svømmeunion, Dansk Idrætsforbund, Team Danmark og en række svømmere.
- Vi har besluttet, at DIF og Team Danmark tager initiativ til, at der bliver foretaget en uvildig undersøgelse og redegørelse.
Det vil sige, at det ikke er dem, der skal stå for det, og det er heller ikke ministeriet, der skal stå for det.
Vi skal have en uafhængig tredjepart til at belyse, hvad det er, der er foregået i de år, siger kulturminister Mette Bock.
Udmeldingen kommer i kølvandet på, at der de seneste uger er blevet sat fokus på de træningsmetoder, der blev praktiseret på Det Nationale Træningscenter og landsholdet i svømning i årene mellem 2003 og 2013.
DR1-dokumentaren ”Svømmestjerner - Under overfladen” blev sendt for et par uger siden, og den viser, hvordan en træningskultur med offentlige vejninger og nedladende kommentarer fra landstrænere har fået store fysiske og psykiske konsekvenser for en række danske svømmere, og det har blandt andet ført til spiseforstyrrelser, depression og angst for flere af de tidligere svømmere.
Spiseforstyrrelser i elitesportDR Sporten har sat fokus på én af elitesportens skyggesider.
På et overdrevent vægtfokus, på usund træningskultur og på de episoder, hvor sporten er med til at gøre atleterne syge.
Temaet tager sit afsæt i dokumentaren ”Svømmestjerner – Under overfladen”, som kan ses på DRTV.
Se hele temaet her.
Dansk Svømmeunion har på den ene side undskyldt og beklaget, men fastholdt samtidig i weekenden på DIF’s årsmøde, at unionens egen research viser, at der ikke fandt offentlige vejninger sted mellem 2005 og 2008 under landstræneren Mark Regan, efter at nye retningslinjer i 2005 dikterede, at vejninger skulle ske i aflukkede lokaler.
Unionen siger også, at den stoppede de offentlige vejninger, efter at den blev gjort opmærksom på, at den tidligere landstræner Paulus Wildeboer i 2010 fortsat lavede offentlige vejninger.
Det er en række tidligere svømmere også er uenige med svømmeunionen i.
'Dybt rystet'Kulturministeren har stor respekt for de tidligere elitesvømmere, som har taget bladet fra munden og fortalt om deres oplevelser, men hun frygter, der er flere endnu derude, som er forblevet tavse.
Derfor opfordrer hun nu alle til at stå frem.
- Der skal meget mod til at stå frem, og nogle af svømmerne har jo skader, som de stadig har eftervirkninger af, og der kan være flere, som ikke tør stå frem, siger hun.
Læs også:Tidligere dansk OL-svømmer kæmper med bulimi: ’Jeg troede bare, jeg var svag og skulle tabe mig’- Dels må vi finde ud af, hvor stort problemet er, men vi må også finde ud af, hvorfor det ikke er kommet frem tidligere?
Hvorfor har man ikke turdet stå frem?
Det er vi nødt til at få belyst.
Mette Bock er ikke kun overrasket over sagens omfang, men også ”dybt rystet”, da den ikke stemmer overens med det billede af dansk idræt, hun formidler til resten af verden.
- Når jeg tager ud i verden og fortæller om den danske idrætsmodel, så lægger jeg altid vægt på, at man ser det hele menneske, og man ikke kun tænker på medaljer.
At man har et ordentligt liv undervejs, men også bagefter, siger hun.
Fortæl os din historieHar du oplevet et usundt træningsmiljø?
Har du været udsat for urimelige træningsmetoder?
Har du haft en spiseforstyrrelse i din sportskarriere?
Skriv ind til os på minhistorie@dr.
dkHos Team Danmark har atleternes historier berørt bestyrelsesformand Frank Jensen, fortæller han, og han mener, at idrætten i Danmark skal tage ved lære af deres beretninger.
- Undersøgelsen skal klarlægge, hvordan det her kunne ske, så vi fremover passer bedst muligt på atleterne.
Der skal komme noget positivt ud af denne her sag.
Det skylder vi atleterne, siger Frank Jensen i en pressemeddelelse.
Kulturministeren ønsker en hurtig undersøgelse og redegørelse, og hun forventer, at den ligger klar på den anden side af sommerferien.
DR Sporten har været i kontakt med 30 tidligere og nuværende svømmere, der fortæller, at de offentlige vejninger fortsatte, efter at retningslinjerne blev indført i 2005.
Siden dokumentaren har flere tidligere svømmere valgt at dele deres historier om tiden på landsholdet i den pågældende periode.
DR Sporten har uden held forsøgt at få en kommentar fra Dansk Svømmeunion til kulturministerens udmelding.
FacebookTwitterKopier linkEmner:Liberal Alliance|Mette Bock (politiker)|Team Danmark|Svømmesport|Idrætspolitik




https://www.dr.dk/nyheder/politik/stram-kurs-er-nu-officielt-klar-til-folketingsvalg

PolitikStram Kurs er nu officielt klar til folketingsvalgRasmus Paludan fortæller på Facebook, at Stram Kurs har fået lov til at deltage ved folketingsvalget.
Rasmus Paludan og Stram Kurs får partibogstavet P.
06.
maj 2019 kl.
17.
36Bemærk: artiklen er mere end 30 dage gammelLæs opDanskerne får yderligere et parti at stemme på ved det kommende folketingsvalg.
Rasmus Paludans parti Stram Kurs er nu opstillingsberettiget til folketingsvalget, oplyser Økonomi- og Indenrigsministeriet til DR Nyheder.
Partiet stiller op under bogstavet P på stemmesedlen.
Det er første gang, at partiet, der blev stiftet i juli 2017, stiller op til folketingsvalg.
Blandt partiets mærkesager finder man et forbud mod religionen islam og udvisning af alle ikke-vestlige personer, der har fået asyl.
Læs også:Rasmus Paludans parti har underskrifter nok til at blive opstillingsberettiget til folketingsvalgUroligheder gav erklæringerVejen til at blive opstillet blev banet, da det lykkedes at samle de påkrævede 20.
109 vælgererklæringer.
Det så ellers længe ud til at komme til at knibe med at nå det.
I begyndelsen af april var der kun registreret 5526 erklæringer.
Men i kølvandet på urolighederne i forbindelse med en demonstration på Nørrebro steg tallet kraftigt og voksede på et tidspunkt med mere end 1000 dagligt.
Og 28.
april stod det klart, at man havde passeret den fastsatte grænse.
/ritzau/FacebookTwitterKopier linkEmner:Økonomi- og indenrigsministeriet|Stram Kurs (parti)|Valg og folkeafstemninger|Rasmus Paludan (advokat)|Nørrebro




https://www.dr.dk/nyheder/indland/mand-idoemt-10-dages-faengsel-tilskyndede-til-ulvedrab-i-facebook-gruppe

IndlandMand idømt 10 dages fængsel: Tilskyndede til ulvedrab i Facebook-gruppeEn 31-årig mand fra Randers har fået en betinget fængselsstraf for et opslag i en lukket gruppe.
(Arkivfoto) Ulve fotograferet i Københavns Zoo.
Af Anton Lind06.
maj 2019 kl.
16.
30Bemærk: artiklen er mere end 30 dage gammelLæs opDet var en tilskyndelse til at begå kriminalitet, da en 31-årig mand fra Randers skrev et detaljeret opslag om, hvordan man skulle dræbe en ulv.
Det har Retten i Randers afgjort, og manden er derfor blevet idømt 10 dages betinget fængsel for at tilskynde til en forbrydelse.
Opslaget blev skrevet i den lukkede Facebook-gruppe 'Ulvefrit Danmark' og handlede om, hvordan en ulv skal skydes, og hvilke projektiler man skal bruge.
Ifølge Østjyllands Politi erkendte den 31-årige, at han havde skrevet opslaget, men han nægtede, at han opfordrede til ulvedrab.
I stedet skulle opslaget blot ses som en opskrift til at dræbe en ulv, forklarede manden.
Det var Retten i Randers dog ikke enig i.
Den 31-årige overvejer nu, om han vil anke sagen.
Man kan ikke skrive hvad som helstAnklager Kirsten Skov-Petersen er ganske tilfreds med afgørelsen.
- Dommen viser, at man ikke kan skrive hvad som helst i det offentlige rum, uden at det får konsekvenser.
Heller ikke selvom det sker i en lukket Facebook-gruppe, siger hun i en pressemeddelelse.
Hun mener også, at sagen er ganske principiel, og derfor er det vigtigt, at retten vurderede opslaget som en opfordring til noget kriminelt.
- Jeg er tilfreds med, at retten var enig i, at forholdet var omfattet af paragraffen om offentlig tilskyndelse til forbrydelser, siger hun.
Sagen skal nu videre til Statsadvokaten, der skal vurdere, om man er tilfreds med strafniveauet, eller om den principielle sag skal ankes.
FacebookTwitterKopier linkEmner:Facebook|Kriminalitet|Randers|Retten i Randers|Dyr




https://www.dr.dk/nyheder/kultur/film/15-aar-siden-sagde-ross-rachel-og-joey-farvel-derfor-holder-venner-stort-set

Film og serierFor 15 år siden sagde Ross, Rachel og Joey farvel: Derfor holder 'Venner' (stort set) stadig i dagI dag bliver 'Venner' stadig streamet i voldsom grad.
Men hvorfor kan vi relatere til seriens 90'er-virkelighed?
Her ses 'vennerne' Matthew Perry som Chandler Bing, Jennifer Aniston som Rachel Green, David Schwimmer som Ross Geller, Courteney Cox som Monica Geller, Matt Le Blanc som Joey Tribbiani og Lisa Kudrow som Phoebe Buffay.
Af Henriette Stisen og Silas Bay Nielsen06.
maj 2019 kl.
17.
45Bemærk: artiklen er mere end 30 dage gammelLæs opUanset om du var født eller ej, da serien for første gang rullede over skærmen i 1994-2004, så er der ret stor sandsynlighed for, at du er stødt på tv-serien 'Venner'.
Enten fordi du selv har brugt den som overspringshandling, når du kom hjem fra skole - eller fordi dine venner (eller forældre) har gjort det.
Faktum er, at serien er uundgåelig.
Selv i dag, hvor det mandag er præcis 15 år siden, at det 236.
og allersidste afsnit af tv-serien 'Venner' blev vist i USA.
En prisbelønnet serieSerien og dens skuespillere har vundet adskillige priser igennem tiden.
Det blev blandt andet til:1 Golden Globe1 BAFTA2 Screen Actors Guild Awards6 Emmy'er10 Teen Choice Awards12 People's Choice AwardsFor serien om de seks venner på Manhattan i New York City har stadig skyhøje seertal den dag i dag.
Men hvorfor holder den stadig - og hvor halter serien set med 2019-briller?
Det har vi spurgt serieekspert Frederik Dirks Gottlieb og medieforsker og professor Anne Jerslev om.
1+ Komisk timing- 'Venner' holder stadig i dag.
Især fordi det er et enormt dygtigt cast, hvor alle skuespillere har en perfekt komisk timing.
Det handler naturligvis også om et sjovt manuskript med masser af punchlines, men man kan ikke fake komisk timing eller den kemi, der er blandt de seks karakterer fra allerførste afsnit, siger Frederik Dirks Gottlieb, der blankt indrømmer, at han stadig ser 'Venner' den dag i dag - og at det er den serie, han har tilbragt allerflest minutter i selskab med.
Seriens manuskriptforfattere har desuden formået at skabe sjove replikker, der bliver synonymt med karaktererne, hvilket er noget af det, der virker stærkt i serien, mener Anne Jerslev.
- Man kan nærmest høre Ross råbe 'We were on a break!
' til Rachel.
Ligesom Joeys replik 'Joey doesn't share food' også er noget, han hele tiden gentager, og som bliver ved med at være sjovt.
2+ Sjove kvinderSelvom der på mange parametre mangler diversitet i serien, så er den langt fremme i skoene for sin tid, når det kommer til seriens kvindelige karakterer, mener Frederik Dirks Gottlieb.
- At de vælger tre sjove mænd, men også tre sjove kvinder, er ret moderne for en 90'er-serie.
Især karakteren Phoebe, spillet af Lisa Kudrow, hvis replikker jo stort set udelukkende består af punchlines.
Det er ellers et karaktertræk, som næsten altid hører til en mandlig rolle.
Alle seks skuespillere og ikke mindst seriens manuskriptforfattere roses af de to eksperter, men særligt én skuespiller står frem: Jennifer Annistons portræt af karakteren Rachel Karen Green.
'Venner' på NetflixIfølge tal fra analyseinstituttet Nielsen, der målte seertal for amerikanske Netflix-abonnenter i perioden august 2017 til juli 2018, er 'Venner' den anden mest streamede serie på Netflix blandt de, på daværende tidspunkt, knap 56 millioner amerikanske abonnenter.
I perioden blev der faktisk set intet mindre end 31,8 milliarder minutter af serien om de seks venner i New York City.
Til sammenligning blev der brugt 45,8 milliarder minutter på topscoren 'The Office' – og 27,6 milliarder minutter på tredjepladsen, Netflix' egen serie ‘Stranger Things’.
I Danmark kan serien blandt andet ses på TV2 Zulu, hvor den ifølge 2015-tal fra kanalen selv var den anden mest sete tv-serie.
Kilde: The Wall Street Journal & TV2.
dk- Hun er en virkelig dygtig komedienne, der kommer med replikkerne med de helt rette betoninger og pauser, samtidig med at hun lægger ansigtet i de rette folder, siger Anne Jerslev.
- Hun er i øvrigt også et klart eksempel på, hvor vild den serie er, tilføjer Frederik Dirks Gottlieb og uddyber:- Hun har formået, i en tid, hvor det stort set aldrig skete, at rykke fra tv til film med succes.
I dag, 15 år efter serien sluttede, er hun derfor stadig en kæmpe stjerne.
3+ Mine 'venner'(© Getty Images)En af de ting, som Anne Jerslev ser som en af seriens største styrker, er dens blanding af realisme og komik.
For realismen gør, at seriens personer og handling virker genkendelige.
- 'Venner' er næsten et portræt af os selv og relationerne i vores egen vennegruppe.
Der er solidaritet, dumheder og mange andre ting, som bliver vist i serien.
Ting, vi kender fra vores egne venner.
- Serien handler om den ideelle ungdomstid, hvor vennegruppen nærmest er ens familie.
De er hinandens sikkerhedsnet.
Og det kan man også relatere til i dag, mener medieekspert og professor Anne Jerslev.
4- / + 'Hjernedød' underholdningSerien kan stadig klemme et grin ud af sit publikum - også tiende gang man ser det samme afsnit.
Men så mangler den til gengæld bid.
- Den har absolut ingen samfundsmæssige ambitioner.
Det er det, der gør den allermest forældet, set med nutidens øjne, mener Frederik Dirks Gottlieb.
Det gør det omvendt også rart og nemt at se serien, da der ikke skal tages stilling til politiske budskaber undervejs.
Hvis man altså passer ind i seriens kasse for 'normal'.
- Er man en hvid, heteroseksuel mand eller kvinde, så er der meget lidt, man kan slå sig på undervejs, hvilket gør serien til rar, 'hjernedød' underholdning.
Men falder man bare lidt uden for kassen, så må man lede forgæves efter repræsentation, siger Frederik Dirks Gottlieb.
Og så sker der i øvrigt aldrig noget, der er kontroversielt nok til for alvor at bryde vennegruppen op, tilføjer Anne Jerslev.
- Selv når der sker katastrofer, så er det ikke noget, der ødelægger venskaber.
Det er ofte højest, at Monica er overneurotisk, eller at Chandler siger noget dumt.
5- Hvidt og heteroseksueltDet er dog manglen på diversitet, der for alvor kan få tæerne til at krumme sig sammen og replikkerne til at skurre øregangene.
- Jeg er sikker på, at man i dag ville have fokuseret meget mindre på det heteroseksuelle og inkorporeret homoseksuelle relationer som noget mere selvfølgeligt, i stedet for at vise, at homoseksualitet er noget, man er bange for, mener Anne Jerslev, der bakkes op af Frederik Dirks Gottlieb.
- Når homoseksualitet nævnes, er det oftest som en joke og noget, der ikke er normalt.
De tre mandlige skuespillere kan eksempelvis ikke være for kærlige over for hinanden, uden at det gøres til en joke, og det får mig virkelig til at krumme tæer, når jeg ser serien i dag.
- I dag er det utænkeligt, at man ville sammensætte en vennegruppe på den måde.
Man ville sørge for at mikse det lidt mere.
Både på hudfarver, kønsidentitet og seksualitet.
Det er et meget godt udtryk for både den tid, serien blev optaget i - og ikke mindst holdet bag serien, forklarer Frederik Dirks Gottlieb og fortsætter:- Man tænker i dag meget mere over, at der også bag skærmen skal være repræsentation af andre end heteroseksuelle, hvide mennesker.
Det gør simpelthen produktet langt mere langtidsholdbart, hvis man sørger for at tænke diversitet ind fra start.
Læs også:Unge er vilde med 90’er-serie: Rachel, Joey og Monica storhitter stadigSelvom Chandlers far præsenteres som en drag queen, der skred fra Chandlers mor til fordel for en 'pool boy', at Monica og Chandler kæmper med barnløshed, at Ross' første kone Carol forlod ham til fordel for en anden kvinde, og at Phoebe er rugemor for sin egen lillebror, bliver ingen af de potentielt debatskabende emner behandlet som sådan.
- Det er ikke noget, de dykker dybt ned i.
Det er slet ikke seriens ærinde og bliver mest af alt fodnoter til seriens overordnede handling, siger Frederik Dirks Gottlieb.
FacebookTwitterKopier linkEmner:Lisa Kudrow (skuespiller)|Seksualitet|New York|Teater|USA




https://www.dr.dk/nyheder/regionale/fyn/nedrivninger-i-vollsmose-begynder-til-naeste-aar-mit-liv-foregaar-her

FynNedrivninger i Vollsmose begynder til næste år: 'Mit liv foregår her'Odense-bydelen Vollsmose står over for store forandringer, når nedrivningen begynder til næste år.
Thomas Skov Jensen bor i Lærkeparken og skal snart til at finde et nyt sted at bo, fordi 1000 boliger skal rives ned i Odense-bydelen Vollsmose.
Af Jonatan Grau Møller06.
maj 2019 kl.
17.
01Bemærk: artiklen er mere end 30 dage gammelLæs opHvordan kan man få Danmarks største ghettoområde af regeringens ghettoliste?
Man river 1.
000 almene familieboliger ned og bygger 1.
600 private boliger i stedet.
Det er kernen af den plan, som Odense Kommune og boligselskaberne Civica og Fyns Almennyttige Boligselskab (FAB) har for bydelen Vollsmose.
Planen præsenteres i morgen, men DR er i besiddelse af oplysningerne.
Det drejer sig om Fyrreparken, Birkeparken, Bøgeparken, Granparken, Lærkeparken og Egeparken.
Fakta om VollsmoseVollsmose er Danmarks største ghettoområde med ca.
7700 beboere.
(7.
717)I dag er 81,9 pct.
af Vollsmoses beboere indvandrere eller efterkommere af indvandrere, herunder 76,1 pct.
fra ikke-vestlige lande.
Der er mere end 80 forskellige lande repræsenteret i Vollsmose.
Ca.
52,2 pct.
af de 18-64 årige i Vollsmose er hverken i uddannelse eller beskæftigelse.
Kilde: Odense KommuneNedrivningen starter allerede i 2020, hvor man vil begynde i Fyrreparken.
I Bøgeparken, der er den største klynge med 287 boliger, starter nedrivningen efter planen i fjerde kvartal 2021, mens de 200 familieboliger i Birkeparken står for skud i tredje kvartal 2022.
En af dem, der skal ud at finde en ny bolig, er Thomas Skov Jensen, der bor i og er repræsentant for beboerne i Lærkeparken.
- Mit liv foregår her, og mit hjem er her.
Så det har jeg det rigtig dårligt med.
Det har givet og vil komme til at give en masse søvnløse nætter.
Det er jeg ikke i tvivl om, siger han.
Den sidste VollsmoseplanI foråret 2018 vedtog regeringen den såkaldte ghettoplan, der har til hensigt at komme landets ghettoområder til livs.
Et af punkterne i planen handler om at bringe antallet af almene familieboliger i belastede boligområder ned til 40 procent.
I dag er andelen af disse boliger i Vollsmose på 76 procent.
Her er nedrivningerne i Vollsmose det første skridt i det, der bliver kaldt ”Den sidste Vollsmoseplan”.
I stedet for almene boliger skal der efter planen bygges 1.
600 boliger, der skal sælges til private.
Stort arbejde i genhusningIfølge planen er det boligforeningerne Civica og FAB, der selv skal stå for genhusningen af de mange beboere.
Sammen med Odense Kommune vil de to boligselskaber vurdere hver enkelt familie og strategisk placere dem rundt omkring i Odense.
På den måde vil man sikre, at der ikke opstår nye ghettoer i Odense.
Derfor vil der som udgangspunkt heller ikke blive genhuset i udsatte boligområder.
For at sørge for, at der ikke opstår boligmangel i Odense er ambitionen, at der for hver bolig i Vollsmose, der rives ned, bliver opført en ny almen bolig i Odense.
FacebookTwitterKopier linkEmner:Bolig|Odense|Vollsmose|Odense Kommune|Socialforhold




https://www.dr.dk/sporten/fodbold/superliga/video-se-robert-skovs-27-maal-paa-127-sekunder

SuperligaVideo: Se Robert Skovs 27 mål på 127 sekunderRobert Skov er godt på vej mod scoringsrekorden i Superligaen.
Af Peter Fiilsø Jensen06.
maj 2019 kl.
16.
29 | opdateret 06.
maj 2019 kl.
16.
42Bemærk: artiklen er mere end 30 dage gammelLæs opMed tre runder tilbage af sæsonen er Robert Skov oppe på 27 fuldtræffere og mangler dermed kun et enkelt mål i at tangere Ebbe Sands rekord på 28 mål.
Hvis Skov scorer to mål, er rekorden hans alene.
Du kan her se Skovs 27 kasser i denne sæsons Superliga på blot 127 sekunder.
FacebookTwitterKopier linkEmner:Robert Skov (fodboldspiller)|Fodbold




https://www.dr.dk/nyheder/indland/trods-boligmangel-dyr-husleje-efterlader-lejeboliger-tomme

Dyre lejlighederSe temaIndlandTrods boligmangel: Dyr husleje efterlader lejeboliger tommeHuslejen er for høj, og det betyder, at flere er tvunget til at bo sammen.
På hjemmesiden BoligPortal er antallet af boligannoncer fra Aarhus og København steget 70 procent de seneste fire år.
Af Rasmus Jungersen06.
maj 2019 kl.
16.
12Bemærk: artiklen er mere end 30 dage gammelLæs opDer har været travlt på de danske byggepladser de seneste år.
I løbet af bare otte år er der kommet flere end 200.
000 lejeboliger til, viser tal fra Danmarks Statistik.
I samme periode er antallet af ejerboliger stort set uændret.
Men selvom der ofte tales om boligmangel i de største danske byer, står mange af de nye lejeboliger tomme.
Det skriver Politiken.
Og det er der ifølge den administrerende direktør i BoligPortal, Anders Hyldborg, en god forklaring på.
- Der er blevet bygget ekstremt meget de seneste år.
Prisen på rigtig mange af de her boliger er forholdsvis høje.
Hvis man skal leje boligerne, er der rigtig mange, som er nødt til at dele de økonomiske forpligtelser, siger han.
Oftest for dyreI Aalborg står mange lejeboliger tomme.
Det gjorde de også, da 20-årige Julie Skovrider Lybech skulle flytte for sig selv.
- Jeg skulle flytte i lejlighed og havde rigtig, rigtig svært ved at finde noget, som jeg kunne betale med min SU.
Der er rigtig mange lejligheder, der bliver udbudt, men de er oftest for dyre, fortæller hun.
Derfor måtte hun i stedet alliere sig med to studiekammerater, og sammen fandt de en ledig 4-værelses lejlighed til cirka 10.
000 kroner om måneden.
- Det er en lejlighed, som ingen af os har råd til at sidde i, hvis vi skulle betale den alene, siger hun.
Stigende liggetiderDe seneste fire år er liggetiden på lejeboliger steget i flere af landets største byer.
København: fra 21 til 50 dageAarhus: fra 17 til 42 dageAalborg: fra 27 til 40 dageKilde: BoligPortal, PolitikenDelelejlighed og gratis huslejeDe mange nye lejeboliger på markedet har desuden betydet længere liggetider.
Ifølge BoligPortal er liggetiden på en lejlighed i Aalborg steget fra 27 til 40 dage de seneste fire år.
- Tidligere kunne vi lægge en bolig på BoligPortal, og så pillede vi den af igen et par timer efter, fordi vi havde fået så mange henvendelser, fortæller Martin Hedegaard, der er administrationschef hos Haugaard Braad Ejendomsadministration.
Her udlejer man cirka 2.
000 boliger i byen.
Ifølge Martin Hedegaard er det særligt de større og dyrere lejligheder, der mangler lejere til.
Og de mange tomme lejeboliger har tvunget udlejerne til at tænke nyt.
- Tendensen er større og stigende i forhold til at gøre boliger delevenlige.
Tidligere har det været noget, man som udlejer gerne har villet undgå.
Nu kigger man ind i et marked, hvor man skal være mere kreativ og åben i forhold til, hvordan man får lejet sine boliger ud.
Og så bliver delevenlighed et klart parameter, siger Martin Hedegaard.
Andre udlejere i både Aalborg og Aarhus lokker nu også med flere måneders gratis husleje.
Bliver ikke billigereI de kommende år vil den udvikling, som både lejere og udlejere oplever i dag, fortsætte.
Det spår boligøkonom hos Nykredit Mira Lie Nielsen.
Som årsag peger hun også på det store bygge-boom, vi har oplevet de seneste år.
- Samtidig har det været svært at sælge især etageboliger i de større byer.
De er privatejede, men bliver lejet ud i stedet for at blive til ejerboliger, fortæller hun.
Læs også:Drømmen om at bo alene brister for mange unge: Simone er slået hjem i boligspilletFor de boligsøgende betyder det, at der i fremtiden vil komme endnu flere ledige boliger på markedet.
Men fremtiden byder af den grund ikke nødvendigvis på flere billige lejligheder.
- Kigger man på de store byer, skal man ikke tro, at de nybyggede lejligheder, der udlejes privat, bliver billige, siger Mira Lie Nielsen.
FacebookTwitterKopier linkEmner:Bolig|Aalborg|Boligøkonomi|Danmarks Statistik|Nykredit




https://www.dr.dk/sporten/fodbold/superliga/minut-minut-esbjerg-misser-gylden-bronze-mulighed






https://www.dr.dk/nyheder/indland/pesticider-i-hanen-lange-udsigter-til-rent-drikkevand

IndlandPesticider i hanen: Lange udsigter til rent drikkevandDer kan gå op til fire måneder, før borgerne i Ledøje igen kan drikke vandet fra vandhanen.
290 husstande i Ledøje skal hente rent drikkevand fra store tanke på torvet (© dr)Af Morten Søgaard06.
maj 2019 kl.
16.
15Bemærk: artiklen er mere end 30 dage gammelLæs opDer er stadig masser af aktivitet ved de store vandtanke på torvet i Ledøje i Egedal Kommune.
290 hustande er nødsaget til at hente drikkevand i flasker og dunke, og hvad familierne ellers har ved hånden.
Læs også:På sjette døgn er borgerne i Ledøje uden vand: 'Det er virkelig skræmmende'Sådan har det været siden fredag i forrige uge, og intet tyder på, at situationen ændrer sig foreløbigt.
- Det er vildt besværligt.
Jeg skal køre næsten to kilometer for at få rent vand, og det er virkeligt svært at vænne sig til, at man ikke bare kan bruge vandet fra hanen, siger Karina McGovern.
To gange om ugen må hun manøvrere en 30 liters dunk ind i bagagerummet på bilen for at hente rent vand hjem til familien.
Nye analyser af vandet fra Ledøje Vandværk har været nedslående.
Håbet, om at en sidste boring kunne levere rent vand til de hårdt prøvede beboere i området, er nu definitivt slukket.
- Vi har nu fået svar på prøverne i boring 4, og de er desværre ikke gode, hedder det i en nedslående meddelelse fra vandværket.
Karina McGovern skal køre små to kilometer for at få rent drikkevand.
Bekymret for sin sundhedVandet fra Ledøje Vandværk er forurenet med en pesticidrest, der er under mistanke for at kunne føre til ændringer i menneskers arvemasse og føre til alvorlig kræftsygdom i selv meget små doser.
Styrelsen for Patientsikkerhed har derfor besluttet at være ekstra forsigtige.
Så selv om man ikke med sikkerhed kan sige, at vandet udgør en sundhedsrisiko, så har styrelsen besluttet at fraråde borgerne at indtage det.
Risikoen bliver vurderet som så alvorlig, at man også skal afholde sig fra at børste tænder og skylle eksempelvis frugt med vandet.
- Vi er meget bekymrede.
Vi ved jo ikke, om det på lang sigt kan få betydning for vores helbred, at vi har drukket det her vand, siger Karina McGovern.
Lange udsigter til rent vandLige nu er der kun to veje til rent vand i hanerne.
Den ene mulighed er at rense vandet med et kulfilter, men den løsning lader vente på sig, forklarer Ledøje Vandværk.
Læs også:Kan det her være løsningen?
Kulfilter kan rense vand for pesticidresterVandværket skal have tilladelse fra kommunen, og derefter skal der laves forsøg med et kulfilter på vandværket.
- Vi kan endnu ikke give nogen tidshorisont.
Vi vender tilbage, så snart der er noget nyt, lyder det i meddelelsen fra vandværket.
Den anden vej til rent vand er at få vand leveret fra et andet vandværk.
Men det kræver, at der bliver etableret en helt ny vandledning til Ballerup.
Også det har lange udsigter.
- Det vil tage cirka fire måneder, før sådan en ledning er færdig, lyder vurderingen fra Ledøje Vandværk.
Utålmodigheden lurerTanken om en sommer og et efterår uden rent drikkevand i hanerne giver panderynker i Ledøje.
- Fire måneder.
Det er jo fuldstændig sindssygt lang tid at vente på rent vand.
Det er jo hele sommeren, siger en bekymret Karina McGovern.
Egedal Kommune erkender, det er en lang proces, der er i gang.
- Borgerne er nødt til at væbne sig med tålmodighed, indtil problemerne er løst, siger centerchef for teknik og miljø i Egedal Kommune, Ingela Karlsson.
Fundet af pesticidrester i drikkevandet i Ledøje er gjort i forbindelse med, at Danske Regioner har undersøgt udvalgte punktkildeforureninger landet over.
Normalt tester man ikke for stoffet chlorothalonil-amidsulfonsyre, så efter fundet i Ledøje har miljø- og fødevareminister Jakob Ellemann-Jensen (V) krævet, at alle vandværker snarest muligt tester vandet for stoffet.
Om chlorothalonil-amidsulfonsyre•Chlorothalonil-amidsulfonsyre er et nedbrydningsprodukt af chlorothalonil.
•Chlorothalonil har været godkendt i Danmark i perioden fra 1982-2000 som svampemiddel i porrer, solbær, ribs, hvede, kartofler, ærter, løg samt jordbær, agurker og prydplanter på friland og i væksthus.
•Den 22.
marts 2019 blev det vedtaget i EU, at stoffet ikke længere er godkendt, og anvendelsen skal derfor ophøre inden for maksimalt 18 måneder i lande, der har godkendt midler med stoffet.
•Chlorothalonil har ikke været godkendt til træbeskyttelse i Danmark, men det har været anvendt som biocid i træmaling og bundmaling, der ikke tidligere var godkendelsespligtige anvendelser.
De sidste biocidanvendelser blev forbudt i 2011.
•Hvis der er fundet chlorothalonil-amidsulfonsyre i drikkevandet, anbefaler Styrelsen for Patientsikkerhed, at man hverken drikker vandet eller bruger det til tandbørstning, madlavning eller til at skylle frugt, grønt og lignende.
•Anbefalingerne bygger på et forsigtighedsprincip.
På nuværende tidspunkt kan man ikke sige med sikkerhed, om det er sundhedsskadeligt at indtage vandet.
Kilde: Miljøstyrelsen og Styrelsen for PatientsikkerhedFacebookTwitterKopier linkEmner:Jakob Ellemann-Jensen (politiker)|Venstre|Vandselskaber|Egedal Kommune|Sjælland




https://www.dr.dk/sporten/basketball/indsamling-goer-basketlandshold-klar-til-em-kvalifikation

BasketballIndsamling gør basketlandshold klar til EM-kvalifikationDanmarks basketkvinder har indsamlet 245.
000 på en uge, så holdet kan deltage i kvalifikationen til EM.
06.
maj 2019 kl.
15.
22Bemærk: artiklen er mere end 30 dage gammelLæs opEfter en uges indsamling har det danske damelandshold i basketball sikret midler nok til at kunne deltage i kvalifikationen til europamesterskabet i 2021.
I løbet af en uge har landsholdet indsamlet 245.
000 kroner, hvilket er 45.
000 kroner mere end det beløb, man havde sat sig for at indsamle på fire uger.
Det er helt overvældende.
Gritt Ryder, basketspillerDet oplyser Danmarks Basketball Forbund (DBBF) i en pressemeddelelse.
I tillæg har holdet sikret sig endnu flere penge ved at sælge et sponsorat til Danske Spil.
Det glæder landsholdsanfører Gritt Ryder, at indsamlingen langt har overgået forventningerne, og at holdet nu har fået en sponsor.
- Det er helt overvældende.
- Vi havde bare drømt om, at det danske basketballmiljø måske kunne hjælpe med at give os muligheden for at spille EM-kvalifikation med små donationer, og nu har en af de vigtigste organisationer inden for sport i Danmark, givet os muligheden for at få bedre vilkår og sportslig succes, siger hun.
Genoplivet sidste årKvindelandsholdet blev i 2018 genoplivet efter en årrække i dvale og vandt i suveræn stil den såkaldte Small Nations Cup, et EM for små basketnationer.
Direktøren i DBBF, Rasmus Winkel, sagde i sidste uge til DR, at damelandsholdet har niveauet til at kvalificere sig til EM.
Læs også:Har ikke råd til EM: Landshold starter egen pengeindsamling- Vi har en forventning om, at pigerne kommer til at spille seriøst med om at kvalificere sig, men vi er jo ikke for alvor blevet testet på højeste niveau før.
- Vi tror på, at de har en rigtig god chance for at komme med til EM, sagde han til DR.
/ritzau/FacebookTwitterKopier linkEmner:Danmarks Basketball-Forbund|Basketball|Danske Spil




https://www.dr.dk/nyheder/udland/hertuginde-meghan-har-foedt-en-soen

UdlandHertuginde Meghan har født en sønBritiske prins Harry og hertuginde Meghan er tidligt i morges blevet forældre til en søn.
Af Anton Lind og Kevin Ahrens06.
maj 2019 kl.
15.
41 | opdateret 06.
maj 2019 kl.
17.
52Bemærk: artiklen er mere end 30 dage gammelLæs opDen britiske hertuginde Meghan har tidligt mandag morgen født en søn.
Det oplyser det britiske kongehus.
Den nyfødte vejer lidt over 3,2 kilo, og både han og hertuginden har det godt.
Buckingham Palace oplyser, at sønnen kom til verden klokken 06.
26 dansk tid.
Prins Harry siger til nyhedsbureauet AP, at han og Meghan Markle stadig overvejer, hvad drengen skal hedde.
her bliver den officielle besked om den kongelige fødsel sat ud foran Buckingham Palace i London.
Ifølge prinsen har det været "den mest fantastiske oplevelse".
- Jeg er så stolt af min kone, fortæller prins Harry foran den fremmødte presse.
- Hvordan kvinder gør, hvad de gør, er uden for enhver forståelsesevne.
Vi er begge meget begejstrede og så taknemmelige for den dejlige støtte.
Det har været fantastisk, siger han.
Også på det kongelige pars officielle Instagram-konto takker de for offentlighedens støtte.
- Parret takker offentligheden for deres fælles begejstring og støtte under denne meget specielle tid i deres liv, står der i opslaget.
Her er arvefølgen til den britiske tronePrins Harry og hertuginde Meghans nyefødte dreng indtræder i den britiske arvefølge som nummer syv.
Få her et overblik over de første ti i arvefølgen til tronen:1.
Prins Charles, prins af Wales (født 1948, ældste søn af dronning Elizabeth).
2.
Prins William, hertug af Cambridge (født 1982, ældste søn af prins Charles).
3.
Prins George, prins af Cambridge (født 22.
juli 2013, ældste søn af prins William).
4.
Prinsesse Charlotte, prinsesse af Cambridge (født 2.
maj 2015, andet barn af prins William).
5.
Prins Louis, prins af Cambridge (født 23.
april 2018, tredje barn af prins William).
6.
Prins Harry, hertug af Sussex, (født 1984, prins Charles' søn nummer to).
7.
Den nyfødte dreng (født 6.
maj 2019, søn af prins Harry og hertuginde Meghan).
8.
Prins Andrew, hertug af York (født 1960, dronning Elizabeths søn nummer to)9.
Prinsesse Beatrice af York (født 1988, prins Andrews ældste datter)10.
Prinsesse Eugenie af York (født 1990, prins Andrews datter nummer to)Kilder: Nyhedsbureauet AP.
Kongehuset oplyser, at den kongelige familie heriblandt dronningen glæder sig over nyheden, mens hertugindens mor, Doria Ragland, opholder sig sammen med den nyfødte og forældreparret.
Prince Harry fortæller, at han og hertuginden vil vise den nyfødte frem om to dages tid.
Ifølge BBC er den nyfødte ikke automatisk prins.
Den titel skal først skænkes af dronningen.
FacebookTwitterKopier linkEmner:Instagram|Storbritannien|Royalt|London




https://www.dr.dk/nyheder/politik/folketingsvalg/vred-grenov-efter-afvisning-det-kommer-ikke-tv-2-og-dr-ved

FolketingsvalgVred Grenov efter afvisning: Det kommer ikke TV 2 og DR vedTV 2 og DR bør ikke afvise spidskandidat fra Kristendemokraterne til partilederdebatter, mener KD's landsformand.
Kristendemokraternes landsformand, Stig Grenov, er vred over, at partiet ikke må stille med deres vestjyske spidskandidat ved partilederrunder under valgkampen.
Af Emil Søndergård Ingvorsen og Peter Boier06.
maj 2019 kl.
15.
30Bemærk: artiklen er mere end 30 dage gammelLæs opDet er under al kritik, at både TV 2 og DR afviser at lade Kristendemokraternes spidskandidat i Vestjylland, Kristian Andersen, stille op til partilederrunder på tv under valgkampen.
Det mener partiets landsformand, Stig Grenov, der ikke mener, at de to tv-kanaler på nogen måde bør bestemme, hvem de forskellige partier skal stille op med på live-tv.
Det er lige meget, om det er den ene eller den anden person, der fortæller om vores budskab.
Stig Grenov, Kristendemokraterne- Både TV 2 og DR er public service-stationer og skatteyderbetalte, og de skal dybest set bare lave setuppet og formidle de holdninger, som vi som parti kommer med.
Hvilke personer, som står bag mikrofonerne, kommer dybest set ikke dem ved, siger landsformanden.
Læs også:DR og TV 2 afviser Kristendemokraterne: Man sender partilederen - og kun partilederenKristendemokraterne meddelte tidligere i dag til Dagbladet Holstebro-Struer, at de ønsker at sætte Stig Grenov på bænken under flere af partilederdebatterne.
I stedet ønsker de at stille op med deres spidskandidat i Vestjylland, Kristian Andersen.
Det kommer i erkendelsen af, at partiet har vurderet, at de får særdeles svært ved at kravle over spærregrænsen på to procent.
Derfor satser de på at få Kristian Andersen i Folketinget via et kredsmandat, som cirka kræver 18.
000 personlige stemmer.
KD: Det er ikke TV 2 og DR, som skal vælgesDette ønske afviser både DR og TV 2.
- Det er DR, der bestemmer, hvem vi inviterer til vores programmer.
Vi har til en række valgformater inviteret partiets leder.
Det er et princip, vi håndhæver over for alle partier, skrev nyhedschef i DR Nyheder, Thomas Falbe, tidligere i dag i en sms.
Når det handler om Folketingsvalget, så har de pligt til at dække valget og partierne.
Og her træder pligten til demokratiet og ytringsfriheden ind over retten til at tilrettelægge, hvem der skal stå bag mikrofonen.
Stig GrenovHos TV 2 henviser chefredaktør for TV 2 Event, Ulla Pors Nielsen, til, at det hedder en partilederrunde, hvorfor kun partilederen er inviteret.
Stig Grenov, det hedder en partilederrunde.
Du er partileder, så hvorfor køber du ikke DR's og TV 2's beslutning?
- Først og fremmest fordi vi har ytringsfrihed i det her land, og det er ikke TV 2 og DR, der skal vælges til Folketinget.
Det er Kristendemokraterne, og hvordan vi får vores budskab igennem, det er vores sag og ikke de nævnte tv-stationers.
Nyhedschef Thomas Falbe siger, at DR ikke ønsker at blive en brik i et politisk spil, hvor taktiske vurderinger fra partierne skal afgøre, hvem de stiller op med.
Hvad siger du til det argument?
- Med al respekt for Thomas Falbe må han forstå, at han allerede er en del af partiernes spil for at komme i Folketinget.
Det er nu engang vælgerne, der skal høre budskaberne og forstå, hvad partierne står for.
Det er lige meget, om det er den ene eller den anden person, der fortæller budskabet, siger Stig Grenov.
Har pligt til at acceptere KristianDet er vel mediernes ret at redigere deres egne programmer.
Hvorfor skal du som politiker blande dig i det?
- Når det handler om Folketingsvalget, så har de pligt til at dække valget og partierne.
Og her træder pligten til demokratiet og ytringsfriheden ind over retten til at tilrettelægge, hvem der skal stå bag mikrofonen, siger landsformanden.
Hvis beslutningen om, at Kristian Andersen ikke må deltage i partilederdebatterne står ved magt, hvad vil I så gøre.
Vil det betyde, at I ikke vil deltage i debatterne?
- Det har vi overhovedet ikke taget stilling til endnu, og jeg kan ikke forestille mig, at det kommer så vidt.
Jeg forestiller mig naturligvis, at tv-stationerne omgør deres beslutning, siger Stig Grenov, der ikke ønsker at udtale sig, om de i sidste ende vil overveje at boykotte debatterne.
Landsformanden oplyser, at partiet nu vil gå i dialog med DR og TV 2.
FacebookTwitterKopier linkEmner:Folketinget|Kristendemokraterne|Stig Grenov (politiker)|Valg og folkeafstemninger|Jylland




https://www.dr.dk/sporten/fodbold/superliga/broendby-foelger-fck-og-dropper-traeningslejre-i-dubai

SuperligaBrøndby følger FCK og dropper træningslejre i DubaiKritikken af Dubai som destination for en træningslejr medvirker til, at Brøndby dropper tur til emiratet.
Næste år venter der Brøndby-spillerne en tur til Portugal.
06.
maj 2019 kl.
15.
00Bemærk: artiklen er mere end 30 dage gammelLæs opSuperligaklubben Brøndby vil ligesom FC København ikke tage på træningslejr i Dubai næste vinter.
Vi har i den sportslige sektor nu evalueret de sidste par træningslejre, og vi må konstatere, at modstanderne, vi har mødt på vores ture til Dubai, ikke har levet op til vores sportslige forventninger.
Ebbe Sand, sportsdirektør i Brøndby IFDet har de to klubber ellers gjort de seneste år, men det har mødt modstand hos klubbernes fans på grund af De Forenede Arabiske Emiraters forhold til menneskerettighederne.
Blandt andet som en konsekvens af det vil Brøndby nu søge mod Portugal næste vinter.
Det siger sportsdirektør Ebbe Sand til klubbens hjemmeside.
- Vi har i den sportslige sektor nu evalueret de sidste par træningslejre, og vi må konstatere, at modstanderne, vi har mødt på vores ture til Dubai, ikke har levet op til vores sportslige forventninger, og vi har derfor besluttet at fravælge Dubai som kommende destination for os.
- Derudover er den kritik, der opstod i forbindelse med valget af Dubai som destination for sidste års træningslejr, indgået i vores samlede evaluering af træningslejren, siger Ebbe Sand.
FCK dropper også Dubai næste årI januar meldte FCK ud, at klubben var kontraktligt forpligtet til at tage til Dubai få uger senere, men at man fra 2020 ville finde en anden destination.
Det betegnede manager Ståle Solbakken som "en stille markering".
- Jeg synes, at det er vanskeligt, for hvor trækker du grænsen?
- Kan man tage til Tyrkiet?
Hvor mange journalister og modstandere af styret er ikke forsvundet eller blevet skadet?
Kan man spille i Rusland, når de invaderer Krim-halvøen?
- Det er utrolig vanskeligt.
Sådan som verden ser ud nu, så er den urolig på mange måder, så man kan diskutere, hvor meget man skal blande fodbold og politik, sagde Ståle Solbakken dengang til den norske avis VG.
I denne sæson var FC Midtjylland også på træningslejr i Dubai.
Også FC Midtjylland har de seneste sæsoner været på vintertræningslejr i Dubai.
Den tidligere mesterklub har endnu ikke meddelt, om klubben vender tilbage til Dubai næste år.
Allerede tilbage i november 2016 meldte svenske Malmö FF ud, at klubben alligevel ikke ville tage til Dubai på grund af store protester fra den svenske klubs fans.
/ritzau/FacebookTwitterKopier linkEmner:Dubai|FC København|Ståle Solbakken (fodboldtræner)|Brøndby|Fodbold




https://www.dr.dk/nyheder/penge/endnu-en-kemp-lauritzen-medarbejder-suspenderet-i-mulig-svindelsag

PengeEndnu en Kemp & Lauritzen-medarbejder suspenderet i mulig svindelsagI alt er 13 medarbejdere nu suspenderet i sag om formodet svindel med køb af mobiler og tablets.
Fredag kom det frem, at fire ansatte var blevet sendt hjem fra Kemp & Lauritzen.
(© Kemp & Lauritzen)06.
maj 2019 kl.
15.
05Bemærk: artiklen er mere end 30 dage gammelLæs opEndnu en medarbejder hos Kemp & Lauritzen er blevet midlertidigt suspenderet i en sag om formodet svindel med køb af mobiler og tablets for 175.
000 kroner.
Det oplyser virksomheden, der blandt andet udfører elektrikerarbejde, vvs og arbejde med ventilation, i en pressemeddelelse.
Fredag kom det frem, at fire ansatte var blevet sendt hjem fra Kemp & Lauritzen.
Desuden er otte suspenderet fra Bygningsstyrelsen.
Dermed er i alt 13 medarbejdere nu suspenderet i sagen.
Bygningsstyrelsen har en serviceaftale med Kemp & Lauritzen om blandt andet el- og vvs-arbejde.
Under den kontrakt er der købt mobiler og tablets, som er blevet faktureret hos Bygningsstyrelsen - forklædt som andre varer.
Købene er sket over en periode på fire år.
Læs også:Købte mobiler og tablets: Otte statsansatte suspenderet i mulig svindelsag- Ingen ny udvikling i sagenI meddelelsen mandag understreger Kemp & Lauritzen, at den nye suspendering ikke skyldes, at der er en ny udvikling i sagen.
- Baggrunden er alene, at Kromann Reumert, som forestår den eksterne advokatundersøgelse, i deres indledende arbejde har ønsket, at undersøgelsen omfatter "hele kommandovejen" og derfor også har ønsket at tale med chefen for den forretningsenhed i virksomheden, som undersøgelsen vedrører.
- Ledelsen har derfor fundet det mest korrekt, at den pågældende medarbejder gennem en midlertidig suspension, beskyttes og sidestilles med de øvrige.
Det var Kemp & Lauritzen, som opdagede købene i sine løbende kontroller, fortalte direktør Peter Kaas Hammer fredag.
- Der er købt nogle ting ind, som ikke stemmer overens med den ydelse, vi leverer til Bygningsstyrelsen, og der er ikke en god forklaring på det, sagde han.
Han fortalte, at det tydede på et samarbejde mellem de fire ansatte hos Kemp & Lauritzen, som blev suspenderet fredag, og de otte hos styrelsen.
Suspenderingen af de ansatte i Kemp & Lauritzen sker, mens eksterne revisorer og advokater vurderer sagen for selskabets ledelse.
Kemp & Lauritzen forventer, at resultatet af de igangværende undersøgelser hos henholdsvis Kromann Reumert og Deloitte kan være afsluttet inden for de kommende tre uger.
Fredag oplyste Kemp & Lauritzen, at ingen af de suspenderede var blevet politianmeldt, mens undersøgelsen pågår.
Bygningsstyrelsen ønskede fredag ikke at oplyse, hvorvidt der var sket politianmeldelse i sagen.
/ritzau/FacebookTwitterKopier linkEmner:Bygningsstyrelsen|Kromann Reumert|Arbejdsmarked|Erhverv|Bygge- og anlægsvirksomhed




https://www.dr.dk/nyheder/indland/oesterbro-drabssag-sigtet-slap-forvaring-i-tidligere-sag

IndlandØsterbro-drabssag: Sigtet slap for forvaring i tidligere sagDen 27-årige drabssigtede er tidligere idømt forvaring.
Højesteret lavede dommen om.
Det er i et boligkompleks på Vangehusvej på Ydre Østerbro i København, at de tre formodede drab på ældre borgere er sket.
Arkivfoto.
Af Emma Toft06.
maj 2019 kl.
14.
09Bemærk: artiklen er mere end 30 dage gammelLæs opDet er ikke længe siden, at en voldsom sag om tre formodede drab rystede beboerne i et boligkompleks på Ydre østerbro.
Men nu føjer nye detaljer sig til den voldsomme drabssag.
For dommere og eksperter har nemlig tidligere vurderet, at den 27-årige mand, der er sigtet i sagen, var så farlig for andre mennesker, at han skulle straffes med fængsel på ubestemt tid - altså idømmes forvaring.
Det fremgår af en tidligere straffesag mod manden, som først kan omtales nu, hvor Østre Landsret har valgt at ophæve det navneforbud, der frem til nu har været i sagen.
Efter voldtægt og drabsforsøg: Til fare for andreFor ti år siden voldtog manden som 17-årig en kun 14-årig pige, og da han sad fængslet for overgrebet, udsatte han på voldsom vis en kvinde for drabsforsøg og forsøg på voldtægt.
I både byretten og landsretten vurderede dommerne dengang, at han var så farlig, at han skulle idømmes forvaring.
- Tiltalte frembyder uanset hans unge alder en så væsentlig fare for andres liv, legeme, helbred eller frihed, at det findes påkrævet af anvende forvaring i stedet for fængsel for at forebygge denne fare, står der i byrettens dom i den gamle sag fra 2011.
Under sagen blev der lagt vægt på, at manden havde en svært forstyrret personlighed, at han havde en impulsiv adfærd, og at han var præget af manglende forståelse for gængse normer og manglende omtanke for andre.
Dengang var han den yngste nogensinde til at modtage en tidsubestemt straf.
Sådan lød det, da politiet 15.
marts fortalte om de formodede drab på Østerbro i København:Højesteret afviste forvaringMen da sagen om voldtægt og drabsforsøg i 2012 nåede Højesteret, lød dommen anderledes.
På grund af hans unge alder på gerningstidspunktet mente dommerne nemlig ikke, at han skulle idømmes forvaring.
- Under hensyn til, at han var 17 år på gerningstidspunkterne og ikke tidligere har været straffet, finder Højesteret, at der - uanset karakteren af den pådømte kriminalitet og oplysningerne om hans person - ikke er fuldt tilstrækkeligt grundlag for at anvende forvaring i stedet for fængsel, står der i Højesterets dom fra 2012.
Højesteret nåede frem til, at manden i stedet skulle straffes med syv års fængsel.
Nægter sig skyldig i drabI den nuværende sag om tre mulige drab i boligkomplekset på Østerbro i København har den nu 27-årige mand nægtet sig skyldig i drabsmistanken.
I første omgang vurderede politiet, at de tre ældre døde af naturlige årsager.
Det var først efter henvendelser fra pårørende og beboere, at politiet lavede nye undersøgelser og fandt ud af, at de ældre var blevet dræbt.
Beboere har til DR Nyheder fortalt, at manden jævnligt kom i boligkomplekset, fordi et af hans nære familiemedlemmer boede der.
Manden, der er dansk statsborger med udenlandsk baggrund, har taget navneforandring i tiden mellem den gamle og den nye sag.
Det er i et boligkompleks på Vangehusvej på Ydre Østerbro, at en 26-årig mand ifølge politiet har dræbt tre ældre personer.
Han nægter sig skyldig.
Politiets mistanke•Den 7.
marts afgik en 81-årig kvinde ved døden.
Efter dødsfaldet gjorde familien opmærksom på mærkelige hævninger på kvindens dankort efter hendes død.
•Politiet efterforskede sagen og anholdt 9.
marts en 26-årig mand for drab på kvinden.
•Sagen førte til, at beboere i området henvendte sig til politiet, fordi der havde været flere dødsfald i området.
•Politiet gik ind i sagen og undersøgte seks dødsfald i bebyggelsen siden begyndelsen af 2018.
•Et dødsfald var naturligt.
To dødsfald skulle undersøges yderligere.
Tre dødsfald var ifølge politiet drab:•Det gælder en 83-årig kvinde, der døde 7.
februar.
En 80-årig mand, der døde 2.
marts.
Og den 81-årige kvinde, der døde 7.
marts, som fik sagen til at rulle.
•Den 83-årige kvinde var allerede kremeret, fordi man troede, der var tale om en naturlig død.
Derfor er hendes lig ikke blevet obduceret.
•Den 80-årige mand var i første omgang vurderet til at være død af naturlige årsager, men han er siden blevet obduceret.
Resultatet viste ifølge politiet, at han blev kvalt.
FacebookTwitterKopier linkEmner:Højesteret|Mord|København|Kriminalitet|Østre Landsret




https://www.dr.dk/nyheder/kultur/film/dr-serie-skal-genindspilles-i-hollywood

Film og serierDR-serie skal genindspilles i HollywoodAmerikansk produktionsselskab har sikret sig rettighederne til en genindspilning af DR-serien 'Bedrag'.
Maria Rich, Thomas Hwan og Esben Smed spillede hovedrollerne i den tredje og sidste sæson af 'Bedrag'.
I de første sæsoner havde også blandt andre Nikolaj Lie Kaas, Thomas Bo Larsen og Natalie Madueño fremtrædende roller.
Af Marie Ravn Nielsen06.
maj 2019 kl.
15.
08Bemærk: artiklen er mere end 30 dage gammelLæs op'Forbrydelsen' blev til 'The Killing'.
'Broen' blev til 'The Bridge'.
Og nu skal vi så snart til at vænne os til en ny, engelsksproget titel og udgave af DR-serien 'Bedrag'.
De tre sæsoner af den prisvindende serie skal nemlig genindspilles med nye, amerikanske skuespillere i Hollywood.
Det oplyser teamleder i DR Salg Maiken Maigaard.
- Firmaet Alice Guy Productions, der har adresse i West Hollywood, har sikret sig rettighederne til at lave alle tre sæsoner af 'Bedrag', og det er vi naturligvis godt tilfredse med, siger hun.
© drSe 'Bedrag'Se den anmelderroste, tredje sæson af 'Bedrag' på DRTV her.
Aftalen kom i hus, da DR Salg før påske deltog i MIPTV-branchemessen i Cannes i Frankrig, hvor alverdens tv-købmænd mødes årligt for at købe og sælge programmer.
De to første sæsoner af serien, der er skabt af Jeppe Gjervig Gram, Jannik Tai Mosholt og Anders Frithiof August, blev sendt på DR1 i 2016, mens den tredje og sidste sæson løb over skærmen tidligere i år.
Det er endnu uvist, hvornår det amerikanske remake af serien får premiere i USA.
Også i Rusland er man i øvrigt i gang med at indspille en lokaludgave af en tidligere DR-serie - nemlig 'Forbrydelsen'.
Læs også:Slut med 'Bedrag': Det har vi lært af seriens overlegne sidste sæsonFacebookTwitterKopier linkEmner:DR1|Kriminalitet|Frankrig|Cannes|Los Angeles




https://www.dr.dk/sporten/atletik/maratonstjerne-vil-goere-nyt-forsoeg-paa-komme-under-magisk-graense

AtletikMaratonstjerne vil gøre nyt forsøg på at komme under magisk grænseOL-guldvinderen Eliud Kipchoge får denne gang støtte til projektet af den rigeste mand i Storbritannien.
© ScanpixAf Malte Nørgaard06.
maj 2019 kl.
14.
29 | opdateret 06.
maj 2019 kl.
14.
46Læs opIntet menneske i historien har nogensinde tilbagelagt en maratondistance på mindre end to timer.
Men meget tyder på, at historien snart skal skrives om.
OL-guldvinderen Eliud Kipchoge har nemlig sat sig for at bryde den barriere.
Han forsøgte sidste år på den italienske racerbane i Monza uden held, men nu vil den kenyanske løbestjerne gøre endnu et forsøg.
- Hvis det lykkes, så kommer det til at overgå alt, hvad jeg tidligere har opnået, siger Kipchoge til den engelske avis The Guardian.
Det første forsøg blev støttet af den amerikanske sportstøjsgigant Nike og endte med en tid på to timer og 25 sekunder.
Denne gang bliver rekordforsøget støttet af Storbritanniens rigeste mand, Jim Ratcliffe.
Planen er, at eksperimentet skal finde sted i London til oktober.
Det handler ikke om Det Internationale Atletikforbund.
Det handler om at skrive historie.
Eliud Kipchoge, løberEn af rigmandens tanker er blandt andet, at et stort publikum kan få lov til at overvære rekordforsøget i den engelske hovedstad.
- Både i atletik og når det kommer til udholdenhed, er det at slå rekorden den mest ekstraordinære udfordring, som et menneske kan møde.
For alle os, der løber, virker det fuldstændig utænkeligt at kunne løbe 42 kilometer med en gennemsnitlig kilometertid på to minutter og 50 sekunder.
De fleste mennesker på planeten kan ikke løbe i det tempo én kilometer.
Derfor ville det være det være overmenneskeligt, siger Ratclife.
Bliver ikke officielt godkendtEliud Kipchoge er allerede indehaver af verdensrekorden i maraton, der lyder på to timer, et minut og 39 sekunder.
Tiden er sat under Berlin Maraton sidste år.
Årsagen til, at rekorden er en anelse langsommere end tiden fra Monza, er, at rekordforsøget i 2017 ikke blev anerkendt som værende officielt tællende af Det Internationale Atletikforbund.
Løbet overholdt nemlig ikke de formelle regler.
Og det kommer efterårets rekordforsøg heller ikke til, fortæller Kipchoge.
Som det skete under det seneste rekordforsøg, vil der til efteråret også blive brugt en bil med et stort læsejl og en række harer, der bliver skiftet ind og ud undervejs i løbet.
Snyd, siger atletikforbundet.
Pyt, siger Kipchoge.
- Det handler ikke om Det Internationale Atletikforbund.
Det handler om at skrive historie, lyder det fra OL-guldvinderen.
Sådan så det ud, da Eliud Kipchoge i 2017 forsøgte at komme under to timer på maratondistancen.
 Han havde mange harer til at hjælpe.
 Men til sidst løb han alene i mål.
 Uden at komme under den magiske grænse på to timer.
1 / 4Sådan så det ud, da Eliud Kipchoge i 2017 forsøgte at komme under to timer på maratondistancen.
1 / 4Han havde mange harer til at hjælpe.
2 / 4Men til sidst løb han alene i mål.
3 / 4Uden at komme under den magiske grænse på to timer.
4 / 4Skal det lykkes at bryde den magiske grænse, kræver det også en smule fleksibilitet og tålmodighed fra både myndighederne og indbyggerne i London.
For det er for tidligt at lægge sig fast på en bestemt dato for forsøget, da temperaturen helst skal være omkring 12 grader.
Samtidig skal det holde tørt, og der må ikke være meget vind, fortæller Jim Ratcliffe.
- Vi håber bare, at folkene med magten i London vil imødekomme vores forespørgsel, siger han og fortsætter.
- Hvis det bliver en rute rundt på en bane i gaderne, så skal det helst være en søndag morgen, og vi bliver nødt til at have muligheden for at arrangere det tre weekender i træk.
Hvis der for eksempel kommer for meget regn, kan han glide rundt i et sving.
Vejret er dog ikke det eneste, der skal være optimalt, hvis rekordforsøget skal gå bedre, end det gjorde på den italienske racerbane i maj 2017.
- Vi skal samtidig have fundet en rute, der er flad med godt underlag, uden der kommer sving, som er for skarpe.
Derudover skal vi finde nogle harer, der kan holde tempoet, mens vi også har brug for et publikum, der kan løfte Kipchoges moral undervejs.
På Monza blev han lidt ensom undervejs, siger Ratclife med henvisning til, at der ikke var mange tilskuere under det seneste rekordforsøg.
FacebookTwitterKopier linkEmner:International Association af Athletics Federation|London|Storbritannien|De Olympiske Lege|Atletik




https://www.dr.dk/nyheder/indland/sigtet-losladt-i-sag-om-voldtaegt-i-borgmesters-hjem

IndlandSigtet løsladt i sag om voldtægt i borgmesters hjemEt tidligere bestyrelsesmedlem af Enhedslisten i København nægter sig skyldig i overgreb.
Det påståede overgreb skal være sket efter en fest i teknik- og miljøborgmester Ninna Hedeager Olsens (EL) hjem.
06.
maj 2019 kl.
15.
14Bemærk: artiklen er mere end 30 dage gammelLæs opPolitiet er blevet bedt om yderligere undersøgelser i en sag om et påstået sexovergreb i en borgmesters lejlighed i København.
Ordren kommer fra anklagemyndigheden, som skal bruge yderligere oplysninger, før det kan afgøres, om et nu forhenværende bestyrelsesmedlem af Enhedslisten i København skal tiltales.
Manden nægter sig skyldig.
Han blev løsladt af Østre Landsret 26.
april efter at have været varetægtsfængslet fra 5.
april, oplyser specialanklager Sonja Hedegaard i Københavns Politi.
- Der skal ske yderligere efterforskning, siger hun om det videre forløb.
Læs også:Sigtelse i voldtægtssag, der rystede Enhedslisten: Offer kunne ikke modsætte sigForventer afgørelse snartSpecialanklageren forventer, at spørgsmålet om tiltale kan afgøres inden længe.
Sager om voldtægt hører til i den sagskategori, som skal ekspederes særligt hurtigt.
Det påståede overgreb skal være sket efter en fest i teknik- og miljøborgmester Ninna Hedeager Olsens (EL) hjem.
På grund af sagen har hun taget orlov fra sin post.
Efter festen skulle fire personer, heriblandt Ninna Hedeager Olsen, have lagt sig til at sove i den samme seng.
Under et tidligere retsmøde kom det frem, at borgmesteren til politiet har fortalt, at hun i løbet af natten vågnede, fordi hun blev befamlet på brystet af den mand, der senere blev sigtet af politiet.
Der skete dog ikke mere.
Borgmesteren lod, som om hun sov, har hun forklaret.
Hun har ikke ønsket at anmelde manden for blufærdighedskrænkelse.
Kunne ikke sige fraSenere skal manden have vendt sig mod en anden kvinde i sengen.
På grund af træthed og/eller indtagelse af alkohol var hun - ifølge politiets sigtelse - ude af stand til at sige fra.
Næste dag spiste de fire personer, der havde sovet sammen, morgenmad.
Senere henvendte kvinden sig til Center for Voldtægtsofre, hvorefter sagen begyndte at rulle.
Enhedslistens politiske ordfører i Folketinget, Pernille Skipper, har tidligere på Facebook skrevet, at sagen har gjort hende rigtig ked af det.
- Jeg er faktisk temmelig rystet, skrev hun.
Også Ninna Hedeager Olsen har kommenteret sagen på Facebook.
Hendes fokus var at få manden til at melde sig selv, lød det.
- Det vidste han heldigvis godt, at han skulle, skrev hun.
/ritzau/FacebookTwitterKopier linkEmner:Pernille Skipper (politiker)|København|Enhedslisten|Anklagemyndigheden|Lokalpolitik




https://www.dr.dk/nyheder/indland/ramadan-mubarak-5-vigtige-ting-vide-om-den-hellige-maaned

IndlandRamadan mubarak!
5 vigtige ting at vide om den hellige månedRamadan er den helligste måned i den islamiske kalender og begynder i dag.
Ramadan begyndte i år søndag 5.
maj, og afsluttes tirsdag 4.
juni.
Af Theis Lange Olsen06.
maj 2019 kl.
14.
17Bemærk: artiklen er mere end 30 dage gammelLæs opDen næste måned vil verdens cirka 1,8 milliarder muslimer faste som en del af ramadan.
Det betyder blandt andet, at de fra daggry til solnedgang hverken må indtage vådt eller tørt.
Her kan du få et indblik i de vigtigste ting om ramadanen.
Hvad er ramadan?
For muslimer betragtes ramadan som den helligste måned af dem alle, for ifølge islam er ramadanen der, hvor profeten Muhammed fik sin første åbenbaring af ærkeenglen Gabriel.
Begivenheden fandt efter sigende sted på den 27.
dag i den niende måned, som netop kaldes ramadan.
Siden har muslimer fastet i denne måned for at fordybe sig åndeligt.
Fasten er et af de fem grundlæggende krav, der også kendes som islams fem søjler.
- Det er en periode, hvor man via fasten og fokus på troen, forsøger at opnå en form for spiritualitet, siger religionssociolog og islamforsker Brian Arly Jacobsen fra Københavns Universitet.
Der findes ingen undersøgelser, der viser, om flere muslimer overholder ramadanen end før, men Brian Arly Jacobsen færdes ofte i muslimske miljøer og har et indtryk af, at flere er optagede af at overholde reglerne forbundet med ramadan.
- Det har noget at gøre med, at man er mere optaget af den åndelige praksis og det åndelige element i islam.
I de her år ser vi generelt i verden, at flere er optagede af spiritualiteten, siger han.
Skal alle faste?
Her deltager muslimske børn i et optog i Indonesien i forbindelse med ramadan.
Hvis man følger traditionen, gælder fasten alle muslimer.
Fasten betyder, at man ikke må spise eller drikke fra solopgang til solnedgang.
Desuden må man ikke ryge og ikke dyrke sex.
Men forskellige grupper er undtaget fra faste.
Det gælder små børn, gamle og syge, ligesom menstruerende kvinder, gravide og ammende kvinder også er det.
Rejsende, sportsudøvere og mænd i krig kan også blive fritaget.
Alle opfordres dog til at faste på et andet tidspunkt.
Er det farligt at faste så længe?
Først efter solnedgang må fastende muslimer spise og drikke under ramadan.
Mens moskeer og tørklædet i flere år har været et heftigt debatteret symbol herhjemme, er ramadanen fløjet lidt under radaren.
Indtil sidste år.
Her skrev udlændinge- og integrationsministeri Inger Støjberg (V) et indlæg i BT, hvor hun opfordrede muslimer til at holde ferie under ramadanen, fordi de ifølge hende ikke kan yde nok på deres arbejde, mens de faster.
- Det kan helt lavpraktisk være farligt for os alle, hvis buschaufføren hverken spiser eller drikker i løbet af en hel dag, skrev hun.
Flere sundhedseksperter afviste efterfølgende, at faste under ramadanen i sig selv udgør et sikkerhedsmæssigt problem.
Efterfølgende fastholdt professor Arne Astrup, der er leder på Institut for Idræt og Ernæring på Det Biovidenskabelige Fakultet på Københavns Universitet, sin tese om at fastende muslimer kan indebære et problem i trafikken.
Tages der hensyn til de fastende?
Flere og flere virksomheder tager hensyn til, at nogle af deres medarbejdere eksempelvis faster under ramadan.
I takt med at der lever flere og flere muslimer i Danmark, er virksomhederne i stigende grad begyndt at indrette sig efter ramadan.
For eksempel har halvdelen af servicefirmaet ISS' ansatte anden etnisk herkomst end dansk, og her tages hensyn til de, der er muslimer og faster.
De kan blandt andet møde lidt tidligere og gå tidligere.
- Det er også en måde at rekruttere bestemte befolkningsgrupper på, hvis man har en bestemt strategi.
Firmaerne kan vise, at de tager særligt hensyn til medarbejdere, når de er i gang med en vigtig religiøs praksis og har helligdage, siger Brian Arly Jacobsen.
- Danmark tager jo generelt hensyn til helligdage udfra majoritetens pespektiv, nemlig i forhold til kristne helligdage.
Og her er der mulighed for at inkludere medarbejdere med en anden religiøs praksis ved at vise hensyn, siger han.
Ramadan afsluttes med et bragTre dages fest venter muslimerne efter den månedlange ramadan.
Afslutningen på ramadanen markeres med den tre dage lange fest eid al-fitr, der minder om de kristnes juleaften.
På eid-dagen samles man om formiddagen til eid-bøn, og derefter lykønsker man hinanden og starter festen.
Lige som ved danske højtider som jul og fastelavn er der en god portion søde sager involveret i festlighederne.
Flere steder i Danmark holdes der store og mere officielle eid-fejringer, blandt andet i København.
FacebookTwitterKopier linkEmner:Arne Astrup (læge)|Inger Støjberg (politiker)|Islam|Venstre|København




https://www.dr.dk/sporten/oevrig/dansker-loefter-naesten-400-kilo-og-saetter-verdensrekord

Øvrig sportDansker løfter næsten 400 kilo og sætter verdensrekordStyrkeløfteren Nicki Lentz løftede i weekenden 396 kilo i squat.
Det er verdensrekord i vægtklassen under 93 kilo.
Nicki Lentz ses her under DM i marts måned.
Af Malte Nørgaard06.
maj 2019 kl.
12.
46 | opdateret 06.
maj 2019 kl.
13.
31Bemærk: artiklen er mere end 30 dage gammelLæs opDet er de færreste, der kan løfte deres egen vægt mere end fire gange.
Men Nicki Lentz fra Aalborg er ikke som de fleste.
Det var faktisk utroligt let for mig at lave det squat.
Nicki Lentz, styrkeløfterDen danske styrkeløfter kan efter weekendens europamesterskaber i tjekkiske Plzen kalde sig verdensrekordholder i disciplinen squat for styrkeløftere i vægtklassen under 93 kilo.
- Det er ret surrealistisk.
Det er meget stort, at rekorden nu er slået, siger Nicki Lentz og fortsætter.
- Det plejer altid at være russere, ukrainere og polakker, som snupper rekorderne, så det er helt vildt, at jeg kan begynde at slås med dem.
Vandt ikke sammenlagtSquatdisciplinen var en af de tre discipliner, som styrkeløfterne skulle i gennem ved europamesterskaberne.
De samlede resultater fra EM i styrkeløft for mænd under 93 kiloVolodymyr Rusiyev (Ukraine), 1025,5 kiloKostiantyn Musiienko (Ukraine), 965,5 kiloOliver Dahlkvist (Sverige) 932,5 kiloNicki Lentz (Danmark), 918,5 kiloMen da danskeren var knap så stærk som konkurrenterne i bænkpres og dødløft, endte det hele med en sammenlagt fjerdeplads til EM.
Derfor vil han især arbejde med dødløft-disciplinen frem mod VM i Dubai til efteråret, så han kan løfte den samlede score.
Men Nicki Lentz er også sikker på, at han kan lægge yderligere på verdensrekorden i squat til verdensmesterskaberne.
- Det er meget realistisk, at jeg forbedrer verdensrekorden til VM.
Det var faktisk utroligt let for mig at lave det squat, så jeg regner med, at mit første squat til VM skal være med samme vægt som min verdensrekord, lyder det fra den danske verdensrekordholder.
FacebookTwitterKopier linkEmner:Motion|Aalborg|Dubai




https://www.dr.dk/nyheder/politik/fa-mennesker-med-udsigt-til-seniorpension-vil-komme-fra-et-job

PolitikFå mennesker med udsigt til seniorpension vil komme fra et jobRegeringen manipulerer med tal bag aftale om seniorpension, lyder det fra Socialdemokratiet.
Torsdag præsenterede regeringen, Dansk Folkeparti og De Radikale deres bud på en pensionsaftale.
06.
maj 2019 kl.
12.
03Bemærk: artiklen er mere end 30 dage gammelLæs opRegeringen, Dansk Folkeparti og De Radikales seniorpension vil ifølge parterne omfatte 17.
000 personer, når den er fuldt indfaset.
Størstedelen kommer ikke fra et job, men modtager i forvejen andre ydelser.
Det skriver Jyllands-Posten på baggrund af tal fra Beskæftigelsesministeriet.
Omkring 3400 vil komme fra selvforsørgelse eller beskæftigelse.
Det ventes dog, at de personer i forvejen vil være på nedsat tid.
Læs også:OVERBLIK Her er den nye aftale om seniorpensionDet vil ifølge avisen svare til, at omkring 800 fuldtidsbeskæftigede per årgang trækker sig tilbage et år før pensionsalderen.
Omkring 14.
000 kommer fra ydelser som seniorførtidspension eller anden overførselsindkomst herunder sygedagpenge eller ledighedsydelse.
Socialdemokratiet: UhæderligtSocialdemokratiets beskæftigelsesordfører, Mattias Tesfaye, beskylder regeringen for at manipulere med tal.
Han kalder det "utroværdigt og uhæderligt"Beskæftigelsesminister Troels Lund Poulsen (V) mener ikke, at regeringen har givet et skævt billede af, hvor mange der vil gå fra job til pension.
Aftalen lægger op til, at man, hvis man opfylder tre kriterier, kan trække sig fra arbejdsmarkedet seks år før den oprindelige pensionsalder.
Hvis alle, der kan, trækker sig seks år før, vil det, der svarer til 133 fuldtidsbeskæftigede, hvert år gå tidligere på pension, skriver avisen.
/ritzau/FacebookTwitterKopier linkEmner:Mattias Tesfaye (politiker)|Troels Lund Poulsen (politiker)|Venstre|Socialdemokraterne|Arbejdsmarkedspolitik




https://www.dr.dk/sporten/fodbold/superliga/enige-superliga-traenere-fck-har-vaeret-en-klasse-over-alle-andre

SuperligaEnige Superliga-trænere: 'FCK har været en klasse over alle andre'Der er ingen tvivl om, at FC København har været sæsonens bedste hold, lyder det fra fire Superliga-trænere.
Fire af Superligaens trænere sætter ord på, hvordan de har oplevet FCK i mesterskabssæsonen.
Af Malte Nørgaard06.
maj 2019 kl.
14.
27 | opdateret 06.
maj 2019 kl.
16.
52Bemærk: artiklen er mere end 30 dage gammelLæs opDet er helt fortjent, at FCK kan kalde sig danske mestre i fodbold.
Sådan lyder det samstemmigt fra fire Superliga-trænere.
Herunder kan du læse, hvad nogle af konkurrenterne mener om FCK’s mesterskabssæson.
Glen Riddersholm, cheftræner i SønderjyskeGlen Riddersholm har ikke selv nået at møde FCK i denne sæson.
De har ikke givet meget væk, selvom de har investeret i en mere frisk og dynamisk stil offensivt.
Gen Riddersholm, cheftræner i Sønderjyske- Det er absolut et fortjent mesterskab.
Det kan der ikke være to meninger om.
FCK har gennem sæsonen været det bedste hold på alle parametre.
Det er en imponerende bedrift.
De har haft et teknisk meget højt niveau, og deres offensive stil er også en udvikling i forhold til tidligere FCK-hold.
- FCK har formået at finde den rette balance mellem et stærkt kollektiv og samtidig give plads til store individualister som N’Doye, Fischer, Skov og Falk, mens de samtidig har haft balancespillere i form af Zeca og Bjelland.
Derfor har de virket meget helstøbte.
De har ikke givet meget væk, selvom de har investeret i en mere frisk og dynamisk stil offensivt i denne sæson.
Jakob Michelsen, cheftræner i OBJakob Michelsen og OB kan stadig nå at få bronze i denne sæson.
N’Doye og Robert Skov har været helt outstanding.
Men i virkeligheden kunne jeg nærmest nævne dem alle sammen.
Jakob Michelsen, cheftræner i OB- Det er meget fortjent.
De har været fremragende gennem hele sæsonen.
Det var især imponerende i efteråret, hvor de spillede europæiske kampe uden at tabe terræn i Superligaen.
I foråret har de sat alle konkurrenterne til vægs, og det er et suverænt mesterhold.
- FCK har de bedste spillere, de har et klart koncept og en dygtig træner.
Derfor har der ikke været meget at komme efter.
For os har det været noget sjovere at møde dem i Odense, end det har været at møde dem i København.
På hjemmebane har vi følt, at vi har været i nærheden af point, men de har splittet os ad i atomer inde i Parken, hvor vi har tabt 6-1 og 4-0.
- Et par af deres offensive spillere har højeste internationale klasse.
N’Doye og Robert Skov har været helt outstanding.
Men i virkeligheden kunne jeg nærmest nævne dem alle sammen.
Bo Henriksen, cheftræner i AC HorsensBo Henriksen og AC Horsens skal spille kampe om at undgå nedrykning i denne sæson.
Lige pludselig skal vi forholde os til fem offensive spillere inklusiv deres to offensive backs.
Det er næsten umuligt at spille imod.
Bo Henriksen, cheftræner i AC Horsens- Det er meget simpelt: FCK har været bedst nærmest siden første spillerunde, selvom de godt nok tabte til os i den første kamp.
De har haft et niveau, der har været over alle andre i denne sæson.
Det er ganske enkelt imponerende.
- FCK har så mange offensiv-spillere, som kan noget individuelt.
Vi skal holde øje med Robert Skov, Viktor Fischer, Rasmus Falk, Dame N’Doye og Jonas Wind.
Lige pludselig skal vi forholde os til fem offensive spillere inklusiv deres to offensive backs.
Det er næsten umuligt at spille imod.
Normalt kan vi godt lukke ned for en eller to profiler, men vi kan ikke lukke for fem.
Dækker vi dem alle op med to mand, så er der pludselig nogen, der er fri et andet sted.
- Det er et hold, som er svært at dæmme op for.
Vi vandt over dem i sæsonens første kamp, men der havde de mentalt ikke det overskud, som de har fået senere.
Efter den kamp har de været stort set umulige at slå.
Peter Sørensen, cheftræner i HobroHobro IKs Cheftræner Peter Sørensen under superligakampen mellem FC København-Hobro i Teliaparken, søndag den 17.
marts 2019.
.
 - Der er sket noget med FCK, fra Ståle kom til klubben for længe siden til den måde, de spiller på i dag.
Det har været ustoppeligt for næsten alle, og derfor har de også været så suveræne i år.
Peter Sørensen, cheftræner i Hobro- Nogle af de nyere indhentede spillere har været meget stærke.
N’Doye har været fantastisk stærk.
Robert Skov har været uhørt god.
Der har været relationer, som har siddet på holdet og været meget velfungerende.
- De har også været stabile defensivt, men de har fået fremvist et meget mere offensivt udtryk.
Der er sket noget med FCK, fra Ståle kom til klubben for længe siden til den måde, de spiller på i dag.
Det har været ustoppeligt for næsten alle, og derfor har de også været så suveræne i år.
- De har så mange strenge at spille på.
Robert Skov er en komet i FCK.
Det kan godt ske, at det er nemt at se, hvad det er, at han er god til, men derfor er det stadig meget svært at lukke ned for.
Derudover har de Fischer og Boilesen i den anden side, og så har de måske Superligaens bedste angriber.
Derfor har det været vanskeligt at lægge en taktik imod.
FacebookTwitterKopier linkEmner:FC København|Glen Riddersholm (fodboldtræner)|Jakob Michelsen (fodboldtræner)|Fodbold|Hobro




https://www.dr.dk/nyheder/udland/trods-trumps-told-trusler-kina-rejser-til-handelsforhandlinger-i-usa

Udland Trods Trumps told-trusler: Kina rejser til handelsforhandlinger i USAPræsidentens hårdhændede metoder sender aktiemarkederne i minus.
Trumps trusler mod Kina sendte de asiatiske aktiemarkeder nedad, som her i Hong Kong.
Af Jakob Busk Olsen06.
maj 2019 kl.
12.
45Bemærk: artiklen er mere end 30 dage gammelLæs opDet danske aktiemarked er begyndt ugen med røde tal, så langt øjet rækker, efter USA's præsident, Donald Trump, i weekenden endnu engang varslede øgede toldsatser på varer fra Kina.
Det danske C25-indeks følger dermed tendensen fra markeder i Asien, som også blev trukket i minus af præsidentens trusler, der kom som en overraskelse for aktiehandlerne.
USA og Kina har længe forhandlet om en ny handelsaftale, og Trump har flere gange signaleret, at et gennembrud var på vej.
Men nu har præsidenten tilsyneladende tabt tålmodigheden.
I to tweets søndag skrev han, at forhandlingerne går "for langsomt", og at toldsatserne på en række kinesiske varer vil blive hævet til 25 procent på fredag.
Truslen skabte spekulationer om, at Kina ville blive hjemme fra de forhandlinger, som efter planen skal finde sted i Washington D.
C.
senere på ugen.
Men en talsmand for Kinas regering bekræfter nu ifølge nyhedsbureauet AP, at den kinesiske delegation forbereder sig på at tage til USA.
Talsmanden tilføjer dog, at man arbejder på at få mere information om Trumps tweets.
Trumps taktikAvisen Wall Street Journal skriver, at tidspunktet for Trumps udmelding har ført til teorier om, at formålet med hans tweets er at lægge pres på de kinesiske forhandlere.
Chad Brown, senior fellow ved Peterson Institute for International Economics, vil over for avisen Wall Street Journal ikke udelukke, at præsidenten bare bluffer.
- Hvis de offentliggør en aftale senere denne uge, vil det fremstå som om, at han gjorde sig så hård som mulig for at sikre aftalen, tilføjer han.
USA's bourbon-industri er blandt flere brancher, som oplever dalende salg på grund af øgede toldsatser på eksportmarkeder som Kina.
Philip Levy, der er senior fellow ved Chicago Council on Global Affairs og tidligere økonomisk rådgiver for præsident George W.
Bush, tvivler dog på, at Trumps hårdhændede metoder vil virke - dertil er forhandlingerne alt for komplicerede, siger han til AP.
- Præsidenten håndterer det her, som om vi prutter om prisen på en brugt bil, siger Philip Levy.
Kina i sigtekornetEn egentlig handelskrig mellem USA og Kina har været en reel mulighed, siden Donald Trump vandt præsidentvalget i 2016.
Allerede under valgkampen var den senere vinder så optaget af Kina - og især landets, ifølge Trump, unfair handelspolitik - at der ligefrem blev lavet en populær video, hvor han siger ordet "Kina" en masse gange.
Donald Trump og Xi Jinping var tilsyneladende på god fod under et officielt besøg i Kina i november 2017.
Trump og Kinas præsident, Xi Jinping, kom dog godt ud af det med hinanden efter præsidentvalget i USA - men det varede ikke ved.
I marts 2018 anklagede USA's handelsrepræsentation kineserne for at stjæle amerikansk teknologi, og i juli kom de første øgede toldsatser på kinesiske varer - et træk, som Kina har svaret igen på med øgede toldsatser på varer fra USA.
Sideløbende med toldkrigen har de to parter ført handelforhandlinger i Beijing og i Washington D.
C.
De tre hovedproblematikker, som USA tilsyneladende forhandler med Kina om, er:•USA's handelsunderskud med Kina - Kina køber færre varer af USA end omvendt.
•Teknologityveri, hvor USA beskylder Kina for industrispionage og at tvinge udenlandske selskaber til at dele deres teknologi.
•Valutamanipulation, hvor Kina er blevet beskyldt for kunstigt at nedskrive sin valuta som en slags eksportfremmer.
FacebookTwitterKopier linkEmner:Donald Trump (politiker)|Kina|USA|Wall Street Journal|Kriminalitet




https://www.dr.dk/nyheder/kultur/film/efter-skarp-kritik-fra-fans-instruktoer-laver-markant-aendring-i-ny-film-om-spil

Film og serierEfter skarp kritik fra fans: Instruktør laver markant ændring i ny film om spil-helt   Designet af det blå pindsvin Sonic i ny film bliver ændret efter massiv kritik fra fans.
Sådan ser Sonic ud i den kommende film om mange gameres blå barndomshelt.
Men nu skal der laves ændringer i designet, lover instruktøren af filmen.
Af Marie Ravn Nielsen06.
maj 2019 kl.
11.
15Bemærk: artiklen er mere end 30 dage gammelLæs opDur ikke.
Sådan kan reaktionen fra spil-fans bedst opsummeres, efter at traileren til filmen 'Sonic the Hedgehog' udkom i sidste uge.
De mange fans er nemlig ikke tilfredse med, hvordan det blå pindsvin Sonic ser ud i den nye film fra Paramount i forhold til, hvordan man kender den fra spiludvikleren Segas ikoniske spil med det hurtige lille dyr.
Det har nu fået filmens instruktør, Jeff Fowler, til at love, at der vil blive lavet markante ændringer Sonics udseende, så den ligner originalen mere.
Tak for støtten.
Og kritikken.
Jeres melding er klar og tydelig… I er ikke glade for designet og ønsker ændringer.
Det vil nu ske.
Jeff Fowler, instruktør- Tak for støtten.
Og kritikken.
Jeres melding er klar og tydelig… I er ikke glade for designet og ønsker ændringer.
Det vil nu ske.
Alle fra Paramount og Sega er fuldt engageret i at lave figuren bedst muligt, skriver Jeff Fowler på Twitter.
Hans tweet er efterfulgt blandt andet af hashtagget #gottafixfast – skal fikses hurtigt – og der er da også lagt op til travle dage i tegne- og klipperummet nu, da filmen er sat til premiere allerede i november.
Kritikkerne har blandt andet peget på tykkelsen af den blå figurs ben, der i filmen er mere menneskelige end de tynde ben i spilversionen.
En af dem, der har forsøgt sig med et andet design af Sonic, er designeren Edward Pun, der har lagt disse billeder ud på Twitter:'Glad for ikke at være i deres sko'Også instruktøren af den kommende Pokemon-film 'Detective Pikachu', Rob Letterman, har fulgt Sonic-kritikken.
Han forstår, at der venter en del arbejde forude for Sonic-holdet.
- For os ville det have været umuligt – men det betyder ikke, at de ikke kan gøre det.
Jeg er glad for ikke at være i deres sko – de står et vanskeligt sted, siger Rob Letterman til The Verge.
I 'Sonic the Hedgehog' følger vi det animerede pindsvin, som skuespiller Ben Schwartz lægger stemme til.
Sammen med politimanden Tom, der spilles af James Marsden, rodes Sonic ind i et hæsblæsende komplot, der også involverer den onde videnskabsmand Dr.
Ivo Robotnik.
Han spilles af Jim Carrey.
Indtil videre har Jeff Fowler ikke lagt op til en forsinket premiere på filmen, så hvis alt går vel rammer Sonic de danske biografer 28.
november.
Se traileren til 'Sonic the Hedgehog' her.
FacebookTwitterKopier linkEmner:Jim Carrey (skuespiller)|Twitter|Paramount Pictures|Dyr




https://www.dr.dk/sporten/tennis/bror-spaar-wozniacki-stop-karrieren-lakker-mod-enden

TennisBror spår Wozniacki-stop: Karrieren lakker mod endenCaroline Wozniacki udgik efter blot tre partier i kampen mod franske Alizé Cornet på grund af rygsmerter.
Caroline Wozniacki har problemer med skader.
06.
maj 2019 kl.
10.
47Bemærk: artiklen er mere end 30 dage gammelLæs opDet kan være, at Caroline Wozniacki inden længe stopper tenniskarrieren.
Det spår Patrik Wozniacki, der er bror til Caroline Wozniacki, som søndag trak sig med en skade i den første kamp mod Alizé Cornet i WTA-turneringen i Madrid.
Hun har stresset sin krop i så mange år, og nu virker det til, at den siger lidt fra.
Patrick Wozniacki, bror til Caroline Wozniacki- Jeg tror, at hun lægger ketsjeren på hylden inden længe, siger Patrik Wozniacki til TV2 Sport.
- Med den skadeshistorik, hun har haft de sidste sæsoner, kan jeg godt være lidt bekymret som bror for, hvor længe hun ønsker at fortsætte med at spille tennis.
- Det ligner, at det lakker mod enden, lød det fra Patrik Wozniacki under kommenteringen af søndagens kamp.
Han understreger, at et muligt karrierestop ikke er noget, de har snakket om i familien.
Har stresset kroppen i mange årHverken Caroline Wozniacki eller hendes far og træner, Piotr Wozniacki, ønsker at udtale sig, fortæller Patrik Wozniacki mandag.
28-årige Caroline Wozniacki er ramt af leddegigt, og det har kombineret med anden sygdom ført til flere afbud til turneringer i denne sæson.
- Hun har stresset sin krop i så mange år, og nu virker det til, at den siger lidt fra.
Det er næsten mere undtagelsen end reglen, at hun kommer til en turnering uden problemer.
- Der går mange tanker igennem hende.
Også at hun bare gerne vil have et normalt liv.
Hun vil gerne være ung mor, så måske har hun også det i tankerne, siger Caroline Wozniackis storebror.
/ritzau/FacebookTwitterKopier linkEmner:Caroline Wozniacki (tennisspiller)|Piotr Wozniacki (tennistræner)|Tennis|TV 2 (tv-kanal)|Madrid




https://www.dr.dk/nyheder/indland/overblik-det-mener-partierne-om-stopproever-i-0-klasse

IndlandOVERBLIK Det mener partierne om stopprøver i 0.
klasseSeks partier vil have skrottet prøverne, så snart det er muligt.
Af Lisbeth Quass og Ditte Bannor-Kristensen06.
maj 2019 kl.
12.
05Bemærk: artiklen er mere end 30 dage gammelLæs opNår de nye børnehaveklassebørn begynder i skole efter sommerferien, skal en udvalgt skare af dem gennem et år med tvungne sprogprøver.
Prøverne er en del af regeringens strategi mod parallelsamfund og indføres kun på skoler, hvor mange af eleverne bor i særligt udsatte boligområder.
De børn, der ikke består prøverne, vil som udgangspunkt skulle gå 0.
klasse om.
Politisk er der dyb uenighed om testene, som i år er blevet afprøvet på 22 skoler.
Her kan du læse, hvad partierne mener om sagen.
AlternativetCarolina Magdalene Maier (Å) Alternativet anerkender, at der er børn med sproglige udfordringer, men partiet er lodret imod stopprøverne, siger undervisningsordfører Carolina Magdalene Maier (Å):- Du sender et signal til nogle børn om, at de ikke er gode nok.
Og når du først har givet et barn et gok i nødden, kan barnet have ret svært ved at rejse sig igen.
Dansk FolkepartiAlex Ahrendtsen (DF) Sprogprøverne er ikke en straf, men en måde at få børnene godt fra start i deres skoleliv, understreger folkeskoleordfører Alex Ahrendtsen (DF):- Min opfordring til forældrene er, at nu tager de sig sammen, støtter børnene og lærer dansk sammen med dem.
Det her er en hjælp til børnene fra det danske samfund og Folketinget, så de kan få et godt dansk og klare sig i folkeskolen.
Det Konservative FolkepartiBrigitte Klintskov Jerkel (K) Det er ikke hensigten, at en stor del af eleverne skal gå om, understreger børne- og undervisningsordfører for de Konservative Brigitte Klintskov Jerkel (K).
Hun mener, at prøverne sammen med en styrket indsats på dagtilbudsområdet vil hjælpe børnene med at få de nødvendige sproglige kompetencer til at klare sig godt både fagligt og socialt:- Der er altså al mulighed for at gribe børnene tidligt og hjælpe dem med at blive sprogligt klar til næste klassetrin.
EnhedslistenJakob Sølvhøj (Ø) Enhedslisten vil gøre alt, hvad der er muligt, for at få lagt sprogprøverne i graven efter valget, siger børne- og undervisningsordfører Jakob Sølvhøj (Ø).
Han finder det "fuldstændigt utilstedeligt", at små børn risikerer at dumpe:- Hvis der er noget, der er vigtigt for børn i børnehaveklassealderen, så er det at udvikle stærke fællesskaber og kammeratskaber.
De skal ikke have det hængende som en trussel over hovedet, at de kan dumpe og blive adskilt fra deres venner, hvis de ikke består en bestemt test.
Liberal AllianceHenrik Dahl (LA) Hos Liberal Alliance understreger undervisningsordfører Henrik Dahl (LA), at forudsætningen for at gå i en dansk skole er, at man kan dansk.
- Det burde have stået klart for forældrene, fra deres børn blev født.
- Så det går alt sammen tilbage til nogle forældre, der ikke har forstået noget som helst af, hvordan tingene hænger sammen.
For det er forældrene til de børn, der ikke kan dansk, der i første omgang er hjemfaldne til kritik.
Det er simpelthen for dårligt, at de ikke har indrettet sig på, at vi er i Danmark.
Radikale VenstreMarianne Jelved (R) Sprogprøverne er helt unødvendige og stigmatiserende, mener skoleordfører Marianne Jelved (R):- Det er en måde at brændemærke en bestemt skole i lokalsamfundet.
Man siger til forældrene, at det her altså en særlig skole, som har nogle særlige problemer.
Og det forstærker det negative.
Så det er en meget, meget trist historie.
SocialdemokratietMattias Tesfaye (S) Udlændinge- og integrationsordfører Mathias Tesfaye (S) ser sprogprøverne som den største saltvandsindsprøjtning til skoler i udsatte boligområder i alle de år, han kan huske:- Det her er meget dyrt, og derfor har vi valgt at bruge pengene de steder, hvor problemerne er størst.
Jeg vil opfordre skolerne til ikke at se det som et stempel, de får i panden, men som en støtte i en erkendelse af, at de står med særlige udfordringer, fordi de ligger i nogle boligområder, hvor der er særlige udfordringer.
Socialistisk FolkepartiJacob Mark (SF) SF vil forsøge at få prøverne sløjfet, når de skal evalueres i 2021, siger undervisningsordfører Jacob Mark (SF):- SF stemte imod prøverne, men fik skrevet muligheden for en evaluering ind ved vedtagelsen.
Det er det halmstrå, vi har klamret os til.
- Vi vil gøre alt, hvad vi kan, for at presse en ny regering til at skrotte stopprøverne.
Men vi ønsker at fortsætte de gode indsatser, som handler om at styrke elevernes sprog, herunder ekstra lærerkræfter.
VenstreAnni Matthiesen (V) Sprogprøverne er en vej til bedre integration – og en måde at tage ansvar for børnene – mener børne- og undervisningsordfører Anni Matthiesen (V).
- Sprogprøverne er indrettet sådan, at de selvfølgelig også tager hensyn til børnene.
Det er jo tidligt at skulle have sprogprøver allerede i 0.
klasse, men i værste fald risikerer vi ellers, at disse børn resten af deres skolegang kommer til at døje med, at de ikke kan sproget.
Partierne herunder er ikke i Folketinget, men de er opstillingsberettigede til valget.
Derfor har DR Nyheder også spurgt dem, hvad de mener om stopprøverne.
KristendemokraterneIsabella Arendt (KD) (© Kristendemokraterne)Kristendemokraterne er imod, at prøverne indføres med tvang, siger børneordfører Isabella Arendt (KD):- Vi vil hellere sætte lærerne fri, vise tillid til deres faglighed og så stille sprogprøverne og det bagvedliggende forskningsarbejde til rådighed som et værktøj for lærerne, hvis de vurderer, at det er nødvendigt for nogle børn.
Nye BorgerligeMette Thiesen (D).
(© Nye Borgerlige)Nye Borgerlige bakker op om prøverne, siger skoleordfører Mette Thiesen (D):- Vi står med nogle massive problemer ude i de her boligområder, og der er det altså ret og rimeligt, at man tester og sikrer sig, at børn selvfølgelig ikke rykker videre op i skolesystemet, hvis de ikke taler ordentligt dansk.
Partiet Klaus Riskær PedersenAnette Prang (E) (© Partiet Klaus Riskær Pedersen)Hos Partiet Klaus Riskær Pedersen er det folketingskandidat Anette Prang (E), der udtaler sig i skolespørgsmål.
Hendes parti er principielt imod, at der bliver gjort forskel på skoler og på børn.
Hun mener, der i stedet skal større fokus på, om børn er skoleparate, før de begynder i 0.
klasse:- Man skal lade være med at have en fast regel om, at de skal starte i skole det år, hvor de fylder seks år.
Der sker meget, hvis man lader dem starte efter behov og modenhed.
FacebookTwitterKopier linkEmner:Alex Ahrendtsen (politiker)|Anni Matthiesen (politiker)|Uddannelse|Uddannelsespolitik|Alternativet (parti)




https://www.dr.dk/nyheder/regionale/hovedstadsomraadet/mindful-idraets-og-naturdagplejere-skyder-frem-flere-dagplejere

KøbenhavnMindful-, idræts-, og naturdagplejere skyder frem: Flere dagplejere specialiserer sigLektor efterlyser mere pædagogisk fokus frem for certificeringer.
Bente Bøgh Petersen er en af dem, der er certificeret som naturdagplejer.
Det betyder blandt andet, at hun har forpligtet sig til at tage sine tre dagplejebørn med udenfor hver dag.
 DR)Af Marcus Mathiasen Bank og Kristoffer Poulsen06.
maj 2019 kl.
12.
51 | opdateret 06.
maj 2019 kl.
13.
23Bemærk: artiklen er mere end 30 dage gammelLæs opDer bliver blæst sæbebobler og leget med blå, røde og grønne vindmøller ved Amager Strandpark i København.
Omkring 30 dagplejere og pædagoger er i gang med at lære lege, som de kan bruge sammen med de børn, de normalt tilbringer arbejdsdagen sammen med.
Undervisningen er en del af en certificering som 'Grøn Spirer' - en dagplejespecialisering.
Og stadig flere dagplejere vælger at få en certificering inden for for eksempel natur, idræt og mindfulness.
En af dem, der er certificeret som naturdagplejer, er Bente Bøgh Petersen, der er dagplejer i Hørsholm Kommune.
Hun har været dagplejer siden 1996, og med certificeringen som naturdagplejer får hun sat sin egen og børnenes glæde ved naturen i system med årsplan og forpligtelse om at være udenfor hver dag.
- Det er vigtigt for mig at være naturdagplejer, for børnene får fantastisk mange oplevelser ude i naturen, siger Bente Bøgh Petersen.
Og der er masser af gode oplevelser at fortælle forældrene om, når de henter deres små kære om eftermiddagen, beretter naturdagplejeren.
- Forældrene siger, at deres barn bare er så glad for at lege ude.
Man kan både samle, man kan trampe i vandpytter og man kan klatre i træer.
Ida Kryger, projektkoordinator for FriluftsrådetUd i det blå med børneneSom certificeret naturdagplejer skal man lave en plan for året, hvor man sørger for, at børnene kommer uden for dagplejerens have mindst en gang om ugen.
Og udelivet er vigtig for børnenes udvikling, mener Bente Bøgh Petersen.
- Det er både sprogligt, sanseligt og motorisk - du får det hele med, siger hun.
Der er rig mulighed for at udfordre børnene, siger Ida Kryger, der er projektkoordinator for Friluftsrådet, der certificerer og uddanner dagplejerne som 'Grønne Spirer'.
- Man kan både samle, man kan trampe i vandpytter og man kan klatre i træer, siger hun.
Der findes certificerede naturdagplejere i 16 af hovedstadsområdets kommuner.
Og der er stadig stigende interesse for det i hovedstaden, hvor det er ekstra vigtigt, siger Ida Kryger.
- Selvfølgelig er der mange forældre i hovedstaden, der tænker på at bruge weekenderne (på at komme ud i naturen, red.
), men det her er jo hver dag, og selvom det er den lille natur, et lille grønt område eller et lille krat, behøves der ikke mere, siger hun.
Jeg tror, forældrene efterspørger mulighederne for at have et specialiseret tilbud, og jeg er sikker på, at det her område er i rivende udvikling.
Mogens Bech Madsen, formand for pædagogisk sektor ved FOAPædagogikken skal stadig prioriteresHos fagforbundet FOA tror formand for pædagogisk sektor Mogens Bech Madsen også, at man fremover vil se stadig flere dagplejere, der bliver certificeret som for eksempel idrætsdagplejere.
DagplejerDagplejere passer andres børn i eget hjem.
Det kræver ingen uddannelse at blive dagplejer, men der lægges vægt på dagplejerens personlige kvalifikationer.
Dagplejere kan tage en uddannelse som pædagogisk assistent eller kurser på pædagogseminarierne, hvor de pædagogiske værktøjer bliver finpudset.
Inden et privat hjem kan tages i brug af en dagplejer, skal det godkendes af dagplejeformidlingen eller den centrale pladsanvisning.
Kilder: Undervisningsministeriet og FOA.
- Jeg tror, forældrene eftersøger mulighederne for at have et specialiseret tilbud, og jeg er sikker på, at det her område er i rivende udvikling, siger Mogens Bech Madsen.
- Vi arbejder for at få uddannet alle dagplejere som pædagogiske assistenter, og det med at blive certificeret inden for forskellige områder synes vi er en rigtig god overbygning, siger han.
Men der er faktisk mere behov for generel pædagogisk uddannelse frem for et fokus på natur, idræt og bevægelse.
Det mener lektor Ole Henrik Hansen fra Aarhus Universitet, som har forsket i dagpleje.
- Det her kan sikkert gøre noget godt for den enkelte dagpleje, men jeg bliver bekymret, hvis det i for høj grad kommer til at erstatte den almene pædagogiske uddannelse, siger han.
Mogens Bech Madsen fra FOA er enig med Ole Henrik Hansen i, at det er vigtigt at huske den pædagogiske uddannelse, men han mener også, at det er vigtigt at have muligheden for at følge forskellige kurser og udviklingsforløb.
FacebookTwitterKopier linkEmner:Børnepasning|FOA|Friluftsrådet|Uddannelse|København




https://www.dr.dk/sporten/fodbold/superliga/hoeghs-hoejdepunkter-underholdende-derby-grundlagde-fc-koebenhavns

SuperligaHØGHS HØJDEPUNKTER Underholdende derby grundlagde FC Københavns mesterskabsfestRobert Skov scorede et kontroversielt mål, da FC København besejrede Brøndby i Parken.
Af Kasper Aleksander Thrane06.
maj 2019 kl.
12.
00Bemærk: artiklen er mere end 30 dage gammelLæs opFC København vandt det danske mesterskab på den bedste tænkelige måde for københavnerne - nemlig efter en sejr hjemme mod Brøndby.
Et af målene var et specielt et af slagsen og skulle ikke have været godkendt, men det er de nybagte danske mestre nok ligeglade med i dag.
Og så var AaB's Tom van Weert tæt på lidt af en drømmescoring i kampen mod AGF.
I videoen øverst i artiklen kan du se de største tre højdepunkter fra runden udvalgt af Fodboldmagasinets vært, Josefine Høgh.
FacebookTwitterKopier linkEmner:FC København|Brøndby|AaB|Fodbold|Robert Skov (fodboldspiller)




https://www.dr.dk/nyheder/indland/dataforbrydelser-sender-bedragerital-i-vejret

IndlandDataforbrydelser sender bedragerital i vejretNye tal fra Danmarks Statistik viser en flerdobling af anmeldelsestal på få år.
Omkring halvdelen af bedrageri-anmeldelserne handler om databedrageri, viser nye tal fra Danmarks Statistik.
06.
maj 2019 kl.
10.
10Bemærk: artiklen er mere end 30 dage gammelLæs opDanskerne bliver bedraget og narret særligt på internettet.
Antallet af anmeldelser om netop denne type kriminalitet er hastigt stigende - og har været det i flere år.
På blot fem år er antallet af anmeldelser flerdoblet, viser nye tal fra Danmarks Statistik.
I løbet af det første kvartal i 2019 blev der anmeldt 11.
701 bedrageriforbrydelser.
Til sammenligning var der 3029 anmeldelser i første kvartal 2014.
- Omkring halvdelen af anmeldelserne vedrører databedrageri, og det er også denne type forbrydelse, der særligt bidrager til stigningen i anmeldte bedrageriforbrydelser, skriver Danmarks Statistik om tallene.
Færre anmeldelser af tyveriMens bedrageri blev meldt til politiet i stigende grad, er der sket et fald i antallet af anmeldelser om tyveri.
I januar, februar og marts i år blev der anmeldt 24.
875 tyverier, når der er korrigeret for sæsonudsving.
Det er et fald på 6,5 procent i forhold til forrige kvartal.
Det faldende antal anmelder skyldes særligt, at færre ringer til politiet for at anmelde tyveri af nummerplader, lommetyverier eller tyveri af taske eller bagage.
Derudover er en ændring i indbrudsparagraf 276a formentlig også med til at forklare det lavere tal.
- Med denne paragraf registreres en række anmeldelser nu som indbrud, hvor det tidligere var tyveri, skriver Danmarks Statistik.
Paragraffen trådte i kraft 1.
januar 2018.
/ritzau/FacebookTwitterKopier linkEmner:Danmarks Statistik|Tyverier|Kriminalitet




https://www.dr.dk/nyheder/udland/korrespondent-vaabenhvile-ser-ud-til-holde-i-gaza

UdlandKorrespondent: Våbenhvile ser ud til at holde i GazaDet forestående Eurovision kan have motiveret Israel til at stoppe bombninger.
Et barn foran en bombet bygning i Gaza By.
Af Jakob Busk Olsen06.
maj 2019 kl.
09.
45Bemærk: artiklen er mere end 30 dage gammelLæs opDe voldsomste kampe omkring den palæstinensiske enklave Gaza siden 2014 ser ud til at være stoppet.
Over 600 raketter fra Gaza og 350 bombninger fra Israel har de seneste to dage dræbt mindst 27 mennesker - 23 palæstinensere og fire israelere.
En tv-station, som Hamas-bevægelsen i Gaza kontrollerer, siger, at der er indgået en våbenhvile mellem den militante gruppe og Israel.
En palæstinensisk mand sidder mellem resterne af en bygning, som er blevet ødelagt af israelske bomber i Gaza By.
Israel har ikke bekræftet, at der er indgået en aftale, men landets militær har ophævet sikkerhedspåbud til befolkningen i den sydlige del af landet.
- Det er sådan set ret almindeligt, at Israel ikke direkte bekræfter våbenhviler til at begynde med, fortæller Mellemøst-korrespondent i DR Nyheder, Michael S.
Lund:- Man venter og ser, om våbenhvilen holder, før man siger noget.
Men Israel har indstillet bombningerne i Gaza, og man ophæver kun sikkerhedsrestriktionerne, hvis man regner med, at kampene er overstået i den her omgang.
Læs også:Efter blodig weekend: Hamas melder om våbenhvile med IsraelGengældelsescyklusBåde Hamas og Israel giver hinanden skylden for, at konflikten blussede op i fredags.
Israel siger, at man bombede to militante i Gaza som gengældelse for et angreb mod israelske soldater ved grænsen til Gaza.
Men det angreb var i sig selv gengældelse for noget helt tredje, siger palæstinensiske grupper.
- Det er den gengældelsescyklus, vi ofte ser i konflikten mellem Gaza og Israel, siger Michael S.
Lund:- Men det handler også om politik.
I den seneste måned har man forsøgt at indgå en våbenhvile i Gaza.
Og her har de væbnede grupper i Gaza, Hamas og Islamisk Jihad, været meget utilfredse med vilkårene.
Israelere søger dækning under en luftalarm i byen Ashkelon i går.
De væbnede grupper mener for eksempel, at Israel ikke i tilstrækkelig grad har været villig til at løsne den blokade, som forhindrer varer og penge i at strømme ind i Gaza.
- Så bruger man raketterne som et forsøg på at presse Israel til at give indrømmelser, siger Michael S.
Lund.
Eurovision lurerArbejdsmænd ses her i færd med at bygge scenen til Eurovision Song Contest i Tel Aviv.
Palæstinenserne har dog i øjeblikket et ekstra pressionsmiddel over for Israel: Eurovision Song Contest, som afvikles i Tel Aviv fra 14.
til 18.
maj.
- Israel har sagt, at melodigrandprixet ikke har nogen indflydelse på deres militære overvejelser, men det tror jeg ikke helt på.
Det er en meget prestigefyldt begivenhed for israelerne.
- De har postet millioner af kroner i konkurrencen og vil gerne vise Israel fra en positiv side og tiltrække turister.
Og her ville det jo se meget uheldigt ud, hvis der samtidig var krig i Gaza, og journalisterne stod og talte om sårede og dræbte i stedet for musik og udklædninger.
FacebookTwitterKopier linkEmner:Israel|Hamas|Krige og væbnede konflikter|Palæstina|Melodi Grand Prix




https://www.dr.dk/nyheder/politik/kristendemokraterne-vil-droppe-formand-til-partilederdebatter

PolitikKristendemokraterne vil droppe formand til partilederdebatterVed partilederdebatterne under valgkampen vil partiet i stedet stille med Kristian Andersen fra Tarm.
Kristendemokraterne ønsker ikke, at det er deres formand, Stig Grenov, der skal repræsentere dem ved partilederdebatterne på tv.
Emil Søndergård Ingvorsen06.
maj 2019 kl.
10.
02Bemærk: artiklen er mere end 30 dage gammelLæs opNår landets partiledere i bedste sendetid skal duellere under den kommende valgkamp, så er det ikke alle partier, som vælger at stille med deres formand.
Kristendemokraterne har nemlig valgt at bænke deres formand Stig Grenov for i stedet at erstatte ham med folketingskandidaten Kristian Andersen, der stiller op i Vestjylland.
Det skriver Dagbladet Holstebro-Struer.
Det kommer i erkendelsen af, at partiet har vurderet, at de får særdeles svært ved at kravle over spærregrænsen på to procent.
I stedet har partiet lagt alle æg i samme kurv og prøver at få Kristian Andersen i Folketinget via et kredsmandat.
Den 51-årige efterskoleforstander og byrådspolitiker Kristian Andersen skal føre ordet i partilederdebatterne.
- Vi er overbeviste om, at vi kan vinde et kredsmandat i Vestjylland, og her er det mest sandsynligt, at jeg bliver valgt.
Derfor giver det mest mening, at det er mig, der tager opgaven, siger Kristian Andersen til avisen.
Professor i statskundskab ved Københavns Universitet Kasper Møller Hansen har tidligere over for Fyens.
dk vurderet, at det vil kræve 18.
000 personlige stemmer, hvis han skal vælges ind på et kredsmandat.
Landsformand Stig Grenov har vurderet, at det er den rigtige beslutning at satse udelukkende på hans vestjyske partifælle.
- Kristian kan bruge de direkte tv-debatter som en platform til at tale sig ind i hjerterne på de vestjyske vælgere, som gerne vil have et borgerligt alternativ.
Han er en fremragende debattør, og jeg i er ikke i tvivl om, at han kan gøre en forskel, siger Stig Grenov til Dagbladet Holstebro-Struer.
.
DR Nyheder forsøger at få både en kommentar fra DR og TV 2 om, hvorvidt de vil acceptere, at partiet stiller med en anden kandidat end formand Stig Grenov.
/DR Nyheder/FacebookTwitterKopier linkEmner:Stig Grenov (politiker)|Jylland|Valg og folkeafstemninger|Kristendemokraterne|Dagbladet Holstebro




https://www.dr.dk/nyheder/politik/dr-og-tv-2-afviser-kristendemokraterne-man-sender-partilederen-og-kun-partilederen

PolitikDR og TV 2 afviser Kristendemokraterne: Man sender partilederen - og kun partilederenKristendemokraterne må ikke sende en anden end formand Stig GrenovDet bliver alligevel Stig Grenovs ansigt, der kommer til at repræsentere Kristendemokraterne i partilederrunden på DR og TV 2.
Af Peter Boier og Emil Søndergård Ingvorsen06.
maj 2019 kl.
10.
59Bemærk: artiklen er mere end 30 dage gammelLæs opMå man som opstillingsberettiget parti sende en anden end sin partileder til partilederrunder på TV 2 og DR?
Det klare svar er nej - det må man ikke.
Det oplyser TV 2 og DR, efter at Kristendemokraterne her til morgen i Dagbladet Holstebro-Struer fortæller, at de agter at sende Kristian Andersen til partilederrunderne i stedet for partileder Stig Grenov.
Læs også:Kristendemokraterne vil droppe formand til partilederdebatter- Det er DR, der bestemmer, hvem vi inviterer til vores programmer.
Vi har til en række valgformater inviteret partiets leder.
Det er et princip, vi håndhæver over for alle partier, skriver nyhedschef Thomas Falbe i en sms.
Vi ønsker ikke at være en brik i det spilThomas Falbe, nyhedschef, DRPiben har samme lyd hos TV 2, hvor Ulla Pors Nielsen, chefredaktør for TV 2 Event, også afviser Kristendemokraternes ønske, selvom de endnu ikke har fået en henvendelse fra partiet.
- Når TV 2 sender partilederrunder, er det partilederen, som er inviteret til at deltage i debatten, oplyser Ulla Pors Nielsen.
En brik i et spilKristendemokraterne havde ønsket at stille med vestjyske Kristian Andersen i jagten på et kredsmandat i Vestjylland, som de anser som partiets største chance for at komme i Folketinget.
Men sådan skulle det ikke gå.
DR vil nemlig være sikre på, at man har en person i studiet, der tegner hele partiet, og at partilederrunderne ikke skal udvikle sig til et større taktisk spil.
Thomas Falbe, Nyhedschef i DR Nyheder, Aktualitet og Distrikter.
- Partierne kan ikke på egen hånd ud fra taktiske eller politiske vurderinger beslutte, at de hellere vil stille med en anden repræsentant.
Det ligger inden for vores normale redigeringsret.
Vi ønsker ikke at være en brik i det spil, skriver nyhedschef Thomas Falbe.
Kristian Andersen selv er "meget overrasket" over, at han ikke får lov at stille op i partilederdebatterne.
- I de enkelte partier gør man jo sit for at lægge en strategi over, hvordan mulighederne for at komme i Folketinget er bedst.
Og det undrer mig da, hvis DR og TV 2 underkender partiernes muligheder for at tilrettelægge deres valgkamp på den måde, de vil, siger han.
Jagten på et kredsmandatGennem et kredsmandat kan et parti komme i Folketinget, selvom de på landsplan ikke når over spærregrænsen på to procent.
Et kredsmandat i Vestjylland, som det Kristendemokraterne og Kristian Andersen jagter, anslås at "koste" cirka 18.
000 stemmer i kredsen har professor Kasper Møller Hansen tidligere vurderet.
Kristian Andersen fra Tarm er partiets spidskandidat i Vestjylland - og bedste chance for en tur i Folketinget.
)Og med problemerne nationalt, hvor de i sidste meningsmålingen foretaget af Epinion for DR står til 0,4 procent, ser partiet Kristian Andersen som bedste mulighed.
Han blev absolut topscorer i kredsen ved kommunalvalget og trak seks mandater i byrådet i Ringkøbing-Skjern.
Og derfor er håbet, at han kan trække partiet i Folketinget for første gang siden 2005.
Men det bliver ikke med Kristian Andersen i partilederrunderne, så længe han ikke er partileder.
- Vi arbejder ufortrødent videre.
Og jeg vil da gerne udfordre og forfølge den beslutning (fra DR og TV 2, red.
) lidt.
Jeg tror lige, vi vil snakke sammen om det i partiet og se, om der kunne være fortilfælde, hvor andre end formanden stiller op i de her debatter.
Og se, om ikke vi kan få DR og TV 2 i tale om vores sag, siger han.
FacebookTwitterKopier linkEmner:Kristendemokraterne|Stig Grenov (politiker)|Folketinget|Jylland|Valg og folkeafstemninger




https://www.dr.dk/nyheder/politik/ekspert-om-solomor-debat-simon-simonsen-goer-sig-selv-til-offer

PolitikEkspert om solomor-debat: Simon Simonsen gør sig selv til offerS-kandidaten valgte den svære vej, da han fastholdt Facebook-opslag om gravid borgmester.
De to partifæller Simon Simonsen og Joy Mogensen fra Socialdemokratiet var sidste uge i Aftenshowet, hvor de diskuterede sagen.
(© (c) DR)Af Emil Søndergård Ingvorsen06.
maj 2019 kl.
09.
17Bemærk: artiklen er mere end 30 dage gammelLæs op- Lavinen er begyndt at rulle, og lige nu er det som om, at den snebold ruller i retning af Simon Simonsen.
Sådan siger Astrid Haug, der er ekspert i sociale medier med egen virksomhed, forud for, at Socialdemokratiet i Indre By i København i aften skal tage stilling til, om der er fortsat er tillid til deres folketingskandidat Simon Simonsen.
Socialdemokraten er nemlig kommet i noget af en shitstorm, efter at han i begyndelsen af sidste uge kommenterede partifællen - Roskildes borgmester Joy Mogensens - beslutning om at blive solomor ved hjælp af en anonym sæddonor.
Læs også:Efter kritik af gravid borgmester: Hastemøde om S-politikers kandidatur til Folketinget- Flere og flere kvinder bliver soloforældre, og det er en tragedie af shakespearske dimensioner, når der samtidigt er ca.
500.
000 skønne og vidunderlige mænd, der er barnløse, og det tal er stigende, skrev han i et længere Facebook-opslag, hvor han lagde et billede op af Joy Mogensen.
Han har ryggen mod muren, fordi han ikke har den opbakning fra partitoppen.
Astrid HaugSimon Simonsen har efterfølgende nægtet at fjerne sit opslag, selv om flere personer i Socialdemokratiet har opfordret ham til det.
Han har dog trukket en smule i land og sagt, at der måske 'røg en finke af panden eller to eller tre'.
Men han har også fortsat med at forsvare sine udtalelser ved en række Facebook-opslag.
Det er dog ikke nødvendigvis den rette metode, hvis han gerne vil lægge låg på sagen, vurderer Astrid Haug.
- Han gør nogle af de rigtige ting ved at være meget offensiv og aktiv, men det er også sådan med krisehåndtering - særligt på sociale medier – at hvis man vil hurtigt ud af en shitstorm igen, så er den simple metode, at man siger undskyld og retter ind, siger hun.
Joy Mogensen og Simon Simonsen var sammen i Aftenshowet i sidste uge, hvor de diskuterede sagen:'Tegn på demokratisk underskud'Simon Simonsen kommenterede senest sagen i går eftermiddag på Facebook, hvor han kaldte sin holdning for helt legitim.
- Det er et tegn på demokratisk underskud, at vi ikke kan diskutere far og mor, børn og familiepolitik, uden at vi skal skammes og slæbes til skafottet, lød det fra den omdiskuterede folketingskandidat.
Ekspert i sociale medier Astrid Haug undrer sig over hans retorik i videoen, som hun mener tager debatten til et andet niveau.
- Det her kan bedst betegnes som offerretorik.
For han er ude at fremsætte nogle synspunkter og får kritik.
Det er alt sammen inden for rammerne af demokrati – og det vil det også være, hvis de vælger at sige, at de ikke vil have ham som kandidat længere, siger hun.
På trods af hans offensive taktik, så er der ikke nogen tvivl om, at han får særdeles svært ved at komme ud af debatten som en sejrherre, mener Astrid Haug.
Det bygger hun blandt andet på, at der tilsyneladende er massiv modstand mod hans synspunkter i partiet.
Blandt andet har formand Mette Frederiksen taget afstand til hans udtalelser.
- Han har ryggen mod muren, fordi han ikke har opbakning fra partitoppen.
Det ser man ved, at Mette Frederiksen går ud til sine mange følgere på Facebook og tager afstand.
Så har man ikke så meget fast grund at stå på som socialdemokratisk kandidat, siger Astrid Haug.
FacebookTwitterKopier linkEmner:Joy Mogensen (politiker)|Mette Frederiksen (politiker)|Facebook|København|Forældre og børn




https://www.dr.dk/nyheder/udland/efter-stort-pres-oliestat-standser-stening-af-homoseksuelle-nu

UdlandEfter stort pres: Oliestat standser stening af homoseksuelle for nuBrunei indførte for en måned siden dødsstraf for homoseksualitet.
Det er nu foreløbigt suspenderet.
Siden 2014 har den stenrige sultan Hassanal Bolkiah indført hårde sharia-straffe som stening og afhugning af lemmer i den velhavende oliestat Brunei.
Af Emil Eller06.
maj 2019 kl.
08.
56Bemærk: artiklen er mere end 30 dage gammelLæs opHomoseksuelle i den sydøstasiatiske oliestat Brunei kan nu ånde lettet op.
Og så alligevel ikke.
For godt en måned siden indførte landets statsoverhoved, sultan Hassan Bolkiah, nye love, der straffede homoseksualitet på brutal, middelalderlig vis.
Homoseksualitet i BruneiHomoseksualitet var i forvejen strafbart med op til 10 års fængsel.
Ifølge den nye lovgivning skal der være fire vidner til den seksuelle akt, hvis homoseksualitet skal straffes med døden.
Dødsstraffen udføres ved stening overværet af muslimske vidner.
Den nye sharialovgivning blev besluttet indført i 2013, og den er siden implementeret løbende.
Flere medier, heriblandt BBC, CNN og The Guardian har beskrevet, at LGBT-personer er flygtet fra Brunei under udsigten til den nye lov.
Udover homoseksuel sex kan også udenomsægteskabelig sex, analsex, røveri og tilsværtning af profeten Muhammad straffes med døden efter den lovgivning.
Kilder: BBC, The Guardian, Bruneis lovgivningEn dom for at have sex med en person af samme køn kunne nu på linje med voldtægt og utroskab give straffe som piskeslag eller sågar dødsstraf ved offentlig stening.
Læs også:Oliestaten Brunei vil stene og piske homoseksuelle til dødeMen helt så voldsomt bliver det alligevel ikke.
For i en tale på tv annoncerede statsoverhovedet i går, at han nu vil standse - eller i hvert fald midlertidigt suspendere - gennemførelsen af dødsstraf, og at landet i øvrigt vil ratificere FN's torturkonvention, skriver CNN.
Stor boykot-kampagneTilbagetrækningen kommer efter længere tids international modstand mod de nye love.
Her har kendisser som George Clooney og Elton John sammen med menneskerettighedsorganisationer ført kampagne mod landet og opfordret til boykot af hoteller og andre virksomheder ejet af landet.
Brunei indførte i 2014 sharialovgivning som det første land i det østlige Asien.
Indførelsen af dødsstraf for homoseksualitet er en udløber af den lovændring.
Sultandømmet har i sin tid underskrevet FN's torturkonvention, men aldrig ratificeret den, oplyser Amnesty International.
Det betyder, at landet ikke har været juridisk bundet af den internationale konvention, som fastslår, at det er forbudt at udføre tortur og straffe folk med afhugning af lemmer eller stening.
Det er altså den, sultanen nu vil ratificere.
BruneiStadig hårde straffeTrods tilbagetrækningen af dødsstraffen sagde sultanen, at han overordnet set står ved den nye lovgivning.
- Lovgivningen har som mål at sikre fred og harmoni i dette land.
Det er også vigtigt for at beskytte befolkningens moralitet og anstændighed samt respektere individers privatliv, sagde han ifølge CNN.
Udmeldingen i går udløste glæde flere steder, men flere af de organisationer, der har ført kampagne mod Brunei på grund af de nye love, er fortsat bekymrede.
For selv om ingen foreløbigt skal stenes til døde, frygter organisationerne, at lovene bag stadig vil ramme homoseksuelle hårdt.
Homoseksualitet er stadig ulovligt og kan give straffe som bøder, piskeslag eller fængsel.
- På overfladen ligner det jo gode nyheder.
Men at lovgivningen ikke bliver ophævet, er stadig en bekymring for os, siger Matthew Woolfe, der er stifter af menneskerettighedsgruppen The Brunei Project.
FacebookTwitterKopier linkEmner:Elton John (musiker)|George Clooney (skuespiller)|Brunei|CNN|Homoseksualitet




https://www.dr.dk/musik/festival/8-unge-talenter-jagter-den-store-droem-derfor-er-vi-danmarks-naeste-store-stjerner

SPOT FESTIVAL 2019Se temaFestival8 unge talenter jagter den store drøm: 'Derfor er vi Danmarks næste store stjerner'1706 kunstnere tilmeldte sig KarriereKanonen.
Nu er de otte finalister fundet.
Af Nanna Mejer Sørensen og Foto: Andreas Bro06.
maj 2019 kl.
09.
00Bemærk: artiklen er mere end 30 dage gammelLæs opDer var en kø af mennesker langs spillestedet Radar i Aarhus i weekenden, da Spot Festival løb af stablen.
KarriereKanonen 2019KarriereKanonen er et talentudviklingsforløb og en konkurrence for nye musikalske talenter.
KarriereKanonen er et samarbejde mellem DR, Smukfest og Bandakademiet.
Hvert år udvælges 12 navne med et særligt talent, som har uploadet musik til dr.
dk/kanon.
I år uploadede 1.
706 kunstnere 4.
432 sange, som juryen har valgt ud fra.
De otte finalister blev udvalgt på Spot Festival i Aarhus i maj, og de tre endelige vindere er blevet udvalgt efter deltagernes finalekoncerter på Smukfest i Skanderborg 6.
og 7.
august.
Læs mere på dr.
dk/kanon.
For det var om at få sig en plads, da årets 12 udvalgte deltagere i talentudviklingsforløbet og konkurrencen KarriereKanonen skulle på scenen én efter én og vise både publikum og jury, hvad de har at byde på.
Efter to intense dage og 12 koncerter har juryen nu voteret og udvalgt otte finalister.
Otte finalister, som over sommeren skal igennem yderligere talentudvikling og ikke mindst spille på Smukfest i Skanderborg i august, hvor de tre endelige vindere udvælges.
KarriereKanonens otte finalister hedder i år Patina, Angående Mig, Frida Diamant, Statisk, Elyss, Gimi, Undertekst og Høker.
Herunder fortæller de, hvorfor netop de bliver de næste store stjerner på den danske musikscene.
LYT til finalisterne:Læs mere, og lyt til alle deltagernes musik herLyt til en af sidste års vindere, Ravi Kuma, her:Ravi Kuma - Only Make Out with MyselfANGÅENDE MIG: - Vi er edgy og kantede, og mine tekster er sindssyge.
Det er, hvad verden og musikbranchen har brug for lige nu, fortæller Laura Lilholt Andersen (i midten), som står bag kunstneraliasset Angående Mig.
Hun afslører, at nervøsiteten har fyldt meget for både hende og bandet.
Det var kun fjerde gang, de spillede sammen i bandkonstellationen.
- Vi spillede måske ikke helt så skarpt, som vi har spillet før, men jeg har aldrig før prøvet, at publikum var så meget med.
De sang med på sangene, fortsætter hun.
- Laura skriver meget poetisk om store ting i små tekster.
Hun er den stærke, kvindelige musiker, der mangler på den danske scene lige nu, afslutter guitarist Niels Eske Juul Andersen (til venstre).
1 / 8PATINA: - Vi er de næste store stjerner, fordi vi kan gå ind og levere noget, folk ikke forventer.
Den nærværende tilstedeværelse, vi har på en scene, den kan jeg ikke andet end at tro smitter af.
Vi giver totalt slip, og jeg tror, folk har behov for at opleve den slags momenter, hvor de også tør give slip og give sig hen til energi, musik og nerve, fortæller Søren Bastrup Bojsen (i midten), som sammen med Gregers Møller Jensen og Mads Skov Hansen udgør indiepop-bandet Patina.
De og deres liveband gik alle af scenen med følelsen af at have gjort deres bedste på trods af hjertebanken og sitrende fingre i starten af koncerten.
2 / 8GIMI: - Jeg er Danmarks næste stjerne, fordi jeg skriver gode popsange og fortæller nogle historier, som måske ikke ellers bliver fortalt.
En af mine sange handler for eksempel om, hvor svært det kan være at gå og holde i hånd med sin kæreste eller partner, hvis man er queer.
Man kan være ude for at blive råbt af eller endda blive slået ned.
Det, jeg kan, er at bringe sådan nogle historier ind i popmusik, siger Mërgim Krasniqi, der laver musik under navnet Gimi.
- Jeg har været virkelig nervøs og spændt, fordi det, jeg har arbejdet så hårdt på, alt sammen ledte op til de her 20 minutter, koncerten varede.
3 / 8FRIDA DIAMANT: - Vi er de næste store stjerner, fordi jeg har en vigtig historie, der skal fortælles.
Mange har vigtige historier, og jeg kender til mange af dem.
Især i det lidt hårdere miljø.
Dem på gaden.
Manden på bænken.
Jeg ved godt, hvorfor han sidder der.
Jeg har selv siddet der.
Og jeg vil gerne fortælle ham, at det er okay.
Det er okay at skamme sig og være bange.
Jeg oplever, at folk kommer hen til mig og siger, at de er glade for, jeg synger højt om det, de er allermest bange for og skammer sig allermest over.
Jeg synger mine dæmoner ud, og så bliver mørket mindre.
Det er en proces, og den fortsætter resten af mit liv, fortæller Frida Diamant, som nød at stå på scenen på trods af en altoverskyggende sceneskræk.
- Jeg bliver enormt bange op til en koncert.
To uger før begynder jeg at blive syg i kroppen, og det sætter sig altid i min hals.
Men det er jo dæmonerne.
Det fysiske og psykiske hænger sammen, så det er klart, at hvis jeg tænker lortetanker, så får min krop det dårligt, afslutter hun.
4 / 8STATISK: - Vi har en fucking fed energi.
Og hvis vi ikke bliver de næste stjerner, er vi lidt fucked.
Hvis det ikke går, så ved jeg ikke lige.
Det er det her 100 procent, fortæller sanger i Statisk, Mathias Ranch Skov (i midten).
- Der er ikke så meget andet, vi gider gå op i.
At spille koncerter, lave musik og sidde og nørde er det sjoveste, der findes.
Vi elsker det.
Grunden til, vi laver musik, er, at man kan få andre følelser ud, end når man snakker, supplerer guitarist og producer August Kulmann Halle (midt for til venstre).
De og deres liveband er enige om, at koncerten gik, som den skulle, og at stemningen var i top.
- Vi har været meget nervøse op til, og jeg har ikke rigtig nogle følelser lige nu, afslutter Mathias Ranch Skov, som missede toget til Aarhus om morgenen og stressede rundt resten af dagen.
- Men vi nåede det, og det kørte 100 procent.
5 / 8ELYSS: - Jeg har originalitet.
Jeg er mig selv 100 procent og prøver ikke på at være noget, jeg ikke er.
Jeg laver musik for at komme ud med de ting, jeg har brug for at komme ud med.
Jeg har i mange år brændt inde med nogle ting, som jeg nu udtrykker gennem musikken.
Mit mål er egentlig bare at kommunikere gennem musikken og tale til især unge, som måske er gået igennem nogle af de samme ting, som jeg er, og kan relatere til musikken.
Det ville være kæmpestort for mig at nå ud til nogen med mine sange, siger Elyss med det borgerlige navn Emilie Lykke Skov.
Hun var overrasket over, hvor godt koncerten gik, eftersom hun havde været syg hele ugen op til.
- Jeg har været meget bekymret for, om jeg overhovedet kunne nå de høje toner.
Men det var, som om jeg gik i kamp-mode, da jeg gik på scenen.
6 / 8UNDERTEKST: - Det handler om at have det, de andre ikke har.
Når man har det, så er man 400 skridt foran de andre.
Det handler om at turde lave det store show, fortæller Marius (til højre), som synger i bandet Undertekst, med et grin.
- Vi har det sjovt sammen, og det får vi at vide, man kan mærke på os, når vi er på scenen.
Det er ikke kun business, det er også pleasure, supplerer Tobias (i midten til venstre), som spiller bas.
- Jeg tror også, det handler meget om at turde gøre nogle ting, springe ud i det og tage nogle chancer.
Det, føler jeg, vi er kommet langt med, siger bandets trommeslager Bertil (i midten til højre).
- Vi har charme!
Og vi var så glade for at se nogle, vi kendte blandt publikum nu, hvor vi var på hjemmebane her i Aarhus, afslutter guitaristen Arthur (til venstre).
7 / 8HØKER: - Vi er Danmarks nye stjerner, fordi vi har en moderne lyd, som fungerer godt live.
Og så er vi alsidige.
Der er mange forskellige typer og aldersgrupper, der hører vores musik, fortæller Emil Jelbo (i midten til venstre) fra den pop- og hiphop-inspirerede trio Høker (her med deres live-guitarist Sylvester til højre).
- Vores lyrik er ærlig.
Det kommer fra hjertet.
Vi er ærlige, originale og relevante, supplerer Gustav Bejder (til venstre) og fortsætter: - Jeg synes, vi leverede et fantastisk godt show.
Der var nogle fejl her og der, men det tror jeg ikke, folk lagde mærke til.
Det handler om at 'fake it 'till you make it', griner han.
8 / 8FacebookTwitterKopier linkEmner:Aarhus|Skanderborg|Smukfest|Spot Festival




https://www.dr.dk/sporten/fodbold/se-de-bedste-billeder-fra-guldfesten-fck-lod-oellet-flyde-i-parken

FodboldSe de bedste billeder fra guldfesten: FCK lod øllet flyde i ParkenFC København blev søndag danske mestre for 13.
gang.
Af Michael Sten Jensen i Lyon06.
maj 2019 kl.
07.
25Bemærk: artiklen er mere end 30 dage gammelLæs opFC København blev søndag danske mestre tre runder før tid.
Titlen kom i hus hjemme i Parken efter et underholdende opgør mod ærkerivalerne fra Brøndby.
Ved stillingen 3-2 til hjemmeholdet fløjtede dommer Mads-Kristoffer Kristoffersen kampen af, og så kunne guldfejringen ellers bryde løs.
Herunder får du de bedste billeder fra festen.
Stilhed før stormen i Parken.
Kampen mellem FC København og Brøndby blev en underholdende affære, der endte 3-2 til hjemmeholdet.
1 / 9William Kvist og Denis Vavro.
Førstnævnte indstiller karrieren efter sæsonen.
2 / 9Viktor Fischer nupper et ølbad efter titlen som dansk mester er sikret.
3 / 9William Kvist, Peter Ankersen, Sotirios Papagiannopoulos og Pierre Bengtsson i hed omfavnelse.
4 / 9Rasmus Falk blev matchvinder for FC København med sin scoring til 3-2.
5 / 9Jonas Wind, Nicolaj Thomsen og Pierre Bengtsson.
6 / 9Nicolai Boilesen tager sig en tår af mesterskabsøllet.
7 / 9FC Københavns spillere og fans.
8 / 9Dame N'Doye, Denis Vavro og Carlos Zeca jubler sammen foran fansene.
9 / 9FacebookTwitterKopier linkEmner:FC København|Parken (stadion)|Østerbro|Fodbold|Brøndby




https://www.dr.dk/nyheder/udland/rusland-bekraefter-mindst-40-draebt-i-haard-noedlanding

UdlandRusland bekræfter: Mindst 40 dræbt i hård nødlandingEt indenrigsfly fik problemer, kort efter det var lettet fra Moskva.
Af Jakob Busk Olsen06.
maj 2019 kl.
07.
21Bemærk: artiklen er mere end 30 dage gammelLæs opMindst 40 personer mistede livet, da et russisk passagerfly i går brød i brand efter en hård nødlanding i Sjeremetjevo-lufthavnen i Moskva.
Tallet er ikke helt nøjagtigt, fordi forskellige russiske myndigheder giver modstridende oplysninger om antallet af overlevende, skriver nyhedsbureauet AP.
En talskvinde for Ruslands havarikommission sagde tidligt mandag, at 41 personer blev dræbt i ulykken, mens 37 overlevede.
Men senere sagde den russiske sundhedsminister, Veronika Skvortsova, at 38 personer havde overlevet.
Den officielle liste med navne på de overlevende indeholder i øjeblikket 33 navne.
Det forulykkede fly på landingsbanen i Sjeremetjevo-lufthavnen.
Vendte omEn meddelelse fra lufthavnen siger, at flyet vendte om efter blot 27 minutter på vingerne på grund af uspecificerede tekniske problemer.
Tv-billeder og videoer fra sociale medier viser, at flyet foretog en særdeles hård nødlanding, som udløste en voldsom brand.
Billeder, der ifølge Russia Today er optaget af et overvågningskamera i lufthavnen, viser tilsyneladende flyet bevæge sig henad landingsbanen i høj fart, inden det letter en smule, rammer asfalten og bryder i brand.
Det forulykkede fly er et passagerfly af typen Sukhoi Superjet 100 fra det russiske flyselskab Aeroflot.
Flyet lettede klokken 18.
03 med kurs mod Murmansk i den nordvestlige del af Rusland.
Læs også:Russisk fly bryder i brand under nødlanding: 41 frygtes omkommetOverlevende takker personaleDe ombordværende har tilsyneladende haft vidt forskellige chancer for at overleve nødlandingen.
I en video, som en passager, Mikhail Savchenko, siger, at han har filmet, lige efter det lykkedes ham at hoppe ud af flyet, kan man se, at bagenden er omspændt af flammer, mens nødslisker har foldet sig ud fra flyets forende.
Nogle af de passagerer, der sad forrest i flyet, nåede endda at få deres håndbagage med i flugten, hvilket har vakt kritik.
En af de overlevende, Dmitry Khlebushkin, udtrykker sin store taknemmelighed over for flypersonalet.
- Kun takket være stewardesserne overlevede jeg, siger han.
FacebookTwitterKopier linkEmner:Rusland|Flyselskaber|Moskva|Lufthavne|Aeroflot




https://www.dr.dk/nyheder/indland/forskere-sprogproever-i-0-klasse-kan-faa-boern-til-miste-gejsten

IndlandForskere: Sprogprøver i 0.
klasse kan få børn til at miste gejstenPrøver med indbygget dumperisiko viser, at danskkundskaber tages seriøst, siger minister.
Prøverne indføres på alle skoler med stor andel elever fra særligt udsatte boligområder og er i år afprøvet på blandt andet Tingbjerg Skole.
Af Lisbeth Quass og Ditte Bannor-Kristensen06.
maj 2019 kl.
08.
00Bemærk: artiklen er mere end 30 dage gammelLæs opEfter sommerferien skal børnehaveklasseelever gennem massiv sprogundervisning og prøver med indbygget dumperisiko.
Tiltaget er politisk omstridt og træder kun i kraft på skoler, hvor en stor andel af eleverne bor i særligt udsatte boligområder.
Ifølge undervisningsminister Merete Riisager (LA) er målet at give børnene en god start på skolelivet.
Men sprogprøverne kan få stik modsat effekt, vurderer to forskere.
- Når man skal lære et nyt sprog, er det vigtigste, at man tør kaste sig ud i det og eksperimentere med det, siger lektor Helle Pia Laursen fra Danmarks Institut for Pædagogik og Uddannelse.
- Hvis børn får et indtryk af, at sprog er noget, de bliver dømt på – og noget, de måske bliver dømt ude af et fællesskab på – vil de typisk holde sig tilbage, og så kan det være ganske kontraproduktivt.
© DR NyhederOm sprogprøvernePrøverne indføres som led i regeringens strategi mod parallelsamfund.
De børn, der ved årets udgang ikke er gode nok til dansk, skal som udgangspunkt gå 0.
klasse om.
Prøverne er målrettet skoler, hvor mere end 30 procent af eleverne bor i boligområder på regeringens såkaldte ghettoliste.
I 2021 skal prøverne evalueres.
Flere partier ønsker allerede nu at afskaffe dem.
Kilde: Regeringsudspillet "Ét Danmark uden parallelsamfund"Folkeskoleekspert og forskningschef ved VIA University College Andreas Rasch-Christensen er enig i, at prøverne kan lægge et voldsomt pres på børnene.
- De, som dumper, vil ydermere føle, at de lider nogle nederlag, som måske ikke motiverer dem, siger han.
25 prøver på et årSprogprøverne består af 24 obligatoriske og en enkelt frivillig prøve, som eleverne skal igennem i løbet af 0.
klasse.
Prøverne er bygget op som sproglege, hvor børnene blandt andet bliver vurderet på deres evne til at opbygge sætninger og fortælle sammenhængende historier.
Undervejs i en række opfølgninger bliver børnene bedømt som enten sprogparate, mindre sprogparate eller ikke sprogparate.
Derefter følger en målrettet proces for at løfte niveauet for de sprogligt svage børn.
Det er undervisningsminister Merete Riisager (LA), der står bag tiltaget, som hun ser som en klar hjælp for børnene.
- Nu hedder det her en sprogprøve, men i virkeligheden kunne det også hedde en sprogproces.
For det er et læringsforløb, hvor man systematisk arbejder med sproget i børnehaveklassen og inddrager forældrene for at få eleverne op på et alderssvarende niveau, siger ministeren.
De to forskere understreger, at det er vigtigt for børnenes skolegang, at de kan dansk, og de ser gode i takter i det systematiske fokus på sproglig udvikling, som følger med prøverne.
Men metoden er ikke nødvendigvis den rigtige, vurderer Helle Pia Laursen:- For mig virker det, som om man er ved at opbygge et parallelsystem, til det man har i forvejen.
For der er allerede taget højde for, at der er børn, som ikke har de sproglige forudsætninger for at følge med i klassen.
De skal ifølge bekendtgørelsen tilbydes supplerende undervisning i dansk som andetsprog i op til to år.
Læs også:Hakim og hans familie bor i Tingbjerg: "Der er kun én i min klasse, som er dansker"Andreas Rasch-Christensen supplerer, at børnehaveklasseelever risikerer at få et ekstra år i 0.
klasse som følge af prøverne, uden at der er taget højde for deres øvrige kompetencer.
Undervisningsminister Merete Riisager understreger, at læring og pædagogiske prøver i kombination med risikoen for at gå om er et udtryk for, at børnenes sprogkundskaber fremadrettet skal tages langt mere alvorligt.
- For der er alt for mange elever, som har gået hele vejen op gennem grundskolen uden at have deres basale sprogfærdigheder på plads, siger hun.
I aften kan du her på dr.
dk blive klogere på, hvorfor politikerne er uenige om sprogprøver i dansk i 0.
klasse, hvor du kan følge debatten mellem Dansk Folkeparti og Socialistisk Folkeparti.
Her svarer to ordførere på spørgsmål fra dr.
dks brugere klokken 20-21.
FacebookTwitterKopier linkEmner:Liberal Alliance|Merete Riisager (politiker)|Sprog|Uddannelse|Dansk Folkeparti




https://www.dr.dk/nyheder/indland/ung-mand-draebt-efter-sammenstod-pa-ostjysk-motorvej-motorvej-spaerret-fire-timer

IndlandUng mand dræbt efter sammenstød på østjysk motorvej - motorvej spærret fire timerEn 23-årig døde på stedet, da to biler natten til mandag ramte hinanden på E45 mellem Aarhus og Randers.
06.
maj 2019 kl.
03.
36 | opdateret 06.
maj 2019 kl.
03.
38Bemærk: artiklen er mere end 30 dage gammelLæs opEn trafikulykke på E45 Nordjyske Motorvej har natten til mandag kostet en 23-årig mand livet.
Det fortæller Morten Bang Rasmussen, vagtchef ved Østjyllands Politi, til Ritzau.
Ulykken skete på motorvejsstrækningen mellem Hadsten og Sønder Borup.
Kan være en hjort- Der er to biler involveret, og de nærmere omstændigheder omkring ulykken er ved at blive undersøgt.
Men det tyder på, at påkørslen kan være sket, da en af bilerne undviger en hjort, der har befundet sig på vejbanen, siger Morten Bang Rasmussen.
Ifølge vagtchefen nåede redningsmandskab i form af både ambulance og helikopter hurtigt frem, men den unge mand blev erklæret død på stedet.
Han befandt sig i en bil, der kørte i nordgående retning, da ulykken indtraf.
De pårørende er underrettet.
To andre er lettere tilskadekomne efter ulykken.
De er bragt til Randers Sygehus.
E45 Nordjyske Motorvej har siden kort efter midnat været spærret i begge retninger, mens oprydningsarbejdet pågår.
Østjyllands Politi meddelte kort før klokken 4, at nu var vejen åbnet igen.
FacebookTwitterKopier linkEmner:Jylland|Ulykker|Østjyllands Politi|Randers|Regionshospitalet Randers




https://www.dr.dk/nyheder/udland/usa-sender-hangarskib-til-mellemosten-laegge-pres-pa-iran

UdlandUSA sender hangarskib til Mellemøsten for at lægge pres på IranHangarskib skal sendes til Mellemøsten for at få Iran til at afstå fra angreb på amerikanske interesser.
USA sender en flådestyrke til Mellemøsten for at sende et klart signal til præstestyret i Iran.
(Arkivfoto.
) 06.
maj 2019 kl.
04.
37 | opdateret 06.
maj 2019 kl.
06.
51Bemærk: artiklen er mere end 30 dage gammelLæs opUSA vil sende hangarskibet "USS Abraham Lincoln" og en tilhørende flådestyrke til Mellemøsten for at sende et "klart og umisforståeligt" signal til Irans præstestyre.
Det siger præsident Donald Trumps nationale sikkerhedsrådgiver, John Bolton, i en udtalelse natten til mandag dansk tid.
Det skriver flere nyhedsbureauer herunder AP.
- Som modsvar til et stigende antal bekymrende hændelser og advarsler vil vi indsætte "USS Abraham Lincoln" og dens tilhørende flådestyrke samt en deling af bombefly til den centrale kommandoregion, lyder det fra Bolton i udtalelsen.
Skal have afskrækkende effektIfølge den nationale sikkerhedsrådgiver indsættes flådestyrken for at få Iran og landets allierede til at afstå fra at angribe eller modarbejde amerikanske interesser.
- USA søger ikke at starte en krig med det iranske regime, men vi er fuldt ud parate til at svare på ethvert angreb, om det så kommer fra en af Irans stedfortrædere i regionen, fra Revolutionsgarden eller fra den iranske hær, siger Bolton.
Anonyme kilder i det amerikanske forsvarsministerium, Pentagon, fortæller ligeledes til AP, at man længe har haft anelser om et forestående angreb på amerikanske tropper i regionen.
Udstationeringen af flådestyrken kommer samtidig med øgede spændinger mellem USA og Iran over sidstnævntes atomprogram.
USA valgte i maj sidste år at trække sig fra den atomaftale, som blev indgået mellem en række lande og Iran.
Med aftalen forpligtede Iran sig til kraftigt at begrænse udvinding og berigelse af uran.
Hård retorik over for IranTrump-administrationen har i flere måneder opretholdt en hård retorik i forhold til Iran.
Senest har Donald Trump underskrevet en deklaration, der officielt betegner den iranske Revolutionsgarde som en terrororganisation.
Samtidig har USA erklæret, at man vil indføre sanktioner mod lande, der køber iransk olie.
Det vil ifølge nyhedsbureauet Reuters primært ramme lande som Kina og Indien, men også amerikanske allierede som Japan, Sydkorea og Tyrkiet.
/ritzau/FacebookTwitterKopier linkEmner:Abraham Lincoln (politiker)|Donald Trump (politiker)|Iran|USA|Flåde




https://www.dr.dk/nyheder/viden/teknologi/kan-du-se-forskel-kunstig-intelligens-laver-billeder-af-mennesker-der-slet

TeknologiKan du se forskel?
Kunstig intelligens laver billeder af mennesker, der slet ikke findesMed billederne kan tøjforhandlere som H&M eller ASOS spare 'photo shoots' med rigtige modeller væk.
De to modeller her findes ikke i virkeligheden.
Det er en kunstig intelligens bygget af det japanske firma Datagrid, der har lavet dem.
Og som du kan se, kan det være svært at se forskel.
(© DataGrid)Af Jeppe Kyhne Knudsen06.
maj 2019 kl.
06.
15Bemærk: artiklen er mere end 30 dage gammelLæs opEn række japanske forskere fra virksomheden Datagrid har opfundet en kunstig intelligens, der kan generere billeder af hele menneskekroppe, der slet ikke findes.
Det skriver techmediet Futurism.
com.
Teknologien kan bruges i modeindustrien, som så kan spare dyre ‘photo shoots’ med rigtige modeller væk, når de skal præsentere deres tøj på internettet.
I videoen herunder kan du se, hvor gode billeder den kunstige intelligens laver.
De hidtil bedste billederJapanerne er ikke de første, der forsøger at få en kunstig intelligens til at generere billeder af mennesker, der ikke findes.
Tidligere på året blev hjemmesiden This person does not exist lanceret, hvor du kan se tilfældige portrætbilleder genereret af en kunstig intelligens udviklet af forskere på Cornell University i USA.
Og billederne ser skræmmende realistiske ud.
Men én ting er at lave nærbilleder, noget andet er at få hele kroppen med.
Og den nød har Datagrid altså nu knækket.
Endnu en person, der ikke findes i virkeligheden.
Portrætbilledet her er lavet af en kunstig intelligens udviklet i USA - og du kan selv generere billeder ved at klikke ind på thispersondoesnotexist.
com.
Hjemmesiden kan dog kun lave ansigter - og hvis man ser nøje efter, er der små unøjagtigheder, der gør,  at du kan spotte, det er en såkaldt "deepfake".
(© Produced by a GAN (generative adversarial network))H&M har allerede brugt lignende teknologiDen nye teknologi kan helt sikkert komme tøjfirmaer som H&M til gode.
Den svenske tøjgigant har nemlig i mange år brugt en blanding af computergenerede kroppe og ægte modellers ansigter.
Det skrev webmediet Mashable om helt tilbage i 2011.
Og ifølge Futurity.
com slipper de nu helt for at skulle photoshoppe modellernes ansigter ind på de falske kroppe.
Nu kan computeren gøre det hele selv.
Men som det amerikanske medier også skriver, er teknologien ikke helt ufarlig.
Kan blive misbrugtIkke nok med at den kunstige intelligens kan genere billeder af mennesker, der slet ikke findes.
Den samme type teknologi kan også skabe omgivelser, som ikke findes i virkeligheden.
Den her type kunstig intelligens - også kaldet GAN - bliver nemlig brugt i computerspilsbranchen til at skabe fantasiverdener til spillene.
Og kan man i fremtiden kombinere de japanske, autogenererede billeder af mennesker med falske omgivelser, skaber det en stor udfordring, fordi det kan misbruges til propaganda, slutter techmediet Futurism af.
FacebookTwitterKopier linkEmner:Teknologi|USA|Mode- og designbranchen|Asos|Cornell University




https://www.dr.dk/nyheder/udland/efter-blodig-weekend-hamas-melder-om-vabenhvile-med-israel

UdlandEfter blodig weekend: Hamas melder om våbenhvile med IsraelIfølge den palæstinensiske Hamas-bevægelse er der enighed om at indstille de gensidige angreb.
Israel har svaret igen på over 600 raketaffyringer fra Gaza med luftangreb - som her i Gaza By.
06.
maj 2019 kl.
06.
10Bemærk: artiklen er mere end 30 dage gammelLæs opIsrael og den palæstinensiske enklave Gaza er blevet enige om stoppe de gensidige angreb, som hen over weekenden har kostet adskillige mennesker livet.
Det oplyser en tv-station, der kontrolleres af den palæstinensiske Hamas-bevægelse, samt en palæstinensisk kilde natten til mandag.
- Aftalen om en våbenhvile begynder mandag klokken 04.
30, siger en palæstinensisk embedsmand med kendskab til aftalen til nyhedsbureauet Reuters.
Læs også:Efter hundredvis af raketangreb i Israel: ’Det er voldsomt og en eskalering af konflikten’Det nævnte tidspunkt svarer til klokken 03:30 dansk tid.
Oplysningen er ikke bekræftet fra israelsk side.
Store civile tab på palæstinensisk sideSøndag blev 19 palæstinensere dræbt i israelske luftangreb.
Deriblandt er mindst otte medlemmer af Hamas og Islamisk Jihad, der er den væbnede gren af Hamas.
Adskillige af de øvrige ofre er civile ifølge Reuters.
Blandt de dræbte er Hamed Ahmed al-Khodary, der er et højtstående medlem af Hamas.
Militæret i Israel mener, at han havde ansvaret for at overføre penge fra Iran til bevæbnede grupper i Gaza.
Hamas har bekræftet, at al-Khodary er dræbt.
Desuden er mindst fire civile israelere omkommet, efter at militante palæstinensere har affyret raketter ind over det sydlige Israel.
600 raketter affyret fra Gaza mod IsraelMilitæret i Israel oplyser, at der er sendt over 600 raketter i retning af byer i det sydlige Israel.
Over 150 af raketterne blev skudt ned af Israels forsvarssystem.
Hvis våbenhvilen står ved magt, falder den sammen med ramadanen - den muslimske fastemåned - som begynder mandag.
Sent søndag aften meddelte Hamas-leder Ismail Haniyeh, at bevægelsen ikke efterstræbte en eskalering af konflikten.
Han omtalte også muligheden for en våbenhvile.
/ritzau/ReutersFacebookTwitterKopier linkEmner:Hamas|Israel|Krige og væbnede konflikter|Palæstina|Islamisk Jihad




https://www.dr.dk/nyheder/kultur/dybt-provokerende-kontroversiel-rapper-giver-opsang-til-politikerne

Kultur'Dybt provokerende': Kontroversiel rapper giver opsang til politikerneHun har før trukket overskrifter med sin provokerende facon.
Nu er Nikoline klar med en ny video.
- Danskhed fik jeg af min kroatiske mor, som lærte mig om H.
C.
Andersen og Bohr, rapper Nikoline (til højre) blandt andet i videoen 'Danskhed'.
Louise 'Twerk Queen' Kjølsen (til venstre) medvirker også i videoen.
Af Kasper Madsbøll Christensen06.
maj 2019 kl.
06.
30Bemærk: artiklen er mere end 30 dage gammelLæs opEt rødhvidt dannebrogsflag toner frem foran dig.
Så begynder det at ryste og vibrere.
Det deler sig og afslører to fyldige baller.
Det danske nationalsymbol er i virkeligheden malet på en twerkende bagdel.
Så er vi ligesom i gang.
Rapperen Nikoline har før skabt røre i den danske andedam med videoerne 'Sut Min Klit' og 'Flertallet er dumme'.
Nu er hun klar til at provokere igen med sin nye video 'Danskhed'.
Lyt til 'Sut min klit', mens du læser videre.
Nikoline - Sut min klit- Lige nu oplever jeg, at Danmark er meget splittet.
Alle råber og ingen lytter.
Vi skændes om indvandrere og 'danskhed' i stedet for at samles om at løse de store problemer, der vedrører os alle, siger Nikoline i en pressemeddelelse om sin nye video, der kan ses her.
Dr.
dk har forsøgt at indhente en kommentar fra Nikoline om den nye video.
Hvad er det for nogle problemer, du vil adressere med videoen?
- Se den og find ud af det, lyder det kortfattede mailsvar fra Nikoline.
I videoen ser man blandt andet Nikoline vaske sig med en flæskesteg, man ser Louise 'Twerk Queen' Kjølsen twerke med Dannebrog malet på numsen, og man ser dansere i alle afskygninger strippe på rad og række - forklædt som danske toppolitikere.
Vi kender den klassiske opstilling med politikere på rad og række fra partileder-debatterne, når der er valg.
I Nikolines video er politikernes mundtlige salgstaler dog erstattet med rent kropslige optrædener.
(© Nikoline)Udover at bade i flæskesteg og udstille politikerne som prostitutionsparate strippere, så omgiver Nikoline sig i videoen også med to personer, der i pressemeddelelsen bliver beskrevet som 'vestindiske sukkerslaver'.
Og endelig står forfatter Knud Romer undervejs i videoen i front for en stor demonstration med sygeplejersker, klimaaktivister og studerende.
Ekspert: Nikoline slår et slag for køn og mangfoldighedVi har spurgt Julie Rokkjær Birch, direktør for Kvindemuseet i Danmark, hvad Nikolines formål er med 'Danskhed'.
Hun er jo dybt provokerende, idet hun får Twerk Queen til at 'moone' med det danske flag.
Samtidig slår hun et slag for køn, mangfoldighed og kropspositivitet.
Julie Rokkjær Birch, museumsdirektør- Hendes formål er at ruske op i de vanetænkninger, vi har om, hvad der er dansk.
Hun er jo dybt provokerende, idet hun får Twerk Queen til at 'moone' med det danske flag.
Samtidig slår hun et slag for køn, mangfoldighed og kropspositivitet.
Hun mener, at 'det virker stærk at bruge et kunstnerisk udtryk til at stille spørgsmål til store og svære emner'.
- Personligt synes jeg faktisk, at formen er meget humoristisk – og budskabet positivt.
Hun rapper om at være 'fælles om lykken' og siger 'stop med at bruge danskhed som ammunition'.
Ingen går fri i hendes fremstilling; det er mere et systemkritisk opråb – og det er altid sundt for et demokrati, mener museumsdirektøren.
Sagde 'luk røven' til radioværterOg Nikoline er da også vant til at skabe debat med de 'systemkritiske opråb', hun tidligere er kommet med.
Hun er både blevet politianmeldt på grund af sin video til 'Flertallet er dumme' (hun blev dog ikke sigtet), og trak sidste år overskrifter med sin video til 'Sut min klit'.
Heri optrådte blandt andet filmproducenten Peter Aalbæk Jensen, modellen Oliver Bjerrehuus og skuespillerne Ditte Hansen og Louise Mieritz, som også har brugt nummeret i filmen 'Ditte & Louise'.
Hun satte dog for alvor ild i medierne efter sin medvirken i radioprogrammet 'Shitstorm' på P1.
Undervejs skændtes Nikoline højlydt med værterne Mads Aagaard og Abdel Aziz Mahmoud, inden interviewet til sidst afbrudt af værterne og ordene 'Luk røven' fra Nikoline, der forlod studiet i vrede.
Læs også:Kontroversiel rapper skændes med DR-værter i direkte radio: Luk røven!
En dannebrogs-bemalet bagdel er blot ét af de mange påfund i Nikolines nye video.
Kan lede til eftertankeNu er hun så klar med en ny video, der ifølge Julie Rokkjær Birch nok skal 'lede til eftertanke' igen.
- Jeg byder jo for det meste provokationer velkommen, siger museumsdirektøren og uddyber:- De kan lede til saglig diskussion, eftertanke og forandring – og er måske også en ventil i den forstand, at frustration har godt af at komme ud i det åbne og ikke ulme under overfladen.
'Danskhed' er instrueret af Nikoline selv og er filmet af den danske filmfotograf Manuel Alberto Claro, der også filmede Lars von Triers seneste film 'The House That Jack Built'.
FacebookTwitterKopier linkEmner:Abdel Aziz Mahmoud (journalist)|Knud Romer (forfatter)|Museer|DR P1|Aarhus




https://www.dr.dk/nyheder/penge/privat-jet-penthouse-og-luksus-yacht-her-ender-renterne-fra-dit-kviklaan

PengePrivat jet, penthouse og luksus-yacht: Her ender renterne fra dit kviklånLandets største kviklånsfirma sender millioner i skattely.
© ScanpixAf Mathias Sommer og Anette Dybbro Klokkerholm06.
maj 2019 kl.
06.
00Læs opDanskere med ondt i pengepungen har kastet sig over kviklån som aldrig før.
Oleg BoykoOleg Boyko er en velhavende 54-årig forretningsmand fra Moskva, der med en formue på omkring 10 milliarder kroner for tiden indtager nummer #1818 på Forbes liste over verdens rigeste.
Oleg Boyko er født og opvokset i Moskva og uddannet ved Moskvas luftfartsinstitut.
Han har desuden en Master i business fra Russisk Præsidentiel Akademi.
Boyko er grundlægger, hovedinvestor og bestyrelsesformand for Finstar Financial Group, som har aktiviteter i over 30 lande.
Han er særligt aktiv i Europa, hvor han ejer over 150 casinoer i flere lande og er til stede i 16 lande gennem mikrofinansieringsselskabet 4finance, som blandt andet står bag Vivus.
dk og Zaplo.
dk, der er de største udbydere af kviklån i Danmark.
Boyko har italiensk pas og ejer en overdådig villa ved Como-søen i Lombardiet i Italien.
Officielt har Oleg Boyko adresse i Schweiz.
Oleg Boyko figurerer på en nyligt offentliggjort USA-liste over oligarker med tætte forbindelser til det russiske styre.
Kilder: Forbes, DR Dokumentar, Wikipedia, Reuters, US Department of Treasury, Malta Files.
Men det er nok de færreste, der er klar over, at der går et direkte pengespor fra gældsatte, pengeplagede danskere til ekstrem luksus langs havnefronten ved Monaco og til bakkerne i Schweiz.
Firmaerne, som tilbyder hurtige penge til trængte danskere, er ofte styret af hovedrige pengemænd fra udlandet, der har opsat komplicerede selskabskonstruktioner, så de er fri for at betale skat på deres millionoverskud i Danmark.
Dermed kan de høje renter på de hurtige kviklån kanaliseres ud af Danmark og via EU-landene Malta og Luxembourg stort set ubeskattet ende i lommerne på de velhavende ejere.
- Skattemæssigt er det sådan lidt en kunstig konstruktion, at man har en filial på Malta, hvor man kan slippe med en noget lavere beskatning, siger Thomas Rønfeldt, der er skattejurist hos advokatfirmaet HjulmandKaptain, i anden og sidste del af DR-dokumentaren 'Kongerne af Kviklån'.
Boykos mors milliarderI andet afsnit af 'Kongerne af Kviklån' følger DR Dokumentar pengesporet fra gældsatte danskere til udenlandsk rigdom og ikke mindst den russiske velhaver Oleg Boyko, der med en formue på knap 10 milliarder kroner hører til blandt de 2.
000 rigeste i verden.
Den 54-årige milliardær fra Moskva kontrollerer via en familiefond kviklånsselskabet 4finance, der med hjemmesiderne Vivus.
dk og Zaplo.
dk er det klart største kviklånsfirma i Danmark.
Vivus.
dk og Zaplo.
dk tilbyder hurtige forbrugslån med en årlig omkostning på op mod 1.
000 procent.
Officielt er familiefonden kontrolleret af Vera Boyko, der ifølge medier er mor til Oleg Boyko.
Det journalistiske samarbejde The Malta Files har tidligere afdækket, at Oleg Boyko reelt kontrollerer fonden, som har haft base på Bahamas.
Oleg Boykos rigdom tæller blandt andet ejendomme i Rusland, en luksusvilla ved Como-søen, et jetfly af mærket Global Express foruden en af markedets hurtigste luksusyachter Blade.
Blade er 44 meter lang og kan angiveligt erhverves for 65 millioner kroner.
Desuden lejer Boyko en stor penthouselejlighed i Monaco (billedet).
4finance har haft stor succes med sine udlånsaktiviteter i Danmark og landede sidste år et overskud på 119 millioner kroner før skat.
Siden kviklånsselskabet startede op i Danmark i 2012 er omsætningen mangedoblet fra tre millioner kroner i 2012 til 321,3 millioner kroner sidste år.
ÅOPÅOP – årlige omkostninger i procent eller årlig omkostningsprocent – er et tal, der bruges, når man sammenligner lån og kreditter, fordi det gør de forskellige lån sammenlignelige – uanset forskellige omkostninger til oprettelse og afdrag og forskellige rentesatser.
Ved ÅOP indregnes alle omkostninger i forbindelse med oprettelse af lånet og i hele lånets løbetid.
ÅOP er med andre ord den samlede pris for lånet udtrykt i procent per år af lånebeløbet.
De seneste år er 4finances danske afdeling vokset til at være blandt selskabets tre mest indbringende markeder næst efter Polen og Spanien.
I 2011 købte Oleg Boyko med en investorkreds 4finance, som oprindeligt er et kviklånsselskab fra Letland.
Og alt tyder på, at kviklånsmarkedet har været en god satsning for den russiske milliardær.
I dag tæller Boykos rigdomme blandt andet ejendomme i Rusland og Schweiz, en luksusvilla ved Como-søen i Italien, et jetfly og en 44-meter lang luksusyacht, der bærer navnet Blade.
- Boyko har stort fokus på finansiering og teknologi.
Han mener, der er et stort marked for mikrofinansiering og har aktiviteter i en lang række europæiske lande.
Derudover ejer han flere end 150 casinoer i Tyskland, Italien, Rumænien og Kroatien, siger Blaž Zgaga.
Han er undersøgende journalist fra Slovenien og en del af gruppen af journalister, som står bag The Malta Files.
Rikke Juul Andersen fra Brønderslev har lånt 19.
000 kroner hos kviklånsselskaberne Vivus.
dk og Ferratum.
Indtil nu har hun betalt 24.
000 kroner tilbage, men skylder stadig kviklånsfirmaerne 17.
000 kroner.
Nu har hun opgivet at betale tilbage.
Malta-fintenI en årrække har Malta været et centralt omdrejningspunkt i 4finance-koncernen.
Når en dansker har taget lån hos Vivus.
dk eller Zaplo.
dk, så er pengene fortrinsvist kommet fra Malta.
Den maltesiske filial af 4finances Luxembourg-selskab har overført pengene til det danske selskab, der så har lånt pengene videre ud til den danske forbruger.
På den måde har 4finance kunnet nedbringe skatten i Danmark, fordi det danske selskab får fradrag for de renter, som selskabet betaler for lånet til Malta.
Og for lånet til 4finance i Danmark har 4finances Malta-filial taget sig dyrt betalt med rentebetalinger på op til 15 procent af lånebeløbet, viser dokumenter, som DR er i besiddelse af.
- Der er tale om en koncern, som består af en række selskaber, der er fordelt rundt omkring i Europa.
De låner hver især penge ud på det konkrete marked, og så har man valgt internt at finansiere selve koncernen gennem Luxembourg-selskabets afdeling på Malta, siger Thomas Rønfeldt, der har gennemgået dokumenterne.
Alene i 2016 lånte 4finances filial i Malta 3,2 milliarder kroner ud til resten af koncernen.
- Der bliver indgået en låneaftale mellem det danske selskab og det maltesiske selskab, og så får det danske selskab en pose penge kastet ind i sig.
Dén pose penge kan man så videreudlåne til de danske forbrugere, siger Thomas Rønfeldt.
DR's research viser, at 4finances afdeling på Malta har modtaget over 850 millioner kroner i renteindtægter fra 2013 til 2016.
Og da 4finance ikke har aktiviteter i Malta, og ingen af selskabets aktionærer er hjemmehørende i Malta, åbner landets favorable skatteregler op for markante skatterabatter.
Ifølge 4finances seneste regnskab lukkede selskabet dog sin Malta-afdeling i februar i år.
Dermed må rentebetalingerne formodes at gå direkte til søsterselskabet i Luxembourg.
I en mail til DR afviser 4finance at stille op til interview.
Desuden afviser koncernen, at afdelingen i Malta har været brugt til at opnå skattefordele i Danmark.
Luxembourg-fintenEn stor del af det resterende overskud i 4finances danske selskab føres ud af Danmark i form af udbytter til moderselskabet i Letland, hvor 4finance oprindeligt er stiftet.
Fra 2015 til 2017 forlod i alt 115 millioner kroner Danmark i udbyttebetalinger.
- Det overskud, der genereres, sendes afsted til Letland.
Og det kan gøres uden beskatning efter de regler, der findes i EU, siger Jakob Dedenroth Bernhoft, der er direktør for revisorjura.
dk og har indgående kendskab til pengestrømme.
Fra Letland kan pengene sendes videre til 4finances selskaber i Luxembourg.
Oleg Boyko optræder på USA's liste over russiske oligarker, som skal have tætte forbindelser til det russiske styre.
Listen blev lavet efter russisk indblanding i det amerikanske præsidentvalg.
I regnskaberne kan man se, at Luxembourg-afdelingen har modtaget omkring 800 millioner kroner i 2016 og 2017 fra selskabet i Letland.
- Der kan man overflytte udbytter, uden det koster skat i Luxembourg, siger Thomas Rønfeldt, der er skattejurist ved HjulmandKaptain.
Se med i aften, når anden del af DR Dokumentaren 'Kongerne af Kviklån' sendes på DR 1 klokken 20:45.
4finance•4finance er med hjemmesiderne Vivus.
dk og Zaplo.
dk det langt største kviklånsselskab i Danmark.
•Hjemmesiderne tilbyder lån med renter, der svarer til en årlig omkostning på op til 817 procent.
•Ifølge en årsrapport fra 2016 er koncernen til stede i 16 lande, herunder 13 lande i Europa.
•Langt den største omsætning har 4finance i Polen, hvor koncernen sidste år havde renteindtægter for en milliard kroner.
Det næstbedst indtjenende marked er det spanske, hvor 4finance sidste år havde renteindtægter for 607 millioner kroner.
•Det tredjemest indbringende marked for 4finance-koncernen er det danske.
•Ifølge 4finance gik der 13 måneder på det danske marked, før forretningen var rentabel.
•Næsten 40 procent af 4finances kunder var i 2016 under 30 år gamle.
37 procent af låneansøgningerne blev sendt fra en mobiltelefon.
•I 2011 købte Oleg Boyko gennem sit investeringsselskab Finstar Financial Group 4finance.
I 2015 blev selskabet omstruktureret, og det var i den forbindelse, at familiefonden på Bahamas satte sig på 49 procent af ejerskabet i 4finance-koncernen.
•Fonden er ifølge officielle dokumenter kontrolleret af Vera Boyko, der angiveligt er Oleg Boykos mor.
Vera Boyko bor i Rusland og nærmer sig 80 år.
•Afsløringerne af The Malta Files i 2017 dokumenterede blandt andet, at millioner af 4finance-koncernens overskud blev kanaliseret til Malta, hvor skatten lå på 0,05 procent.
•Kilder: 4finances årsrapporter, Finstar Financial Group, The Malta Files.
FacebookTwitterKopier linkEmner:Luxembourg|Malta|Erhverv|Letland|Skatter og afgifter




https://www.dr.dk/sporten/fodbold/overblik-danskernes-weekend-i-fodboldeuropa-harder-tysk-mester-og-braithwaite-i

FodboldOVERBLIK Danskernes weekend i fodboldeuropa: Harder tysk mester og Braithwaite i hoplaFlere danskere markerede sig med gode præstationer, da fodbolden rullede i Europa denne weekend.
Pernille Harder sikrede sig The Double med Wolfsburg i weekenden.
Af Arnela Muminovic06.
maj 2019 kl.
06.
10Bemærk: artiklen er mere end 30 dage gammelLæs opHerunder giver DR Sporten dig et overblik over de danske landsholdsspillere, som markerede sig rundt omkring i Europa i denne weekend.
Pernille Harder tysk mesterPernille Harder er tysk mester for tredje sæson i træk.
Den danske fodboldstjerne vandt i sidste uge pokalturneringen med sin tyske klub, Wolfsburg – og søndag blev The Double sikret, da Harder og holdkammeraterne vandt 1-0 i næstsidste kamp i sæsonen mod Hoffenheim.
Dermed kan Bayern München ikke indhente Wolfsburg.
Det er Wolfsburgs og Harders tredje mesterskab og ’The Double’ i træk.
Klubben har vundet Bundesligaen fem gange i alt.
Jonas Lössl med målmands-assistJonas Lössl bliver tiljublet af sine holdkammerater.
Fodboldlandsholdets keeper Jonas Lössl fik noget af en usædvanlig rolle i søndagens Premier League-kamp mellem Huddersfield og Manchester United.
Ved stillingen 1-0 til United et kvarter inde i anden halvleg tog Manchester Uniteds defensiv sig en kæmpe lur, og det udnyttede Lössl til sit holds fordel.
Den danske målmand sendte en lang bold afsted mod gæsternes mål – en bold, som Uniteds forsvar tog fejl af.
Pludselig var Huddersfields Isac Mbenza alene med David de Gea, og her var angriberen sikkerheden selv.
Dermed sikrede Huddersfield sig et 1-1-resultat og Jonas Lössl en sjælden assist.
Martin Braithwaite i hopla i SpanienMartin Braithwaite var i hopla mod Sevilla.
Landsholdsangriberen Martin Braithwaite kommer nok ikke til at glemme 2.
maj lige foreløbigt.
Fredag aften var han nemlig i hopla for sin klub Leganes i La Liga, der mødte Sevilla på udebane, der for tredje kamp i streg ikke havde landsholdets anfører Simon Kjær i truppen.
Braithwaite, der er udlejet fra engelske Middlesbrough, formåede nemlig at assistere to gange i opgøret og selv at komme på måltavlen i 3-0-sejren.
Rasmus Nissen-scoring i pokaltriumf for Ajax-danskereAjax-danskerne vandt pokalturneringen søndag aften.
Dansker-kolonien i den hollandske fodboldklub Ajax Amsterdam fik endnu mere at glæde sig over søndag aften.
Lasse Schöne, Kasper Dolberg og Rasmus Nissen vandt nemlig den hollandske pokalfinale i overbevisende stil med hele 4-0 over Willem II.
Mens Kasper Dolberg måtte se hele kampen fra bænken, og Lasse Schöne måtte nøjes med 13 minutter på grønsværen, fik Rasmus Nissen til gengæld lov til at spille alle 90 minutter.
Og den chance greb højrebacken i den grad, da han scorede det sidste mål i sejren.
Wass på pletten for ValenciaDaniel Wass scorede i Valencias 6-2-sejr over Huesca.
Danske Daniel Wass var med fra start for Valencia i 6-2 sejren mod Huesca, og Wass indledte målfesten efter blot to minutter.
Brasilianske Gabriel sendte Wass afsted, og danskeren snørede en modstander og hamrede bolden i mål til 1-0.
Dermed scorede Daniel Wass sit første ligamål i denne sæson, hvor han er noteret for en scoring i Europa League.
FacebookTwitterKopier linkEmner:Daniel Wass (fodboldspiller)|David de Gea (fodboldspiller)|Spanien|Fodbold|VfL Wolfsburg




https://www.dr.dk/nyheder/udland/avis-kina-overvejer-aflyse-samtaler-efter-trump-tweet

UdlandAvis: Kina overvejer at aflyse samtaler efter Trump-tweetKina overvejer ifølge avis at blive væk fra handelssamtaler denne uge efter toldtrusler fra præsident Trump.
Kinas magtfulde præsident Xi Jinping.
( arkivfoto)  Ifølge Wall Street Journal overvejer KIna at aflyse sidste runde af forhandlingerne med USA.
06.
maj 2019 kl.
03.
46 | opdateret 06.
maj 2019 kl.
06.
47Bemærk: artiklen er mere end 30 dage gammelLæs opKina overvejer at aflyse planlagte handelssamtaler med USA denne uge efter en trussel fra præsident Donald Trump om at sætte toldsatserne på kinesiske varer op.
Det skriver Wall Street Journal natten til mandag ifølge Reuters.
Avisen har oplysningen fra en anonym kilde.
Kilden tilføjer, at en eventuel aflysning vil være i tråd med Kinas strategi om ikke at forhandle under trusler.
Søndag varslede Trump forhøjelse af toldsatsen på kinesiske varer til en samlet værdi af 200 milliarder dollar.
Trussel om stor stigning i toldsatsenAktuelt er tolden på ti procent, men følge Trumps tweet planlægger han at øge tolden til 25 procent med virkning fra fredag.
Trump skrev også, at kinesisk eksport til USA for yderligere 325 milliarder dollar, som hidtil har været fritaget for told, også vil blive ramt af en afgift på 25 procent inden for kort tid.
Han tilføjer i et af sine tweets, at det går fremad med forhandlingerne om en handelsaftale med Kina, "men for langsomt".
Sidste runde forhandlingerKinesiske forhandlere ventes at ankomme til Washington onsdag for at fortsætte bestræbelserne på at få en aftale på plads.
USA's finansminister, Steven Mnuchin, har betegnet det som den "sidste runde" forhandlinger.
Ifølge Wall Street Journal "har der de seneste dage været udbredte forventninger om, at en aftale kunne falde på plads senest fredag".
USA og Kina har forsøgt at forhandle en handelsaftale på plads, siden Trump forhøjede toldsatserne på kinesiske varer sidste år.
Kina svarede igen med at forhøje toldsatserne på en række amerikanske varer.
Det udløste en toldkrig, som har truet med at destabilisere de internationale markeder.
Er det bluff?
I december blev Trump og Kinas præsident, Xi Jinping, enige om at forsøge at forhandle sig frem til en aftale.
Det indebar, at USA udsatte toldforhøjelser på kinesiske varer med virkning fra 1.
januar 2019.
Det er den forhøjelse, Trump ifølge sine tweets vil gennemføre fra fredag.
Men bluffer han?
Wall Street Journal skriver, at tidspunktet for Trumps udmelding har udløst spekulationer om, at formålet med hans tweets er at lægge pres på de kinesiske forhandlere.
- Med præsident Trump ved man aldrig.
Men der er en god chance for, at det bare er en trussel, siger Chad Brown, senior fellow ved Peterson Institute for International Economics til avisen.
- Hvis de offentliggør en aftale senere denne uge, vil det fremstå som om, at han gjorde sig så hård som mulig for at sikre aftalen, tilføjer han.
Uro på aktiemarkedetPå de asiatiske aktiemarkeder er stemningen mandag negativ som følge af Trumps trussel.
Det toneangivende kinesiske kinesiske aktieindeks, Shanghai Composite, falder med over fem procent ifølge nyhedsbureauet AFP.
/ritzau/FacebookTwitterKopier linkEmner:Donald Trump (politiker)|Kina|Wall Street Journal|Xi Jinping (politiker)|Skatter og afgifter




https://www.dr.dk/nyheder/udland/boeing-aendrede-i-advarselssystem-uden-varsle-flyselskaber

Boeing 737 MAX 8Se temaUdlandBoeing ændrede i advarselssystem uden at varsle flyselskaberBoeing mener ikke, at ændringer i advarselssystem har udgjort en sikkerhedsfare for 737 MAX-flytypen.
Siden marts har flytypen 737 MAX været ramt af flyveforbud i store dele af verden.
Her ses 737 MAX-fly fra flere forskellige flyselskaber i lufthavnen i den amerikanske storby Seattle.
(Arkivfoto) )06.
maj 2019 kl.
02.
23 | opdateret 06.
maj 2019 kl.
02.
26Bemærk: artiklen er mere end 30 dage gammelLæs opDen amerikanske flyproducent Boeing undlod i lang tid at gøre piloter og flyselskaber opmærksom på, at man havde foretaget ændringer i advarselssystemerne om bord på den udskældte flytype 737 MAX.
I en pressemeddelelse søndag skriver selskabet, at man havde lavet ændringer til det såkaldte AOA-varslingssystem i forbindelse med flyets certificering i 2017.
Det skriver nyhedsbureauerne AP og Reuters.
AOA-systemet har på tidligere 737-fly været en standard, men i de nye MAX-fly blev den gjort valgfri.
Dette blev dog ikke meldt klart ud før efter et fatalt flystyrt i Indonesien i oktober 2018.
Her mistede samtlige 189 ombordværende livet, da et 737 MAX-fly fra selskabet Lion Air styrtede ned i Javahavet.
Under fem måneder senere styrtede endnu et fly af samme type ned i Etiopien.
Her mistede 149 passagerer og otte besætningsmedlemmer livet.
Boeing: Ingen sikkerhedsrisikoBoeing understreger i udtalelsen søndag, at ændringen ikke har udgjort en selvstændig sikkerhedsrisiko.
- Systemet giver valgfrie informationer (til piloterne, red.
) og er aldrig blevet betragtet som en sikkerhedsfunktion på kommercielle fly, skriver selskabet.
Den amerikanske luftfartsmyndighed, FAA, er som udgangspunkt enige i den konklusion, men kommer alligevel med en kritik af Boeing for ikke at varsle flyselskaber og piloter om ændringen.
- Rettidig kommunikation fra Boeing til brugerne (af 737 MAX, red.
) ville have hjulpet til at mindske eller fjerne mulig forvirring, siger en talsmand fra FAA til Reuters.
FAA fik først besked om systemændringerne efter 13 måneder, skriver AP.
Ifølge Reuters mistænkes fejlagtige data fra netop AOA-systemet for at være skyld i de to ulykker.
Siden ulykken i Etiopien har 737 MAX-fly været ramt af et flyveforbud i store dele af verden.
Samtidig har Boeing indstillet leveringer af flytypen, mens de to styrt undersøges af blandt andre de amerikanske luftfartsmyndigheder.
/ritzau/FacebookTwitterKopier linkEmner:Boeing|Flyselskaber|Etiopien|Flytrafik|Indonesien




https://www.dr.dk/nyheder/udland/socialdemokrat-har-vundet-i-nordmakedonien

UdlandSocialdemokrat har vundet i Nordmakedonien Regeringspartiets kandidat har vundet i en valgkamp, hvor landets nye navn var et stort tema.
Tilhængere af Stevo Pendarovski fejrer de første valgresultater uden for den socialdemokratisk ledede regeringskoalitions hovedkontor i Skopje.
)06.
maj 2019 kl.
01.
16 | opdateret 06.
maj 2019 kl.
01.
21Bemærk: artiklen er mere end 30 dage gammelLæs opSocialdemokraten Stevo Pendarovski har vundet den anden og afgørende runde af præsidentvalget i Nordmakedonien.
Med 99,5 procent af stemmerne talt op har den nordmakedonske valgkommission valgt at erklære regeringspartiets kandidat for vinder.
Ifølge valgkommissionens hjemmeside har Pendarovski fået 51,7 procent af stemmerne, mens hans modkandidat, den konservative Gordana Siljanovska-Davkova, er noteret for 44,7 procent.
Nyt navn fyldte meget i valgkampenI løbet af valgkampen har særligt ét spørgsmål fyldt meget, nemlig landets nyligt oveståede navneskift fra Makedonien til Nordmakedonien.
Det skete for at bilægge en mangeårig strid med Grækenland, der også har en region ved navn Makedonien.
Det kan bane vej for optagelse i EU og Nato, at navnestriden nu er løst.
Læs også:Nyt land på Europa-kortet: Makedonien skifter navn efter 28 årMen mange indbyggere i det lille Balkan-land er stærkt utilfredse med navneskiftet, og det har overskygget alle andre emner i valgkampen.
Siljanovska-Davkova - der i lighed med Pendarovski er for medlemskab af EU - er imod navneskiftet.
- Det er det officielle navn, og det er nu indskrevet i vores forfatning.
Det vil jeg respektere, men jeg vil aldrig bruge det, siger hun.
Kun lille fremmøde til valgetValget har været præget af et temmelig lavt fremmøde.
Kun 46,6 procent af vælgerne har afgivet deres stemme ved valget, skriver Reuters.
Mindst 40 procent af vælgerne skal stemme, hvis valget skal være gyldigt.
Iagttagere mener, at den manglende deltagelse skyldes, at vælgerne er skuffede over det manglende tempo i indførelsen af reformer.
/ritzau/ReutersFacebookTwitterKopier linkEmner:Valg og folkeafstemninger|EU|Makedonien|NATO|Grækenland




