https://www.dr.dk/sporten/tennis/wozniacki-har-ramt-storformen-er-videre-til-semifinalen-i-charleston

TennisWozniacki har ramt storformen: Er videre til semifinalen i CharlestonMaria Sakkari kunne ikke stoppe Caroline Wozniacki, da danskeren spillede sig i WTA-semifinalen i Charleston.
(Arkivfoto) Carolina Wozniacki er i semifinalen i Charleston efter en overbevisende sejr.
05.
apr.
2019 kl.
22.
34 | opdateret 05.
apr.
2019 kl.
23.
06Bemærk: artiklen er mere end 30 dage gammelLæs opCaroline Wozniacki var for stor en mundfuld for græske Maria Sakkari i fredagens kvartfinale i WTA-turneringen Charleston.
Her vandt danskeren med cifrene 6-2, 6-2 over verdens nummer 50, og dermed er Wozniacki klar til semifinalen lørdag mod Petra Martic.
Kroaten er nummer 53 i verden og slog i sin kvartfinale schweiziske Belinda Bencic med cifrene 6-3, 6-4.
Ligesom i det forrige opgør i turneringen lagde Wozniacki hårdt ud i første sæt, hvor den 28-årige dansker holdt sine servepartier, brød grækeren og bragte sig foran 4-0.
Så var det 23-årige Maria Sakkaris tur til at bryde til 1-4, og det blev også 2-4, inden Wozniacki holdt sin serv og brød igen og vandt første sæt.
I andet sæt blev danskeren dog brudt med det samme, men Wozniacki leverede et comeback og kom tilbage og udlignede til 2-2 ved at bryde grækeren.
Wozniacki fortsatte og servede sig på 3-2, brød til 4-2 og servede sig foran 5-2, inden et langt serveparti til grækeren ventede.
Maria Sakkari kunne dog ikke for alvor komme ud af danskerens greb, og efter at have misbrugt fire matchbolde, så udnyttede Caroline Wozniacki den femte til at bryde og sikre sig sejren.
/ritzau/FacebookTwitterKopier linkEmner:Caroline Wozniacki (tennisspiller)|Tennis




https://www.dr.dk/nyheder/indland/aldi-tilbagekalder-schnitzler-efter-fund-af-glassplinter

IndlandAldi tilbagekalder schnitzler efter fund af glassplinterKødprodukt er solgt i Aldi-butikker over hele landet.
Det kaldes nu tilbage.
Har man købt kyllingeschnitzler i Aldi, så kan man risikere at støde på glassplinter.
05.
apr.
2019 kl.
22.
20Bemærk: artiklen er mere end 30 dage gammelLæs opSupermarkedskæden Aldi tilbagekalder deres schnitzel-specialiteter i hele landet.
Tilbagekaldelsen skyldes, at der har været fund af glassplinter i produktet.
Det oplyser Aldi i en pressemeddelelse.
- Hos Aldi har forbrugernes sikkerhed allerhøjeste prioritet.
- Derfor er det med beklagelse, at vi på vegne af vores leverandør, Fleisch-Krone Feinkost GmbH, tilbagekalder nedenstående produkt, da det ikke kan udelukkes, at der i enkelte pakker er risiko for glassplinter, skriver kvalitetschef hos Aldi Trine Raftopol i pressemeddelelsen.
Ifølge vicedirektør hos Aldi Thomas Bang er det uvist, hvor mange pakker schnitzel-specialiteter der er tale om.
- Vi er en stor virksomhed, og vi er blevet gjort opmærksomme på problemet fra vores kolleger i Tyskland.
- Vi er ved at undersøge, hvordan det kan lade sig gøre, siger Thomas Bang.
Giver pengene tilbageDer er tale om varianten med kylling.
Aldi anbefaler, at produktet skal smides ud eller leveres tilbage til butikken.
- Hvis man kommer ned i butikken med varen eller kvitteringen, kan man få pengene retur, siger Aldis vicedirekør.
Der er tale om partiet med sidst holdbarhedsdatoen den 21.
april 2019.
Det fulde produktnavn, som forbrugerne skal holde øje med, er "Schnitzel specialiteter 300g".
/ritzau/FacebookTwitterKopier linkEmner:Aldi|Detailhandel|Supermarkeder|Tyskland|Forbrug




https://www.dr.dk/sporten/tennis/semifinaleklar-wozniacki-jeg-bliver-noedt-til-holde-hovedet-koldt

TennisSemifinaleklar Wozniacki: 'Jeg bliver nødt til at holde hovedet koldt'Caroline Wozniacki er klar til semifinalen i Charleston, hvor hun står over for en kroat, som hun har et godt tag på.
(Arkivfoto) Caroline Wozniacki står over for kroatiske Petra Martic i semifinalen i Charleston.
Af Frederik Palle05.
apr.
2019 kl.
23.
03 | opdateret 05.
apr.
2019 kl.
23.
07Bemærk: artiklen er mere end 30 dage gammelLæs opDet var svært at sætte den mindste finger på Caroline Wozniackis kvartfinalepræstation i WTA-turneringen i den amerikanske by Charleston mod græske Maria Sakkari.
Kampen var tæt, men det var resultatet ikke, og det var fordi, danskeren var uhyre effektiv på de afgørende bolde.
Der var selv ro på Wozniacki, da hun blev brudt til 1-0 i andet sæt.
Derfor endte kampen da også 6-2, 6-2.
- Jeg var ikke i panik, fordi jeg gjorde de rigtige ting.
Det var få centimeter, som gik hendes vej, så jeg ville bare holde hovedet koldt og fortsætte mit spil, siger Caroline Wozniacki i interviewet på banen efter kampen.
Læs også:Wozniacki har ramt storformen: Er videre til semifinalen i Charleston- Jeg kender hende virkelig godt, fordi vi har trænet virkelig meget sammen i Monaco.
Vi har slået virkelig mange slag sammen på grusbanerne der, og hun er en virkelig god spiller, som når utrolig mange bolde, lyder det fra danskeren.
I semifinalen venter nu kroatiske Petra Martic.
De to har allerede mødt hinanden fem gange før, og Wozniacki har vundet alle kampe ret sikkert uden at give et eneste sæt op.
Men alle de opgør var på underlaget hardcourt.
Den her kamp er på det mørke grus i Charleston, og det betyder, at det kan blive en helt anden kamp.
De fem opgør mod Martic2018 i Beijing – 7-5, 6-3 til Wozniacki2018 i Auckland – 6-2, 6-2 til Wozniacki2012 i København – 6-3, 6-2 til Wozniacki2010 i København – 6-3, 6-3 til Wozniacki2009 i US Open – 6-1, 6-0 til Wozniacki- Hun er virkelig god på grus og får mange bolde tilbage.
Så jeg bliver nødt til at holde hovedet koldt og holde det gode spil i gang, lyder det fra den danske tennisspiller, der også sendte en tak ud til publikum.
- Jeg elsker Charleston og menneskene her.
I har taget så godt imod min familie, siger Caroline Wozniacki.
WTA-turneringen i Charleston passer åbenbart Wozniacki rigtig godt.
Hun vandt den i 2011, men er aldrig blevet slået ud før kvartfinalen i de nu seks gange, hun har spillet turneringen.
Kampen mod Petra Martic forventes at starte omkring klokken 19.
00 dansk tid lørdag, og den kan ses på TV 2 Sport.
FacebookTwitterKopier linkEmner:Caroline Wozniacki (tennisspiller)|Tennis|TV 2 (tv-kanal)|TV 2 Sport|Monaco




https://www.dr.dk/nyheder/udland/joe-biden-i-foerste-tale-efter-beskyldninger-jeg-har-faaet-tilladelse-til-kramme

UdlandJoe Biden i første tale efter beskyldninger: Jeg har fået tilladelse til at kramme LonnieDen tidligere vicepræsident afslørede ikke, om han ville stille op som præsident.
Den tidligere vicepræsident Joe Biden bliver set af mange, som Demokraternes stærkeste bud på en udfordrer til præsident Donald Trump ved valget i 2020.
Af Rasmus Christiansen05.
apr.
2019 kl.
22.
58Bemærk: artiklen er mere end 30 dage gammelLæs opJoe Biden kommenterede indirekte på beskyldningerne om upassende opførsel, da han fredag holdt tale hos en fagforening for elektrikere i Washington.
Jeg krammer folk, tager dem om skuldrene.
Sådan har det altid været.
Joe Biden, tidligere vicepræsidentDa han indtog scenen, gav han et knus til formanden for fagforeningen, Lonnie Stephenson, og sagde kort efter til de fremmødte:- I skal bare lige vide, at jeg havde tilladelse til at give et knus til Lonnie.
Læs også:Anklager om upassende adfærd rammer Biden før mulig valgkampAnklaget for upassende opførsel76-årige Joe Biden er de seneste dage blevet anklaget for at have opført sig upassende over for flere kvinder.
Den første, der stod frem, Lucy Flores, skulle han have givet et stort kys i baghovedet.
En anden, Amy Lappos, siger, at han på et tidspunkt holdt fast om hendes hoved, mens han forsøgte at gnide sin næse mod hendes.
- Jeg tænkte: Åh Gud, nu kysser han mig på munden, har hun udtalt.
Siden da har flere amerikanske medier berettet om yderligere to kvinder, der siger, at de har haft en ubehagelig oplevelse med Joe Biden.
Vil respektere folks personlige rumJeg tror aldrig, at han ville have ønsket, at folk skulle føle sig utilpasSkuespiller, Alyssa MilanoJoe Biden har forklaret i et videoopslag, at han igennem sin karriere altid har haft nærkontakt med folk.
- Jeg trykker hænder, jeg krammer folk.
Jeg griber dem om skuldrene.
Uanset om det er mænd, kvinder, unge gamle.
.
.
Sådan har det altid været.
Det er på den måde, jeg viser, at jeg bekymrer mig for dem og holder af dem, siger han i videoen.
Han siger også, at han i fremtiden vil gøre mere for "at respektere folks personlige rum".
Joe Biden kom ikke yderligere ind på beskyldningerne i løbet af talen.
Den tidligere vicepræsident har dog fået opbakning fra en lang række kvinder, som ikke genkender det billede, der bliver tegnet.
Blandt andre skuespillerinden Alyssa Milano, der er kendt for at have startet #meetoo-bølgen på Twitter.
- Alle kvinder har forskellige oplevelser.
Jeg tror aldrig, at han ville have ønsket, at folk skulle føle sig utilpas, skriver hun på Twitter.
Det var Alyssa Milano, der opfordrede folk på sociale medier til at dele deres oplevelser med seksuelle krænkelser og overgreb under hashtagget 'MeToo'.
- Jeg er tæt på en beslutningJoe Biden er udråbt som en af Demokraternes stærkeste bud på en præsidentkandidat til valget i 2020.
Mange forventer, at han annoncerer sit kandidatur inden længe.
Og emnet blev også kort vendt ved talen i Washington.
- Jeg er rigtig tæt på at tage en beslutning, sagde han efter talen.
Læs også:Joe Biden kom til at annoncere sit kandidatur: Jeg mente det ikkeBiden var vicepræsident for Barack Obama fra 2009 til 2017.
FacebookTwitterKopier linkEmner:Barack Obama (politiker)|Twitter|Milano|USA|Valg og folkeafstemninger




https://www.dr.dk/nyheder/indland/historisk-faa-kvinder-faar-foretaget-en-abort-markant-fald-blandt-teenagere

IndlandHistorisk få kvinder får foretaget en abort: Markant fald blandt teenagereAntallet af provokerede aborter i Danmark er historisk lavt.
Halvt så mange teenagepiger får en provokeret abort nu i forhold til 2008.
Billedet er fra Dronning Louises Bro i København, og personerne har intet med historien at gøre.
 Ritzau Scanpix)Af Kasper Duncan Gram (Video)05.
apr.
2019 kl.
21.
32 | opdateret 06.
apr.
2019 kl.
14.
20Bemærk: artiklen er mere end 30 dage gammelLæs opHalvt så mange danske teenagere gennemgår en provokeret abort som for ti år siden.
Det viser nye tal fra Sundhedsdatastyrelsen, som dokumenterer et kraftigt fald blandt unge under 25 år i samme periode.
Det glæder Bjarne Christensen, som er generalsekretær for organisationen Sex og Samfund:- Intet tyder på, at unge har mindre sex.
Så det viser, at unge tager deres seksualitet og præventionsvalg alvorligt - stor ros til det, siger han.
Historisk tilbagegangDet samlede antal af provokerede aborter er de seneste år dykket til det laveste niveau siden legaliseringen af abort i 1973.
I både 2017 og 2018 har der været næsten tolv provokerede aborter per 1000 kvinder i aldersgruppen 15 til 49 år, hvilket er halvt så mange som i 1975.
- Hovedforklaringen kan jeg kun se i den meget konsekvente brug af hormonel prævention.
Der ligger Danmark langt højere end de andre nordiske lande, som har højere abortrater end herhjemme, fortæller Bjarne Christensen.
Han påpeger, at der nu findes mange forskellige former for hormonel prævention, som i højere grad kan tilpasses den enkeltes behov.
Afkræfter myteHos Sex og Samfund håber man nu, at man kan begrave historierne om, at de unge benytter sig af muligheden for abort i stedet for at bruge prævention.
- Udviklingen viser, at aborten ikke bliver valgt bare som en eller anden præventionsmåde, som nogen en gang imellem har sagt.
Det er er der intet, der tyder på, tværtimod, siger Bjarne Christensen, der heller ikke finder belæg for historierne om fortrydelsespiller som prævention hos de unge.
Der er dog fortsat plads til forbedringer på præventionsområdet, for et stigende antal unge bliver smittet med sexsygdomme.
Derfor er der brug for at styrke indsatsen med seksualundervisning, som blandt andre Sex og Samfund står for, understreger generalsekretæren.
FacebookTwitterKopier linkEmner:Sex & Samfund|Abort|Prævention|Sundhedsdatastyrelsen|Sygdomme og lidelser




https://www.dr.dk/sporten/fodbold/superliga/vigtig-sejr-i-bundkampen-agf-koerer-horsens-over

SuperligaVigtig sejr i bundkampen: AGF kører Horsens overAGF slog ude AC Horsens 3-0 og skabte tre points forspring ned til netop Horsens i nedrykningspulje 1.
05.
apr.
2019 kl.
21.
16 | opdateret 06.
apr.
2019 kl.
12.
55Bemærk: artiklen er mere end 30 dage gammelLæs opAGF leverede varen, da det virkelig gjaldt fredag aften.
Her hentede aarhusianerne tre vigtige point i forhold til at sikre sig en ny sæson i Superligaen.
Det stod klart, da AGF på udebane slog AC Horsens sikkert med 3-0 i slaget i nedrykningsspillets pulje 1.
Angriber Patrick Mortensen scorede to gange, men han misbrugte også flere muligheder i et opgør, som AGF kunne have vundet større.
Med sejren bryder AGF en stime på fem kampe uden en sejr, og de tre point betyder, at holdet er tre point foran Horsens i puljen.
AGF har 35 point på førstepladsen for 28 kampe ligesom Horsens, der har 32 point.
Sønderjyske og Vejle har henholdsvis 29 og 21 point for en kamp færre, og med nederlaget risikerer Horsens at falde ned på tredjepladsen, hvis Sønderjyske slår Vejle søndag eftermiddag.
Det var udeholdet, der kom bedst fra start i en underholdende første halvleg.
Dominansen gav pote efter ti minutter, da angriberen Patrick Mortensen var hurtigt over en ripost og sendte bolden i mål til 1-0 til AGF.
Burde have ført mereSpillet bølgede frem og tilbage, men AGF var det klart farligste hold på banen.
Imellem det 27.
og det 35.
minut af halvlegen havde gæsterne tre enorme chancer for at udbygge føringen, men der blev brændt hver gang.
Horsens pressede mere på mod halvlegens slutning, og det resulterede i en god mulighed til midtbanespilleren Hallur Hansson efter 41 minutter, men færingens afslutning sad lige på AGF-målmand Kamil Grabara.
Derfor kunne AGF gå til pause med en føring på 1-0.
Aarhusianerne kom ud til anden halvleg som lyn og torden, og der var knapt spillet et minut, før Patrick Mortensen headede bolden på overliggeren.
Horsens havde svært ved at lirke AGF-defensiven op, og AGF virkede til at have kontrol over hjemmeholdet.
13 minutter før tid blev det endnu værre for Horsens, da Mustafa Amini køligt sparkede bolden i mål til 2-0 og til stor lettelsen for AGF-spillerne.
Patrick Mortensen kunne have øget til 3-0, hvis Mustapha Bundu havde afleveret til ham i helt fri positionen, men Bundu valgte at afslutte selv og misbruge muligheden for endnu et mål.
Det kom dog, da ondt blev værre for hjemmeholdet tre minutter før tid.
Patrick Mortensen scorede sit andet mål i kampen, og foran 3-0 kom sejren aldrig i fare for AGF.
/ritzau/FacebookTwitterKopier linkEmner:AGF|Hallur Hansson (fodboldspiller)|Horsens|AC Horsens|Fodbold




https://www.dr.dk/nyheder/regionale/trekanten/efter-overforbrug-paa-29-mio-kr-kolding-kommune-fyrer-tredje-chef-i

TrekantområdetEfter overforbrug på 29 mio.
kr.
: Kolding Kommune fyrer tredje chef i rækkenPå få måneder er tre chefer i skoleledelsen i Kolding Kommune blevet fyret.
Der skal regnes på budgetterne i skole- og uddannelsesforvaltningen i Kolding Kommune efter sagen om overforbrug for 29 millioner kroner.
Af Rasmus Dyrberg Hansen og Peter Frandsen Siggaard05.
apr.
2019 kl.
20.
24Bemærk: artiklen er mere end 30 dage gammelLæs opOverforbrug for 29 millioner kroner har kostet tre chefer i Kolding Kommune deres job.
I december blev økonomichefen fyret af skole- og uddannelsesdirektøren.
I sidste uge fyrede byrådet skole- og uddannelsesdirektøren.
Og i dag var det så skolechefen, der blev sagt op.
Alle tre tidligere chefer har været ansat i kommunens Børne- og uddannelsesforvaltning.
Sagen begyndte at rulle, da det kom frem, at der gennem tre år havde været et overforbrug på 29 millioner kroner på nogle centrale konti på skoleområdet.
De penge mangler nu i budgettet, og politikerne er i gang med at finde besparelser andre steder.
Da økonomichefen blev fyret, lød forklaringen, at der var tale om 'dårlige rutiner, manglende overblik og en gammel kultur'.
Økonomichefen tog bladet fra mundenDen forklaring købte den fyrede økonomichef dog ikke, og i marts sendte han en mail til de ni medlemmer af Børne- og uddannelsesudvalget.
I mailen, som også kom i JydskeVestkystens hænder, gik han i rette med den forklaring, som offentligheden havde fået.
Han hævdede i stedet, at ledelsen af forvaltningen havde leveret ukorrekte oplysninger til politikerne.
Det økonomiske rod og oplysningerne i den fyrede økonomichefs redegørelse var medvirkende årsag til, at Kolding Kommune og skole- og uddannelsesdirektøren midt i marts blev enige om at stoppe samarbejdet.
Man har troet, at midlerne var til stede, og det har det så desværre vist sig, at de ikke var.
Kristina Jørgensen (DF), formand for skole- og uddannelsesudvalget, Kolding Kommune- Vi har lavet en gensidig fratrædelsesaftale, sagde borgmester Jørn Pedersen (V), da skole- og uddannelsesdirektøren stoppede i kommunen.
Men aftalen var ikke mere gensidig, end at hun var blevet fyret, hvis ikke der var blevet lavet en aftale, lod den lokale avis forstå.
Tredje fyring faldt i dagMen sagen stopper ikke med skole- og uddannelsesdirektørens exit.
I dag blev skolechefen bedt om at gå.
Heller ikke i denne sag, kunne borgmesteren være ret konkret.
- Vi indleder en afskedigelsessag.
I den fase er der tre ugers høring af skolechefen, og derfor kan jeg ikke sige noget konkret om, hvorfor vi gør det, siger Jørn Pedersen.
Nu ryddes der opPolitikerne er allerede i gang med det økonomiske oprydningsarbejde efter sagen, og håbet er, at det økonomisk ikke kommer til at gå alt for hårdt ud over skolebørnene, deres lærere og pædagoger.
Planen er i hvert fald, at underskuddet skal indhentes i løbet af en årrække - måske helt frem til 2024.
- Det betyder alt andet lige, at det ikke er en katastrofe-opbremsning i forhold til, hvis pengene skulle findes i dette budgetår, siger borgmesteren.
Formanden for børne- og uddannelsesudvalget i Kolding, Kristina Jørgensen (DF), siger, at udvalget ikke havde mulighed for at forudse det store overforbrug.
- Overforbrug - især med skattekroner - er jo en alvorlig sag, men overforbruget er skabt ud fra et budget, man har troet var korrekt.
Så det har ikke været i ond tro, eller fordi man ikke har passet på pengene.
Man har troet, at midlerne var til stede, og det har det så desværre vist sig, at de ikke var, siger hun.
FacebookTwitterKopier linkEmner:Dansk Folkeparti|Jørn Pedersen (politiker)|Kristina Jørgensen (politiker)|Økonomi|Kolding




https://www.dr.dk/nyheder/udland/tre-eftersoegte-raf-terrorister-er-fortsat-som-sunket-i-jorden

UdlandTre eftersøgte RAF-terrorister er fortsat som sunket i jordenTre af Tysklands mest eftersøgte er stadig forsvundet.
Politiet undersøger, om de står bag røveri i marts.
Ernst-Volker Staub, Burkhard Garweg og Daniela Klette.
Billederne af de to mænd er få år gamle.
(© Tysk politi)Af Nikoline Vestergaard05.
apr.
2019 kl.
20.
21Bemærk: artiklen er mere end 30 dage gammelLæs opStod tre forsvundne og eftersøgte eksmedlemmer af Rote Armee Fraktion bag et voldsomt røveri mod en pengetransport i Køln i begyndelsen af marts, hvor gerningsbilen efterfølgende blev brændt af?
Det arbejder efterforskerne med at finde ud af, men det er ikke lykkedes dem at forbinde sagen med de tre eftersøgte endnu.
Indtil videre er 61-årige Daniela Klette, 65-årige Ernst-Volker Staub og 50-årige Burkhard Garweg som sunket i jorden.
Sagen om den eftersøgte RAF-trioDe tre eftersøgte tilhører den såkaldte tredje generation af Rote Armee Fraktion, der mistænkes for at være ansvarlige for drabene på forretningsmanden Ernst Zimmermann, Siemens-bossen Karl Heinz Beckurts samt den tidligere Deutsche-Bank-direktør Alfred Herrhausen.
Sammen med Birgit Hogefeld og Wolfgang Grams antager politiet, at trioen også stod bag bomben på et endnu ikke åbnet fængsel i Weiterstadt i 1993, hvor ingen personer kom til skade, men der blev ødelagt for flere millioner kroner.
Daniela Klette er desuden eftersøgt for at forsøge at sprænge Deutsche Banks hovedkvarter i Eschborn i luften med en bilbombe på 45 kilo.
Tilbage i juni og december 2015 efterlod gruppen dna-spor efter et røveri med en bazooka efter at være forsvundet og eftersøgt i cirka 25 år.
Det formodes, at de tre eftersøgte står bag mellem ni og tolv røverier med flere hundredtusinder euro som udbytte.
Fuldkommen på bare bundDer er udlovet en dusør på 80.
000 euro, cirka 600.
000 kroner, til den, der kan komme med det afgørende tip, der får dem fældet.
Det største problem ved sagen er, at vi simpelthen ikke ved, hvor de befinder sigStatsanklager Marcus RöskeMen trods dusøren og trods hundredvis af henvendelser, artikler og tv-programmer er politiet ikke nærmere et gennembrud i sagen, der fik nyt liv i 2015, da politiet fandt dna-spor fra de tre efter et røveri.
- Det største problem ved sagen er, at vi simpelthen ikke ved, hvor de befinder sig, siger statsanklager Marcus Röske i byen Verden til den tyske avis Kreiszeitung.
Et par gange har man været tæt på at få fat i en af de tidligere RAF-medlemmer.
Men hver gang er politiet kommet for sent, skriver netmediet RP Online.
Kan også befinde sig i Italien eller SpanienDet er dog ikke kun tysk politi, der er involeret i sagen.
Politiet har udsendt disse billeder af de tre eftersøgt - her har man photoshoppet dem, så de ser ud som man formoder, de kan se ud i dag.
Efterforskerne vendte allerede for et par år siden blikket mod nabolandet Holland, hvor et mobiltelefonspor dog er endt blindt, og for nylig har man sat gang i et samarbejde med fransk, italiensk og spansk politi.
Dels fordi Ernst-Volker Staub var blevet set på en campingplads i det nordlige Italien - det har dog ikke kunne bevises - dels fordi man mistænker, at de tre kan få hjælp hos gamle venner i den baskiske terrorgruppe ETA eller hos Italiens ditto, De røde brigader.
Ifølge tyske medier er efterforskernes anden teori, at Klette, Garweg og Staub kan være udstyret med nye identiteter helt tilbage fra DDR-tiden, hvor der var påviste forbindelser mellem RAF og den østtyske efterretningstjenste Stasi.
Angiveligt skulle det være tilfældet for ti andre medlemmer af den dengang frygtede terrorgruppe.
FacebookTwitterKopier linkEmner:Italien|De Røde Brigader|Tyskland|Terrorisme|Rote Armee Fraktion




https://www.dr.dk/nyheder/regionale/oestjylland/25-aar-efter-danmarks-foerste-og-eneste-skoleskyderi-det-var-panik

Østjylland25 år efter Danmarks første og eneste skoleskyderi: 'Det var panik, panik'Kantineleder Karin Gleit husker tydeligt den dag, en mandlig studerende dræbte to i kantinen.
Det var i kantinen i den gamle Trøjborgbygningen på Aarhus Universitet, at skyderiet fandt sted i 1994.
(© dr)Af Sarah Friis Elkjær og Emma Lichscheidt05.
apr.
2019 kl.
19.
22Bemærk: artiklen er mere end 30 dage gammelLæs opI dag er det præcis 25 år siden, at en mandlig studerende med et oversavet jagtgevær dræbte to kvindelige studerende og sårede to andre.
Jeg talte ham efter munden – ikke fordi jeg var bange for ham, men fordi jeg ikke orkede andet og for at være høflig.
Karen Gleit, tidl.
kantineleder, Aarhus Universitet5.
april 1994 fandt Danmarks første og - heldigvis - eneste skoleskyderi sted i Trøjborgbygningens kantine på Aarhus Universitet den første dag efter påskeferien.
Karen Gleit var på arbejde som kantineleder i kantinen, hvor hun for en sjælden gang skyld sad bag kassen.
Hun husker, at den 35-årige mandlige studerende, der endte med at begå skoleskyderiet, kom over til hende for at betale.
- Han var rigtig sur og aggressiv.
I det han så mig, begyndte han at skælde ud over, at der var en ost, han ikke kunne finde, og at alle ting altid blev flyttet.
Jeg talte ham efter munden – ikke fordi jeg var bange for ham, men fordi jeg ikke orkede andet og for at være høflig, fortæller hun.
I videon gennemgår chefkriminalinspektør Gørup Merrild skudepisoden minut for minut.
Karen Gleit tilbød den mandlige studerende at finde osten til ham, men han var fortsat vred.
- Jeg sagde til ham, at det var da også for dumt, og at jeg nok skulle sørge for få gjort noget ved det, og så tog han sin taske, som han havde stillet på gulvet, og som det senere viste sig, der var et gevær i, og gik ind i kantinen.
Folk væltede gennem lugen ind til kantinenDe kom igennem den smalle luge, og de væltede al opvask på gulvet, og folk kom på hovedet ud og henover bordet, og panik, panik.
Dér gik det op for mig, at det var helt galt.
Karen Gleit, tidl.
kantineleder, Aarhus UniversitetHvad der skete derfra, står meget tåget i Karen Gleits hukommelse.
Det næste, hun husker, er, at der blev vild panik, og at studerende begyndte at komme ind gennem lugen fra opvasken og ind i kantinen.
- De kom igennem den smalle luge og væltede al opvask på gulvet, og folk kom på hovedet ud og henover bordet, og panik, panik.
Dér gik det op for mig, at det var helt galt, siger hun.
Karen Gleit vidste med det samme, at de måtte væk fra kantinen.
- Jeg kan huske, at jeg smed en stol gennem et vindue for at komme ud, og jeg kan også huske, at vi kom ud i den grav, der var ude foran kantinen.
Hun blev kørt til kriseterapi og kom derefter hjem til familien.
Hvordan husker hun ikke.
Den 35-årige gerningsmand skød til sidst sig selv på et toilet i kælderen.
Politiet tegnede efterfølgende et billede af en meget ensom mand uden venner.
På gerningsmandens bopæl på et kollegie i Silkeborg fandt man et afskedsbrev, hvori der stod, at han "ikke kunne mere", og at han ønskede at dræbe nogle personer og derefter sig selv.
Der var ingen forbindelse mellem ham og de dræbte, ud over at de alle var studerende samme sted.
De dræbte kvinder var 27 og 24 år.
Karen Gleit kendte den ene af dem godt.
- Hende havde jeg talt med mange gange, så det var voldsomt, siger hun.
Det var her i kantinen på Aarhus Universitet, at skyderiet fandt sted for 25 år siden.
(© dr)Måtte sige op efter et par årKaren Gleit vendte tilbage til sit arbejde, og selvom hun ikke var bange for, at der ville ske et nyt skyderi, sad oplevelsen i kroppen, så hun i nogle episoder reagerede voldsomt.
- Jeg var til julefrokost ved Nordisk Institut, og jeg ville gå på toilet og var der alene, og så fik jeg bildt mig selv ind, at døren var låst indefra, og det viste sig, at jeg stod og rykkede i den den forkerte vej.
Jeg gik helt i panik.
- Der gik det op for mig, at det her var altså ikke helt godt for mig, siger hun.
Hun begyndte også at mærke, at angsten tog til, når hun var i kantinen alene.
- Når jeg skulle gå fra kantinen og skulle låse her og dér og gå den sidste vej gennem gangen… på et tidspunkt blev jeg bange for det, siger hun.
Et par år efter skoleskyderiet stoppede Karen Gleit som katineleder og fik et nyt arbejde.
Selvom det nu er 25 år siden, vil hun aldrig glemme den skæbnesvangre dag i kantinen, hvor hun talte med gerningsmanden som den sidste, inden skyderiet gik i gang.
Og følelsen i kroppen fra den dag kan stadig komme frem.
- Når jeg bliver konfronteret med episoden, skal der ikke ret mange puf til, før følelsen er der igen.
FacebookTwitterKopier linkEmner:Aarhus Universitet|Uddannelse|Kriminalitet|Mord|Silkeborg




https://www.dr.dk/nyheder/penge/togstrejke-afblaest-dsb-og-dansk-jernbaneforbund-indgaar-aftale-om-tillidsfolk

PengeTogstrejke afblæst: DSB og Dansk Jernbaneforbund indgår aftale om tillidsfolkDe omstridte tillidsrepræsentanter får lov til at fortsætte til 1.
juni.
DSB-lokomotivførere strejkede mandag den 1.
april - en ny arbejdsnedlæggelse er nu afblæst efter en aftale er indgået mellem DSB og lokomotivførerne.
Af Oliver Batchelor og Casper Schrøder05.
apr.
2019 kl.
19.
48Bemærk: artiklen er mere end 30 dage gammelLæs opDSB og Dansk Jernbaneforbund har høvlet en stor knast af i forhandlingerne om nye lokale aftaler for lokomotiv- og togpersonale.
Her til aften oplyser Dansk Jernbaneforbund i et nyhedsbrev, at parterne er blevet enige om at lade de ophørte tillidsrepræsentanter fortsætte frem til 1.
juni, hvor der er deadline i forhandlingerne.
Dermed er den bebudede strejke blandt lokomotivførere og togpersonale på mandag afblæst, oplyser de anonyme ansatte, der stod bag strejken i mandags, til DR Nyheder:- Da der nu er en forlængelse af aftalen på tillidsmænd, kører togene normalt på mandag, og vi respekterer, at der er indgået forhandlinger, som vi vil følge nøje.
Mundkurv på under forhandlingerAftalen om at lade tillidsrepræsentanterne fortsætte er et resultat af det tøbrud i forhandlingerne, som parterne tidligere fredag oplyste om.
I den forbindelse har DSB og Dansk Jernbaneforbund meldt ud, at ingen af parterne udtaler sig til medierne om forhandlingerne, mens de er i gang.
- Den eneste melding, vi har, er, at vi ikke har nogen kommentarer så længe, forhandlingerne pågår, lyder det fra DSB's pressevagt her til aften.
DSB-krav: Fra 99 til 41 tillidsfolkStriden mellem DSB og de ansatte, som mandag lammede store dele af togtrafikken i det østlige Danmark, skyldes uenighed om de fremtidige ansættelsesforhold i togselskabet.
I forbindelse med indmeldelsen i den private arbejdsgiverorganisation Dansk Industri, valgte DSB nemlig sidste år at skrotte de offentlige overenskomster med staten for at forhandle nye på plads.
Udover at opsige en række lokalaftaler, har DSB ønsket at reducere antallet af tillidsfolk markant - og i november accepterede Dansk Jernbaneforbund at gå fra 99 til 41 tillidsrepræsentanter.
Enighed om 'normaliseret' arbejdeFagforeningen har dog ikke skrevet under på reduktionen af tillidsrepræsentanter, da de øvrige aftaler om medarbejdernes vilkår endnu ikke er i mål.
Derfor er løsningen nu, at de ophørte tillidsfolk alligevel fortsætter frem til 1.
juni, hvor parterne er enige om, at forhandlingerne skal afsluttes.
- Parterne er derudover enige om, at det er særligt afgørende, at arbejdet holdes normaliseret i forhandlingsperioden, skrev DSB og Dansk Jernbaneforbund tidligere i dag i en fælles pressemeddelelse.
Arbejdsretten har fastslået, at mandagens arbejdsnedlæggelser var overenskomststridige - og de ansatte blev derfor beordret tilbage på arbejde.
FacebookTwitterKopier linkEmner:Dansk Jernbaneforbund|DSB|Ekstra Bladet|Togselskaber|Togtrafik




https://www.dr.dk/sporten/oevrig/maveforgiftning-bringer-afkraeftet-rindom-i-gyser-til-medal-race

Øvrig sportMaveforgiftning bringer afkræftet Rindom i gyser til Medal RaceAnne-Marie Rindom startede som lyn og torden, men et par dårlige dage har bragt spændingen tilbage i sejladsturneringen Trofeo Princesa Sofia.
Anne-Marie Rindom skal ud i et spændende Medal Race for at vinde stævnet på Mallorca.
(Arkivfoto).
Af Frederik Palle05.
apr.
2019 kl.
20.
17Bemærk: artiklen er mere end 30 dage gammelLæs opDet var en flyvende Anne-Marie Rindom i Laser Radial de første dage ved Trofeo Princesa Sofia på Mallorca, men de seneste par dage har været hårde.
Her han hun kæmpet med en madforgiftning, og det har betydet, at de dårlige placeringer er kommet frem.
Så efter fire førstepladser i de fire første sejladser har et par dårlige placeringer i dag været medvirkende til, at der er masser af spænding før morgendagens Medal Race.
- Anne-Marie har overstået mavesmerterne, men hun er afkræftet, det bærer hendes resultater præg af, så lige nu forsøger vi at give hende maksimal hvile og noget specialkost, så hun forhåbentlig har lidt energi at skyde med i Medal Race, fortæller Dansk Sejlunions sportschef Thomas Jacobsen i en pressemeddelelse.
Stillingen før Medal Race i Laser Radial1.
Anne-Marie Rindom, Danmark – 69 point2.
Erika Reineke, USA – 733.
Tuula Tenkanen, Finland – 754.
Marit Bouwmeester – 775.
Emma Plasschaert, Belgien – 80Det handler om at hente færrest point, og det har Anne-Marie Rindom også gjort indtil videre.
Danskeren har nemlig fem point færre end amerikanske Erika Reineke før Medal Race.
Rindom kan med en tredjeplads i det afgørende løb være sikker på at vinde det hele samlet, men hun kan ikke bare følge halen på amerikaneren, da finske Tuula Tenkanen og hollandske Marit Bouwmeester heller ikke er langt fra.
Andre danskere viser sig fremMed de rødhvide briller handler det ikke kun om Anne-Marie Rindom på Mallorca.
Windsurferen Lærke Buhl-Hansen er på vej mod et af sine bedste resultater i karrieren.
Selvom feltet ikke har alle de bedste med, så skal man ikke forklejne, at danskeren ligger på en imponerende tredjeplads i løbet efter de ti sejladser.
- Lærke har god, stabil fart, hun laver gode starter og sejler taktisk rigtigt rundt på banen.
Det er virkelig flot og modent sejlet, siger Thomas Jacobsen.
Også i 49erFX med Ida Marie Baad og Marie Thusgaard Olsen er der virkelig kommet fart i båden.
Hvis ikke det havde været for en halvtrist 16.
plads i starten af dagen, så havde de været i medaljekampen, fordi de blev henholdsvis treer og vandt de to efterfølgende sejladser.
Den danske båd ligger derfor lige nu på en femteplads før Medal Race, men der er for langt op til medaljerne.
FacebookTwitterKopier linkEmner:Anne-Marie Rindom (sejler)|Sejlsport|Mallorca|Dansk Sejlunion|Holland




https://www.dr.dk/nyheder/udland/store-demonstrationer-i-algeriet-flere-politikere-skal-gaa-af

UdlandStore demonstrationer i Algeriet: Flere politikere skal gå af!
Protesterne fortsætter i Algeriet, selvom landets præsident Abdelaziz Bouteflika trådte tilbage i tirsdags.
Særligt unge mænd og kvinder luftede deres utilfredshed under dagens demonstrationer.
Af Rasmus Christiansen05.
apr.
2019 kl.
19.
44Bemærk: artiklen er mere end 30 dage gammelLæs opEfter ugevis af demonstrationer i Algeriet gik den tidligere præsident Abdelaziz Bouteflika af i tirsdags.
I dag råbte tusinder af demonstranter i landets hovedstad Algier, at det ikke er nok.
Der er flere politikere, der skal på porten.
Gaderne i hovedstaden var fyldt med demonstranter.
Alle skal udDemonstranterne til fredagens protester forlangte, at alle politikere, der har arbejdet med den tidligere præsident, skal samme vej.
- Det er en lille sejr, at han gik af, men det er der andre, der også skal, siger en af demonstranterne, 40-årige Salim Mehdi, til nyhedsbureauet AP.
Både unge og ældre mødte op til demonstrationerne.
Det er første gang, der har været demonstrationer, efter at Abdelaziz Bouteflika trak sig tilbage.
Den 82-årige Bouteflika, der havde været præsident siden 1999, udtrykte i forbindelse med sin tilbagetræden, at han var stolt af sit bidrag til landet, men havde indset, at han havde 'mislykkedes med sit arbejde'.
FacebookTwitterKopier linkEmner:Algeriet|Demonstrationer|Abdelaziz Bouteflika (politiker)|Algier




https://www.dr.dk/nyheder/regionale/nordjylland/unge-paa-efterskole-er-bedre-rustet-til-en-ungdomsuddannelse

NordjyllandUnge på efterskole er bedre rustet til en ungdomsuddannelseDet kan være godt at skifte miljø, siger ungdomsforsker.
Både Karl Lunden og Astrid Brøndsted har valgt deres efterskole, fordi de kan lide idræt, men også af andre grunde.
(© Himmerlandscentrets Idrætsefterskole)Af Klaus Videbæk og Uffe Bregendahl05.
apr.
2019 kl.
19.
57Bemærk: artiklen er mere end 30 dage gammelLæs opHar man gået på efterskole, er der større chance for, at man har gennemført en ungdomsuddannelse ti år efter.
Tal fra Danmark Statistik viser, at 89 procent af de 25-årige, der har afsluttet grundskolen på en efterskole, havde fuldført en ungdomsuddannelse i 2018.
Tilsvarende tal fra folkeskolen var 81 procent.
Jeg er meget mere åben nu, end før jeg startede her.
Karl Lunden, Himmerlandscentrets efterskoleEn del af forklaringen er, at efterskoleelever generelt kommer fra familier, der er bedre stillet socialt og økonomisk, og derfor har lettere ved at komme gennem uddannelsessystemet.
Men det er ikke hele forklaringen.
På Himmerlandscentrets Idrætsefterskole i Nørager oplever elev i tiende klasse Karl Lunden, at han både fagligt og menneskeligt bliver godt rustet til at komme videre i uddannelsessystemet.
- Jeg er meget mere åben nu, end før jeg startede her.
Jeg snakker med flere nye uden at være bange for det, og jeg tror, det kan være med til at give en bedre start på et gymnasie eller en ungdomsuddannelse, fortæller han.
Samme oplevelse har Astrid Brøndsted.
Hun har benyttet sig af et særligt tilbud for tiendeklasseelever, hvor man kan vælge et særligt undervisningsspor i enten handel, naturvidenskab eller sprog og samfund.
Ligesom Karl Lunden har hun har valgt økonomi, og det ruster hende bedre til at tage på HHX bagefter, mener hun.
De klassiske værdierForstander Jens Brix Grønhøj hæfter sig også ved de mere klassiske efterskoledyder, når han skal forklare tallene.
- Det er lige så væsentligt, at man udvikler sig til både at blive stærkere som menneske og at kunne hvile i sig selv, men også blive dygtig til at indgå i sociale fællesskaber, siger han.
Tilbage i 2005 var det 78 procent af folkeskoleeleverne, og 79 procent af efterskoleleverne der havde fuldført en ungdomsuddannelse.
Det kan bestemt have noget at sige, at det er en helt anderledes form for skole.
Noemi Katznelson, Aalborg UniversitetSå der er sket en udvikling henover årene.
Det kan hænge sammen med, at der både i samfundet og på efterskolerne er kommet et øget fokus på fagligheden, mener næstformand i Efterskoleforeningen Lone Greve.
- At det så er lykkedes at kombinere det med at udvikle eleverne musisk, kropsligt, moralsk og så videre, skyldes de rammer, som netop efterskolerne har, siger hun.
Ikke sårbart at skifte skoleUngdomsforsker og professor ved Institut for Læring og Filosofi ved Aalborg Universitet Noemi Katznelson er enig i, at de særlige rammer omkring undervisningen og opholdet på en efterskole kan være med til at løfte eleverne.
- Det kan bestemt have noget at sige, at det er en helt anderledes form for skole, som dækker hele døgnet, siger hun.
Derudover kan det være meget sundt for et ungt menneske at skifte miljø, mener Noemi Katznelson.
- Man har talt meget om, at man skal passe på, at man ikke taber nogle unge, når de er i gang med en overgang eller et skifte.
Men det kunne tyde på, at der faktisk også ligger et enormt lærings- og udviklingspotentiale i at skifte sammenhæng, siger hun.
- Det skal vi ikke som udgangspunkt tænke som noget, der gør de unge sårbare, men snarere som noget, der også giver anledning til, at man kan tænke sig selv på ny, komme ind i nogle nye sammenhænge og blive rystet lidt ud af det, vi er vant til, og få prøvet sig selv af på andre måder.
Særligt i Region Hovedstaden er det henover de senere år blevet mere populært at tage på efterskole.
17 procentpoint flere fra Region Hovedstaden har planer om at tage på efterskole næste år i forhold til indeværende skoleår, viser en opgørelse fra Undervisningsministeriet.
FacebookTwitterKopier linkEmner:Efterskoler|Ungdomsuddannelser|Uddannelse|Aalborg Universitet|Region Hovedstaden




https://www.dr.dk/nyheder/indland/smaafiskerne-maatte-ikke-fiske-efter-muslinger-maerkeligt-vi-ikke-faar-den-mulighed

IndlandSmåfiskerne måtte ikke fiske efter muslinger: 'Mærkeligt vi ikke får den mulighed'Storfiskerne har fisket tonsvis af muslinger op - småfiskerne måtte ikke være med.
Allan Buch, formand for Bælternes Fiskeriforening, synes ikke, at de små fiskere er blevet behandlet fair i sagen om muslingefangst.
(© dr)Af Cecilie Rosenkvist Dam og Simon Kvist Sandemand05.
apr.
2019 kl.
18.
46Bemærk: artiklen er mere end 30 dage gammelLæs opEn særlig ordning har givet danske storfiskere lov til at trække tonsvis af muslinger med hjem i kutterne, mens de små fiskere ikke fik lov til at være med.
Sagen handler om en periode fra 2016 til 2018, hvor regeringen og fiskerimyndighederne med en ordning om forsøgsfiskeri ved Storebælt har ladet storfiskerne fiske i op til flere måneder, uden at det tæller med i regnskabet for, hvor mange fisk, de må hive op årligt.
Og det er irriterende for de østjyske fiskere, der i årevis har søgt om tilladelse til også at fiske muslinger i området.
Det fortæller Allan Buch, der er formand for Bælternes Fiskeriforening og kommunalpolitiker for Socialdemokratiet i Middelfart:- Det er nogle muligheder, de ikke har fået, som de gerne ville have haft og har søgt om en hel del år, siger han.
Læs også:Eva Kjer Hansen før muslinge-samråd : 'Der har været et værre rod'Muslinger for mere end en millionIfølge Berlingske, som har undersøgt aktindsigter og dokumenter, har bare to kuttere fanget muslinger til en estimeret værdi på 1,2 millioner kroner i området.
- Der er blevet fisket for nogle penge, som vi også godt kunne bruge, siger Allan Buch.
Socialdemokratiet og Dansk Folkeparti beskriver sagen som 'skandaløs' og 'grotesk'.
Fiskeriminister Eva Kjer Hansen erkender problemer på området, men hun mener, at der er rettet op på det.
Fiskeriordfører Ib Poulsen fra Dansk Folkeparti har kaldt ministeren i samråd i næste uge.
Han mener, at det er en 'gratis omgang fiskeri', der ikke har noget med forsøgsfiskeri at gøre.
Og det kan Allan Buch godt nikke genkendende til.
Den måde, man har fisket på derovre, ligner det den måde, man ellers ville forsøgsfiske på?
- Ikke i min verden.
Der plejer man at lokalisere nogle områder og så lave noget prøveskrab, og så fisker man.
Her har der i en del af områderne været tale om decideret fiskeri.
FacebookTwitterKopier linkEmner:Eva Kjer Hansen (politiker)|Dansk Folkeparti|Socialdemokraterne|Dyr|Fyn




https://www.dr.dk/nyheder/udland/eu-beskylder-bilproducenter-forhindre-udviklingen-af-klimavenlige-biler

UdlandEU beskylder bilproducenter for at forhindre udviklingen af klimavenlige bilerProducenterne har lavet en hemmelig aftale, der muligvis er i strid med EU's regler.
Margrethe Vestager, EU's konkurrencekommissær, mener, at den hemmelige aftale har bremset for innovationen af miljøvenlig teknologi.
Af Cecilie Rosenkvist Dam05.
apr.
2019 kl.
17.
14Bemærk: artiklen er mere end 30 dage gammelLæs opDer kan vanke store bøder til bilproducenterne VW, Daimler og BMW.
I dag har EU nemlig beskyldt dem for at have lavet en hemmelig aftale om at begrænse udviklingen af teknologi, der kan reducere udledningen af sundhedsskadelige gasser fra benzin og diesel.
Efter EU har undersøgt sagen, er de af den opfattelse, at bilproducenterne er blevet enige om ikke at konkurrere med hinanden om at udvikle teknologier, der kan gøre personbiler mere klimavenlige.
Det skriver Kommissionen i en pressemeddelelse.
Konkurrenceregler kan være brudtBilproducenterne har nu mulighed for at svare på beskyldningerne om at bryde 'antitrust'-reglerne, der dækker over lovgivning om monopoler.
Hvis de bekræfter at have lavet sådan en aftale, er det muligvis også et brud på EU's konkurrenceregler, siger Margrethe Vestager, der er EU's konkurrencekommissær.
- Forbrugerne er måske blevet nægtet muligheden for at købe biler med den bedst mulige teknologi, siger hun.
I så fald kan det udløse store bøder til firmaerne.
EU-bøder kan beløbe sig op til ti procent af firmaets omsætning på verdensplan.
FacebookTwitterKopier linkEmner:EU|Margrethe Vestager (politiker)|Bilindustri|Biler|BMW




https://www.dr.dk/nyheder/indland/22-aarige-ann-katrine-var-alene-med-ansvaret-sin-demente-mor-der-var-kun-mig-til

Indland22-årige Ann-Katrine var alene med ansvaret for sin demente mor: Der var kun mig til at støtte hende Ann-Katrine Hansens mor er begyndt i et nyt dagtilbud for yngre demente, der giver mere frihed til de pårørende.
Ann-Katrine Hansen (th) og hendes mor Lone Hansen (tv) foran ’Toppen’, der er et dagtilbud for yngre under 65 år med demens.
Af Mathilde Bugge og Trine Warrer Juul05.
apr.
2019 kl.
18.
07Bemærk: artiklen er mere end 30 dage gammelLæs opAnsvar, bekymringer og manglende frihed.
Det er sjældent det, man forbinder med at være en ung kvinde på 22 år.
Ikke desto mindre var det virkeligheden for Ann-Katrine Hansen, da hendes mor Lone Hansen fik konstateret demens som 59-årig.
Der var kun Ann-Katrine til at tage sig af hende.
Derfor påtog hun sig et stort ansvar med at lave ting i hverdagen med Lone, der meget af tiden var trist og indelukket.
- Jeg blev selvfølgelig ked af det, for det er aldrig rart at se en, man elsker, have det sådan, siger hun.
Lone, der nu er 60 år, er begyndt at komme i det nye netværkshus 'Toppen' i Holbæk, der er et dagtilbud for borgere under 65 år med demens.
Yngre med demensHolbæk Kommune er bare én ud af 37 kommuner, der sidste år fik tildelt 38 millioner af Sundhedsministeriet for at lave bedre tilbud for yngre borgere med demens.
Og behovet for tilbud for den yngre gruppe af demente er stort.
Mindst 3.
000 personer under 65 år lever nemlig med demens.
Kilde: Videnscenter for DemensDet har hjulpet Ann-Katrine meget, for det var svært for hende at tage sig af sin mor helt alene.
- Det var superhårdt.
Jeg vidste ikke rigtigt, hvad jeg skulle gøre, for det var begrænset, hvad jeg kunne gøre for hende.
Jeg gjorde mit bedste, men hun havde brug for andre mennesker også.
Jeg har været meget bekymret for hende, fordi hun er blevet afhængig af mig, fortæller hun.
Hverdagen drejede sig om hendes morFor Ann-Katrine var det svært at balancere hendes eget ungdomsliv, samtidig med at hun følte, at hun var alene med ansvaret for at gøre sin mors tid værdifuld.
- Alt, hvad jeg ville, skulle passe med, hvad hun også ville.
Hun havde været meget hjemme og ville selvfølgelig gerne se noget mere, så det skulle passe med hende, siger Ann-Katrine.
Den unge risikerer selv at blive syg med stress og at føle sig ensom og få en depression.
Anne Knudsen, AlzheimerforeningenAnne Knudsen er demensfaglig rådgiver i Alzheimerforeningen.
Hun fortæller, at det er meget typisk, at unge pårørendes liv bliver fyldt med sygdom og ansvar, når man skal tage sig af sin mor eller far med demens.
- Man mister noget af sin egen ungdom, hvis man skal bruge sin tid på at støtte sine forældre.
Det er et meget stort ansvar.
Det kan være svært at få sit eget liv op at stå, fordi den unge ikke får tid til så meget selv, siger hun.
Og det kan i sidste ende have meget store konsekvenser for pårørende som Ann-Katrine, når de skal tage sig af en syg forælder.
- Den unge risikerer selv at blive syg med stress og at føle sig ensom og få en depression, siger Anne Knudsen.
Hjælp til yngre med demensDet har forbedret livet for både Ann-Katrine og hendes mor Lone, efter hun er begyndt at komme i 'Toppen' et par gange om ugen.
Her kan Lone blandt andet gå ture, synge og spille billard sammen med andre yngre med demens.
Det beroliger Ann-Katrine at vide, at der også er andre, som hjælper med at passe hendes mor, så hun ikke skal bære det store ansvar helt alene.
- Så er det ikke kun mig, der er hendes verden.
Det betyder rigtig meget for mig, at der er andre, som giver mening i hendes liv, så jeg har lidt frihed selv, fortæller Ann-Katrine.
Dagtilbuddet har givet Ann-Katrine en frihed, der betyder, at hun endelig kan gøre ting, hun selv har lyst til i stedet for at skulle være styret af hendes mors behov.
Ann-Katrine råder andre unge, der har forældre med demens, til selv at opsøge et kommunalt tilbud ligesom 'Toppen'.
- Jeg vil helt klart anbefale at prøve at få dem sådan et sted hen, for det giver utrolig meget glæde, siger Ann-Katrine Hansen.
FacebookTwitterKopier linkEmner:Demens|Alzheimerforeningen|Socialforhold|Sygdomme og lidelser|Holbæk




https://www.dr.dk/nyheder/kultur/film/skuffet-anmelder-film-om-en-ung-pige-i-en-drengs-krop-serverer-alle

FilmlandSe temaAf Filmanmelder og vært på FilmlandPer Juul CarlsenFilm og serierSkuffet anmelder: Film om en ung pige i en drengs krop serverer alle stereotyperneFilmen 'Girl' handler om transkønnede Lara, som kæmper for at blive balletdanserinde.
- Der sker meget lidt i 'Girl'.
Til gengæld fyrer Lukas Dhont og medforfatter Angelo Tjissens helt op for dramaknappen, når der endelig sker noget, som i en scene, hvor Laras skoleveninder, som ellers ser ud til helt at have accepteret Lara, pludselig insisterer på at se tissemanden ved fest, skriver Per Juul Carlsen.
(© Filmbazar)05.
apr.
2019 kl.
19.
02Bemærk: artiklen er mere end 30 dage gammelLæs opDu har sikkert opdaget det.
Filmhistorien vrimler med onde kapitalister og andre, der skal lære, at rigdom ikke fører lykke med sig.
Til gengæld er det svært at opdrive film, der beskriver en fattig arbejderkvinde som en skiderik.
Sagt på en anden måde: Filmbranchen hælder til venstre.
Den er altid klar med en følsom, humanistisk opsang.
'Girl'Instruktør: Lukas DhontMedvirkende: Victor Polster, Arieh Worthalter og Oliver BodartPremiere: 4.
april 2019Det er især meget tydeligt i de her år, hvor politikere får medvind for at tale imod blandt andre indvandrere og homoseksuelle, og hvor selv politikere på den bløde venstrefløj i Danmark taler om at stække FN's menneskerettigheder.
Filmverdenen dyrker i stigende grad humanismen og næstekærligheden, sådan som vi for nylig kunne se det i libanesiske 'Kapernaum' om to fortabte børn i Beiruts slum.
Den uofficielle bannerfører for humanismen i filmverdenen har været festivalen i Berlin, der nærmest har gjort det til vane at uddele priser for politisk bevidsthed i stedet for filmisk originalitet.
Det er smukke og søde tanker i en kynisk og kold tid.
17-årige Victor Polster er et fund til rollen Lara, mener Per Juul Carlsen.
(© Filmbazar)Men der er en bagside.
I den medmenneskelige konsensus bliver det regnet for rigeligt at bringe fokus på et marginaliseret menneske, så vi kan sidde i biografen og vise empati i fællesskab.
Den store taber i den sammenhæng er den gode historie.
Det var ikke et superskarpt plot, men empatien der gjorde førnævnte 'Kapernaum' til en stor oplevelse.
© drPer Juul CarlsenFilmtossen Per Juul Carlsen er vært for Filmland Podcast samt anmelder på P1 Eftermiddag.
Han er ikke meget for at tale om yndlingsfilm, men vil gerne vedgå, at hans liv blev formet af Monty Python, David Lynch, 'Rumrejsen år 2001', 'Blade Runner', talrige tegneserier og en helt igennem fortræffelig barndom i Randers.
En mand, der spiller transkønnetOg her kommer så belgiske 'Girl' om en ung pige, der er født i en drengs krop og tilmed drømmer om at blive ballerina.
Det er en vild og dramatisk situation som menneske, men den debuterende belgiske filmmager Lukas Dhont har tilsyneladende fokuseret mere på at skabe en troværdig hovedperson end i at fortælle en historie.
Og 17-årige Victor Polster ER et fund til rollen Lara.
Det har skabt en del kritik, at hovedrolleindehaveren er en mand, der spiller transkønnet, og ikke en transperson, som rollen naturligt lægger op til.
Men Polster har en fantastisk udstråling som den transkønnede teenager, der drømmer om at være ballerina.
Sandsynligvis derfor har Dhont valgt at placere Polster i centrum af hver scene hele filmen igennem.
- Polster er så filmisk rigtig, smuk og karismatisk, at en filmskaber ikke kan bede om mere.
Men Lara er alt for svagt beskrevet til at bære så meget.
Som publikum ved vi naturligvis, at hun ikke bare kæmper med at være en kvinde i en mands krop, men også vil være en dygtig danser, skriver Per Juul Carlsen.
(© Filmbazar)Forståeligt nok, for Polster er så filmisk rigtig, smuk og karismatisk, at en filmskaber ikke kan bede om mere.
Men Lara er alt for svagt beskrevet til at bære så meget.
Som publikum ved vi naturligvis, at hun ikke bare kæmper med at være en kvinde i en mands krop, men også vil være en dygtig danser.
Og vi kan se, at hun har et fint forhold til sin lillebror og sin far.
Men derudover ved vi ingenting.
Alt det, der sker omkring Lara, peger hen mod hendes personlige kønskamp.
Hun går til psykolog, hun går til forberedelse til kønskifteoperationen, hun taler med sin far om kønsskiftet, hun taper sine kønsdele ind for at virke så feminin som muligt, og hun danser.
Og danser og danser.
En søvngængeragtig tomgangDer sker kort sagt meget lidt i 'Girl', som du ikke selv kan fantasere dig frem til.
Til gengæld fyrer Lukas Dhont og medforfatter Angelo Tjissens helt op for dramaknappen, når der endelig sker noget, som i en scene, hvor Laras skoleveninder, som ellers ser ud til helt at have accepteret Lara, pludselig insisterer på at se tissemanden ved en fest.
Det er en vanvittig mangel på empati og respekt.
Og det virker pænt sagt utroværdigt.
Sådan har 'Girl' sine pludselige spring mellem noget, der ligner søvngængeragtig tomgang og helt ublu effektjagende påfund.
Slutningen giver måske nok mening i forhold til det scenarie, filmen har sat op, men den virker bestemt også som en manuskriptforfatters desperate forsøg på at få et drama ud af historien.
Hvis nogen i transkønnede kredse synes, at 'Girl' serverer alle stereotyperne, er det bestemt forståeligt.
Men det havde været endnu mere oplagt at klage over, at Lukas Dhont aldrig får fortalt en historie.
(© Filmbazar)Læs også:'Fabelagtigt velkonstrueret': Ny film spidder Berlusconi med største lethedFacebookTwitterKopier linkEmner:Seksualitet|Forenede Nationer|Ballet|Beirut|Berlin




https://www.dr.dk/nyheder/udland/rusland-loeslader-naesten-100-illegalt-fangede-hvaler

UdlandRusland løslader næsten 100 illegalt fangede hvalerSpækhuggere og hvidhvaler skulle sælges videre til akvarier og kinesiske opkøbere.
De mange hvaler vil blive sat fri i løbet sommeren, ifølge Ruslands minister for naturressourcer.
Af Robin Patrick Stampe Seierby (VIDEO)05.
apr.
2019 kl.
17.
20 | opdateret 05.
apr.
2019 kl.
17.
47Bemærk: artiklen er mere end 30 dage gammelLæs opI små indhegninger ved byen Nakhodka på den russiske stillehavskyst svømmer 87 hvidhvaler og 11 spækhuggere lige nu rundt.
Hvalerne er blevet fanget for et halvt år siden og skulle have været solgt videre.
Men før det lykkedes, fik de russiske myndigheder nys om hvalerne og de kummerlige forhold, de befandt sig under.
Det har nu resulteret i, at hvalerne bliver sat fri igen.
Ifølge Ruslands minister for naturressourcer, Dmitry Kobylkin, vil hvalerne blive sat fri i løbet sommeren, da det ifølge minsteren er det optimale tidspunkt.
Jean-Michel Cousteau, der er søn af den opdagelsesrejsende Jacques-Yves Cousteau, er ankommet til Rusland, hvor han skal bistå myndighederne med at sætte hvalerne fri.
Du kan se hvalerne i videoen øverst i artiklen.
FacebookTwitterKopier linkEmner:Rusland|Dyr




https://www.dr.dk/nyheder/indland/rockere-og-bandemedlemmer-faar-skattesmaek-paa-168-millioner

IndlandRockere og bandemedlemmer får skattesmæk på 168 millioner Ni ud af ti gange var der fejl i SKATs sager rettet mod rockere- og bandemedlemmer.
Rockere og bandemedlemmer risikerer at få beslaglagt deres biler, kontanter og møbler, hvis de ikke betaler deres regning til SKAT.
Af Julie Johanne Knudsen05.
apr.
2019 kl.
17.
14Bemærk: artiklen er mere end 30 dage gammelLæs opDyre biler og ejerlejligheder til flere millioner kroner hænger ikke sammen med en indkomst på nul kroner eller offentlig forsørgelse.
Sådan lyder det fra Steen Bechmann Jacobsen, der er fagdirektør for Særlig Kontrol i Skattestyrelsen.
Han har indgået i en taskforce mellem Skattestyrelsen og politiet, hvor de i løbet af sidste år har gransket i rockere og bandemedlemmers privatøkonomi på baggrund af misforhold mellem registreret indtægt og livsstil.
Og kontrollerne viste, at statskassen har 168 millioner kroner til gode.
SKATs indsats over for rockere og bandemedlemmer Skattestyrelsens indsats over for rockere og bandemedlemmer har eksisteret siden 2010 og er bevilliget gennem de forskellige bandepakker, hvor den første blev vedtaget af Folketinget i maj 2009.
Den nuværende bevilling til arbejdet med rockere og bandemedlemmer i Skattestyrelsen er en varig bevilling.
Regeringen har afsat 19,7 mio.
kr.
om året til Skattestyrelsens arbejde med rockere og bandemedlemmer.
Kilde: Skattestyrelsen- Når vi kontrollerer, undersøger vi, hvor pengene, der kan få deres økonomi til at hænge sammen, stammer fra.
Her finder vi både eksempler på sorte penge, private udgifter afholdt af deres virksomheder eller uforklarlige indsættelser på bankkonti, som vi så sørger for, at der bliver beregnet skat af, forklarer Steen Bechmann Jacobsen.
Det store beløb skyldes blandt andet, at 50 millioner kroner stammer fra en enkelt sag om svindel med moms og skat, hvor bagmanden viste sig at være bandemedlem.
Lav skattemoralI 2018 gennemførte Skattestyrelsen 2.
896 kontroller rettet mod rockere og bandemedlemmer.
Og i 87 procent af tilfældene, var der fejl at finde.
- De har en meget lav skattemoral.
Og generelt i rocker- og bandemiljøet er der en høj risikovillighed til bevidst at omgå skattereglerne, siger Steen Bechmann Jacobsen.
Derfor omhandler mange sager enten sort indtjening eller kriminalitet i form af hvidvaskning, fortæller han.
Beslaglægger biler og designermøblerHvis rockerne og bandemedlemmerne ikke betaler de skatteregninger, som sendes til dem, vil SKAT forsøge at få pengene hjem ved eksempelvis at beslaglægge kontanter eller få penge ind på kunst, smykker, designmøbler eller biler, som de så sælger på auktion.
- I samarbejde med politiet og anklagemyndigheden vil vi løbende forfølge dem, så de kan mærke, at det ikke kan betale sig at føre den her livsstil, når de ikke er kommet lovligt til deres penge.
Skattestyrelsen vil desuden fortsætte med at sætte fokus på at være lige i hælene af rockerne og bandemedlemmerne, understreger fagdirektøren.
FacebookTwitterKopier linkEmner:Skattestyrelsen|Skat|Organiseret kriminalitet|Økonomi|Skatter og afgifter




https://www.dr.dk/sporten/boksning/dansk-verdensmester-ikke-bange-armageddon-hun-er-ikke-skide-god

BoksningDansk verdensmester ikke bange for 'Armageddon': 'Hun er ikke skide god'Dina Thorslund skal forsvare sin VM-titel i superbantamvægt 22.
juni.
Dina Thorslund er ubesejret i 13 kampe og kan forsvare sin VM-titel med en sejr over australieren April 'Armageddon' Adams 22.
juni.
Af Sarah Fisker Henriksen05.
apr.
2019 kl.
17.
04Bemærk: artiklen er mere end 30 dage gammelLæs opDina Thorslund kommer stærkere ind i forberedelsen frem mod forsvaret af sin VM-titel i superbantamvægt.
Den hårdtslående bokser har i januar færdiggjort sin uddannelse i fysioterapi, og nu kan hun fokusere ekstra meget på sin boksning.
- Jeg har haft træning, bachelorskrivning, husrenovering og mange projekter i gang samtidig.
Det kommer jeg ikke til at have op til den her kamp, så på den måde får jeg mere ro til at fokusere på boksningen, siger Dina Thorslund.
Læs også:Ubesejrede Dina Thorslund udbokser tidligere verdensmesterBokseren skal op imod australieren April ”Armageddon” Adams, når hun sætter sin VM-titel på spil 22.
juni.
En modstander, der ikke er kendt for at pive i bokseringen.
- Min træner siger, at hun er rimelig hård.
Hun kan godt tage nogle tæsk, men ud fra hvad jeg har set på video, så er hun ikke talentmæssigt skide god.
Grafik: Vibeke Kjær Lund.
(© Vibeke Kjær Lund)Med den nyfundne ro til at fokusere på boksningen, vurderer Thorslund, at hun har gode chancer for at beholde VM-bæltet.
- Jeg har bedre mulighed for at forberede mig mentalt til min kamp.
Det kommer til at have en betydning for min udvikling som bokser – at jeg faktisk har tid og overskud til ikke bare at træne til grænsen, men lige lidt mere.
- Jeg ser mine chancer mod Adams som rigtig gode.
Jeg skal forberede mig stenhårdt, men den her gang kommer jeg stærkere ind til kampen, fordi jeg ikke har tusind ting at se til, siger hun.
Ny bokseringVerdensmesteren skifter den foretrukne hjemmebane i Struer ud med Forum i Horsens, når titlen skal forsvares 22.
juni.
En ny boksering, der kommer til at give en anderledes oplevelse til den 25-årige vestjyde.
- Jeg får nok ikke samme hjemmebaneoplevelse, fordi Forum er noget større end hallen i Struer.
Det vil have en betydning, men jeg kommer ikke til at underpræstere.
Man får bare lige det mere, når der er god opbakning, som der plejer at være i Struer.
VM-kampen bliver Dina Thorslunds 14.
kamp som professionel, og indtil videre er danskeren ubesejret.
Det kan man ikke sige om hendes modstander, April 'Armageddon' Adams, der har bokset 13 kampe, men kun har vundet 11.
FacebookTwitterKopier linkEmner:Dina Thorslund (bokser)|Boksning|Struer|Horsens




https://www.dr.dk/nyheder/politik/kulturministeren-indkalder-df-til-moede-om-radio24syv-vi-er-klar-til-hvad-som-helst

MedieforhandlingerSe temaPolitikKulturministeren indkalder DF til møde om Radio24Syv: 'Vi er klar til hvad som helst'Det letteste ville være at fjerne de geografiske krav i udbuddet, mener Mette Bock (LA).
- Jeg tror hverken, at regeringen eller Dansk Folkeparti ønsker, at vi skal have sådan en radio for jyder og en radio for københavnere – vi skal jo have radio, der dækker hele landet, siger kulturminister Mette Bock (LA).
Af Thomas Klose Jensen05.
apr.
2019 kl.
17.
48Bemærk: artiklen er mere end 30 dage gammelLæs opDansk Folkeparti har åbnet for at undersøge mulighederne for, at Radio24Syv kan fortsætte som eksempelvis en digital radiokanal - altså en DAB-kanal.
Det sker, efter ejerne bag kanalen - Berlingske Media - gjorde det klart, at de ikke ville søge om at få fornyet sendetilladelsen på FM4-båndet grundet kravet om, at 70 procent af de redaktionelle medarbejdere skulle placeres mindst 110 kilometer fra København.
Læs også:Cordsen: Stormen om Radio24syv har overrasket DF og regeringenKulturminister Mette Bock (LA) har derfor valgt at indkalde Dansk Folkeparti - og de øvrige regeringspartier - til drøftelser i begyndelsen af næste uge.
Tidslinje29.
juni 2018: Som en del af medieaftalen skal Radio24syvs hovedsæde flyttes fra København til Vestdanmark, melder kulturminister Mette Bock (LA) ud.
22.
marts 2019: Regeringen og Dansk Folkepart kræver, at 70 procent af redaktionen på FM4 skal arbejde mindst 110 kilometer fra København.
28.
marts 2019: Radio24syv dropper at søge om forlænget sendetilladelse.
4.
april 2019: Kristian Thulesen Dahl, formand for Dansk Folkeparti, åbner mulighed for Radio24syv's overlevelse i en kronik i Jyllands-Posten.
5.
april 2019: Kulturminister Mette Bock (LA) indkalder til møde om Radio24Syv.
- Vi er klar til hvad som helst, siger hun.
- Den mest enkle løsning ville jo sådan set være at fjerne de lokalitetskrav, som ligger i FM4-udbuddet, og det kan juridisk godt lade sig gøre.
Jeg tror hverken, at regeringen eller Dansk Folkeparti ønsker, at vi skal have sådan en radio for jyder og en radio for københavnere – vi skal jo have radio, der dækker hele landet.
Mette Bock har ikke lagt skjul på, at de geografiske krav i udbuddet har været et ønske fra Dansk Folkeparti.
En beslutning, der også har kastet kritik af sig.
Blandt andet har Konservatives medieordfører, Naser Khader, kritiseret det, mens omkring 20.
000 danskere i skrivende stund har underskrevet et borgerforslag om at bevare Radio24Syv.
DF vil have DAB-kanalDansk Folkeparti har dog ikke åbnet for, at FM4-udbuddet skal ændres.
De ønsker fortsat, at en ny FM-kanal, skal ligge i Vestdanmark.
I stedet handler det om, at Dansk Folkeparti er åben for at finde en anden løsning for Radio24Syv, så radioen kan fortsætte i "en eller anden form" - f.
eks.
som en digital radiokanal med offentlig støtte.
Mette Bock forklarer, at hvis Dansk Folkeparti ikke er villig til at kigge på FM4-udbuddet, så er hun åben for at se på, hvilke andre forslag partiet så har.
- Jeg har været meget ked af, at Radio24Syv på forhånd har meddelt, at de ikke vil byde ind på FM4.
Det er nogle konsekvenser, som DF åbenbart ikke har forudset, og så må vi tage en åben drøftelse af det, siger Mette Bock.
Hun understreger dog, at der ikke bare kan laves en løsning for Radio24Syv alene, da det skal i udbud.
- Så kan man strikke et udbud sammen, så man kan sige, at det i hvert fald ikke udelukker Radio24Syv på forhånd, siger hun.
- Men lad os se, hvordan vi kan få det beskrevet, hvordan vi kan få det strikket sammen, om der kan findes finansiering, hvordan finansieringen skal findes og så videre.
Det vil jeg meget gerne tale med DF om sammen med de øvrige regeringspartier, siger Mette Bock.
FacebookTwitterKopier linkEmner:Dansk Folkeparti|Liberal Alliance|Mette Bock (politiker)|Naser Khader (politiker)|København




https://www.dr.dk/sporten/live/minut-minut-agf-gav-horsens-en-fodboldlektion






https://www.dr.dk/nyheder/politik/uffe-tang-muslingesag-er-alvorlig-eva-kjer-og-regeringen

PolitikUffe Tang: Muslingesag er alvorlig for Eva Kjer og regeringenDet sidste blå blok har brug for lige nu er en væltet minister, siger Uffe Tang.
Fiskeriminister Eva Kjer Hansen (V) under et tidligere samråd om kvotekonger.
Af Thomas Klose Jensen05.
apr.
2019 kl.
17.
01Bemærk: artiklen er mere end 30 dage gammelLæs opFiskeriminister Eva Kjer Hansen (V) skal i samråd i forbindelse med håndteringen af de såkaldte muslingekvoter.
I dag er det nemlig kommet frem i Berlingske, at myndighederne gennem ti år har givet nogle af landets største muslingefiskere unik adgang til at fiske ved Storebælt.
Ifølge avisen kunne fiskerne bare ringe til embedsmænd og få adgang til fangsterne.
En alvorlig sag, vurderer DR's politiske korrespondent Uffe Tang.
- Det er klart, at de kontroverser, som er på det her fiskeriområde, det er selvfølgelig et problem – både for regeringen og ministeren, siger han.
Det er nemlig ikke første gang, at muslingekvoterne - eller fiskekvoter i det hele taget - har givet regeringen problemer.
Senest fik Eva Kjer Hansen i februar en stor næse for at have trukket en fælles aftale om skærpede regler for muslinge- og østersfiskeri i langdrag hele efteråret - og for at have ignoreret gentagne opfordringer om en hurtigere implementering af reglerne.
Læs også:Fiskeriminister får stor næse for ikke at lytte til Folketinget i muslingestrid'Det næste gule kort, man får, der ryger man jo ud af banen'Dengang beskrev Dansk Folkepartis fiskeriordfører Ib Poulsen næsen som "et gult kort".
- Det er meget alvorligt, når man beskylder et flertal i Folketinget for ikke at tale sandt.
Så det er et gult kort til ministeren.
Det næste gule kort, man får, der ryger man jo ud af banen, forklarede han dengang.
Og det er en trussel, som han fortsat står ved.
Alligevel er der lange udsigter til, at Eva Kjer Hansen reelt ryger ud af banen, vurderer Uffe Tang.
- Godt nok siger Ib Poulsen, at næste gule kort, så er det ud, men det er jo ham, der bestemmer, hvornår det næste gule kort skal trækkes, forklarer han.
- Nu skal han først have hende i et samråd, og mon ikke Dansk Folkeparti vil besinde sig så tæt på et valg og undlade en ministerstorm, som skal koste en minister livet.
Jeg tror, at det er det sidste, blå blok har brug for lige nu.
FacebookTwitterKopier linkEmner:Eva Kjer Hansen (politiker)|Venstre|Dansk Folkeparti|Erhvervsfiskeri|Fyn




https://www.dr.dk/nyheder/udland/den-mormonske-kirke-aabner-op-homoseksuelle-efter-fire-aars-udstoedelse

UdlandDen mormonske kirke åbner op for homoseksuelle efter fire års udstødelse Beslutningen kommer i en tid, hvor kirken kæmper med at skaffe nye medlemmer.
Den mormonske kirke har cirka 16 millioner medlemmer på verdensplan.
Af Oliver Fruergaard05.
apr.
2019 kl.
15.
51Bemærk: artiklen er mere end 30 dage gammelLæs opI USA har mormonerne eller Jesu Kristi Kirke af Sidste Dages Hellige torsdag valgt at tilbagerulle en række regler mod homoseksuelle, som kirken indførte i 2015.
Det betyder blandt andet, at børn af homoseksuelle nu igen må blive døbt og indviet i kirken, hvilket ellers har været forbudt de sidste fire år.
Indtil nu har kirken krævet, at børnene flyttede ud af deres forældres hjem og tog afstand fra alle former for homoseksuelle forhold samt blev godkendt af kirkens øverste ledere, før de kunne blive optaget i den mormonske tro.
De skulle desuden være fyldt 18 år.
Derudover risikerede homoseksuelle mormoner, der er gift, at blive udstødt - den regel er nu også rullet tilbage.
Dallin H.
Oaks annoncerede i 2015 kirkens stramninger overfor homoseksuelle.
Beslutningen blev annonceret af kirkens førsteformand, Dallin H.
Oaks, der understreger, at homoseksualitet stadig er en "seriøs overtrædelse" i den mormonske tro.
- Vi kan ikke ændre herrens doktrin, men vi vil gerne have at vores politik tager højde for dem, der kæmper med livets udfordringer, siger han ifølge New York Times.
- Vi vil gerne mindske det had og den strid, der fylder så meget i dag.
Vil tilpasse sig mainstream kristendomBeslutningen om at opbløde reglerne kommer i en tid, hvor kirken kæmper med at omvende flere til den mormonske tro.
- Vi har ikke haft færre konvertitter i 30 år, siger mormonen Matthew Martinich til det amerikanske medie Religion News.
- Det er meget bekymrende.
For otte måneder siden annoncerende kirkens præsident, Russel M.
Nelson, at han havde modtaget en åbenbaring om, at kirken ikke længere skulle referes til som 'mormoner', men i stedet dens fulde navn, Jesu Kristi Kirke af Sidste Dages Hellige.
Selvom væksten blandt mormoner går langsomt, er det én af de hurtigst voksende religioner i amerikansk historie, skriver CBN.
Ifølge flere observatører er torsdagens opblødning af anti-homoregler et tegn på, at kirken forsøger at tilpasse sig amerikansk mainstream kristendom, skriver New York Times.
- På den ene side prøver kirken at finde ud af, hvordan den kan holde fast i sine unge medlemmer og forblive en stor kirke i det 21.
århundrede, siger Amanda Hendrix, professor i historie ved Montana State University.
- Men på den anden side vil den gerne beholde sin identitet.
1500 meldte sig udAntihomo-reglerne, der blev vedtaget i 2015, var en mavepuster for mange i kirken og fik 1500 medlemmer til at melde sig ud i protest.
Samtidig har flere af de tilbageværende medlemmer haft svært ved at forene sig med reglerne og er derfor lettede over, at de nu er rullet tilbage.
- Det føltes ikke som noget, der stemmer overens med Jesus' lære, siger Marshall Nelson, redaktør på magasinet Mormon Women Outlet til New York Times.
En anden mormon, Kristine Anderson, fortæller til samme medie, at hun blev stærkt såret og græd i flere dage, da reglerne blev vedtaget.
Selvom reglerne nu er rullet tilbage, er hun stadig frustreret.
- Der er så mange, der var imod dem, men vi blev set som blasfemikere, fordi man ikke må være uenig med profeten, siger hun.
Den mormonske kirke har cirka 16 millioner medlemmer på verdensplan.
I Danmark er der cirka 4500 medlemmer.
FacebookTwitterKopier linkEmner:Jesu Kristi Kirke af Sidste Dages Hellige|New York Times|USA|Homoseksualitet|Religion




https://www.dr.dk/nyheder/regionale/sjaelland/busrazzia-ved-dm-i-skills-fejl-paa-hver-tredje-koeretoej

SjællandBusrazzia ved DM i Skills: Fejl på hver tredje køretøj11 busser er kaldt til syn og tre busser har fået klippet pladerne, viser en stor buskontrol i Næstved.
Torsdag blev der foretaget en busrazzia under DM i Skills i Næstved.
(© dr)Af Gustav Juul Olesen og Julie Würtz05.
apr.
2019 kl.
17.
03Bemærk: artiklen er mere end 30 dage gammelLæs opSiden erhvervskonkurrencen DM i Skills blev skudt i gang torsdag i Næstved, har politiet vinket 36 busser, der fragter de unge deltagere, som skal dyste i de forskellige håndværksfag, ind til siden til en kontrol i Næstved.
Det fortæller fungerende leder af vejsidekontrollen, Henrik Fobian, fra Midt- og Vestsjællands Politi.
BuskontrolVed buskontrollen undersøges der for følgende mangler:1.
De tekniske standarder som eksempelvis bremstetests.
2.
Førerens kvalifikationer.
Overholder han kørehviletiderne, og har føreren det rigtige kørekort?
3.
Tjek af vognmandens erhvervsmæssige tilladelse til personbefordring.
Har virksomhederne og chaufførerne tilladelse til at køre med personer?
Kontrollen af busserne finder sted torsdag samt fredag ved Skills i Næstved.
- Vi har fundet en del fejl og mangler på i alt 16 busser.
Det er primært små fejl, siger han og tilføjer:- Vi har skrevet ni rapporter, kaldt 11 busser til syn, og så har vi taget pladerne af tre busser.
Stramme regler kalder busser til synReglerne på området er de seneste år blevet strammet, og derfor er antallet af busser, som er blevet sendt til syn forventlige, vurderer Henrik Fobian.
- De 16 tilfælde af fejl og mangler er alt fra, at der mangler et klistermærke på siden af bussen, til at der er en revne i forruden, et løst sæde eller en nødudgang, der ikke er markeret, siger Henrik Fobian.
I den mere alvorlige afdeling har politiet klippet nummerpladerne på tre busser, der først må køre igen, når fejlene er udbedret, og busserne har været til omsyn.
- Vi har taget nummerpladen af den ene, fordi den ikke har været til omsyn.
Den har været til syn et par gange, men de har ikke udbedret den skade, der er på bremserne.
Derudover har vi taget pladerne af to andre busser, hvor den ene havde fejl på styretøjet, og den anden havde noget affjedring, som ikke var godt nok.
Især de to sidste busser vurderer politiet som trafikfarlige.
Dog vurderer de ikke, at de deltagende i DM i Skills har været i fare.
Men det betyder ikke, at kontrollen af busserne har været unødvendige, understreger Henrik Fobian.
- De er rigtig vigtige.
Vi får en føling med, hvor slemt det ser ud, og så kan vi få dem af vejen, der kører rundt med så store fejl og mangler på deres køretøjer, at de udgør en trafikfare, siger han.
Midt- og Vestsjællands Politi har foretaget den sidste buskontrol og vil ikke være tilstede resten af DM i Skills.
FacebookTwitterKopier linkEmner:Midt- og Vestsjællands Politi|Kollektiv trafik|Næstved|Sjælland|Politi




https://www.dr.dk/musik/et-aar-efter-sin-doed-avicii-udgiver-nyt-album

MusikEt år efter sin død: Avicii udgiver nyt albumDen svenske dj var ved at lave nyt album, da han døde i april sidste år.
Nu bliver det udgivet.
Svenske Avicii arbejdede på et helt album lige før sin død sidste år.
Af Silas Bay Nielsen05.
apr.
2019 kl.
15.
49Bemærk: artiklen er mere end 30 dage gammelLæs opDer er nyt på vej fra den svenske dj Avicii, der døde 20.
april 2018 i Oman.
10.
april udkommer singlen 'SOS', og 6.
juni udkommer albummet 'TIM'.
Det skriver Universal Music i en pressemeddelelse.
Lyt til Aviciis kæmpehit 'Wake Me Up' her:Avicii - Wake Me UpI de tre sidste måneder op til Aviciis død, var han i gang med at færdiggøre nye sange.
Numrene er lavet sammen med forskellige sangere, og det er de numre, der nu bliver udgivet.
Avicii ses her bag dj-pulten under en optræden på en festival i Göteborg i 2015.
Det er Aviciis familie, der har ønsket, at de nye sange ikke forsvinder, men at de i stedet bliver udgivet til alle Aviciis fans.
Indtægterne fra albummet vil gå til Tim Bergling Foundation, der blandt andet arbejder for at forhindre psykisk sygdom og selvmord.
Læs også:Derfor var Avicii så stor: Han tog dance-musikken ud af klubbenAvicii blev kendt verden over for hits som blandt andet 'Wake Me Up', 'Hey Brother' og 'Levels' og har samarbejdet med kunstnere som Coldplay og Madonna.
Han nåede at modtage en Billboard Music Award og var nomineret til to Grammy-priser.
Avicii, der hed Tim Bergling, blev kun 28 år.
FacebookTwitterKopier linkEmner:Billboard|Universal Music|Coldplay|Oman




https://www.dr.dk/nyheder/viden/kroppen/forskers-fiskesnack-blev-misforstaaet-som-en-aprilsnar

KroppenForskers fiskesnack blev misforstået som en aprilsnarDet er sjovt og lidt trist, siger forskeren bag, der har brugt fire år på projektet.
En sprød vaffel med næringsrigt fyld, beriget med Siamesisk mudderkarpe og andre lokale, tørrede fisk fra Mekong-floden skal bekæmpe underernæring.
Af Maja Hald05.
apr.
2019 kl.
16.
34Bemærk: artiklen er mere end 30 dage gammelLæs opEn næringsrig fiskesnack lavet af siamesisk mudderkarpe skal redde cambodianske børn fra sultedød.
Den historie var for god til at være sand, mente flere danske medier, der i mandags troede, at forskningsnyheden fra Københavns Universitet var en aprilsnar.
Det skriver Berlingske.
- Det er meget sjovt, og så grinte jeg lidt.
Men som de fleste ph.
d.
studerende, som har arbejdet intensivt med et specifikt emne over en lang periode, blev jeg måske også lidt trist over, at det blev stemplet som en aprilsnar, siger forskeren bag fiskesnacken, ph.
d.
Sanne Sigh i Så vidt vi ved på P1.
En cambodiansk pige smager en dansk udviklet fiskesnack, der skal være med til at afhjælpe underernæring i Cambodia.
(© Unicef Cambodia)Et ulækkert navn på en fiskHun sad på sit kontor i Cambodia og tjekkede nyheder, da hun pludselig så sit eget studie i en helt forkert sammenhæng.
- På Ekstra Bladets hjemmeside fandt jeg en artikel om aprilsnarre, hvor vores fiskesnack var nævnt, siger Sanne Sigh og fortsætter:- Jeg forstår godt, hvorfor medierne troede, det var en første aprilsnar.
Bare navnet på fisken.
Siamesisk mudderkarpe.
Det lyder ikke så lækkert, at man har lavet det om til en snack, der skal behandle børn, siger hun.
Men ikke desto mindre er det navnet på fisken, og den er god nok.
Formålet med snacken er at redde underernærede børn i Cambodia.
Fisk passer godt til cambodianeres smagsløg© drSå vidt vi ved på P1Du kan høre mere i programmet ”Så vidt vi ved”, der er P1’s ugentlige magasin om videnskabelige gennembrud, store opdagelser og vigtige forskningsnyheder.
Programmet udfordrer de hurtige konklusioner, går bag om nyhederne og sætter både perspektiv og kulør på.
Lyt med P1 torsdag kl.
10:03 eller find programmet i din podcast-app eller her.
Ifølge den seneste nationale undersøgelse er 10 procent af de yngste børn akut underernærede i Cambodia.
Det er en kritisk tilstand, som kræver behandling med specialiserede produkter med høj næringsværdi.
For eksempel kiksebaren BP-100, som landet i dag importerer.
Men cambodianerne kan ikke lide produktet, der desuden er dyrt.
Og her kommer Sanne Sighs fiskesnack ind i billedet:- Vi valgte en sprød vaffel, som vi fyldte med en fiskepasta.
Fisken er rigt tilgængelig, den er bæredygtig og står på menuen flere gange om ugen eller dagen i Cambodia.
Og så er vaflen en velkendt, lokal snack, siger Sanne Sigh.
Snacken blev lanceret i efteråret i samarbejde med UNICEF, og Sanne Sigh arbejder nu på at forbedre produktet og måske udbrede det til andre målgrupper.
Held i uheldI sidste ende har den seneste uges ekstra snak om forskningsprojektet som følge af den forkerte aprilsnar dog ikke nødvendigvis været en negativ ting for Sanne Sighs forskning.
- Fordi det hurtigt blev rettet op på, tror jeg, at det i sidste ende nok egentlig har været en heldig ups'er.
For vi har fået lov til at promovere og fortælle om vores forskning, siger Sanne Sigh, som laver projektet sammen med lektor Nanna Roos fra Institut for Idræt og Ernæring på Københavns Universitet.
FacebookTwitterKopier linkEmner:Københavns Universitet|Ekstra Bladet|Cambodja|Skikke og traditioner|Videnskab




https://www.dr.dk/nyheder/politik/stoejberg-om-boerns-massive-mistrivsel-paa-sjaelsmark-foraeldrene-tager-dem-som

PolitikStøjberg om børns massive mistrivsel på Sjælsmark: 'Forældrene tager dem som gidsler'Rammerne på Udrejsecenter Sjælsmark er fine, siger udlændingeministeren.
Udlændinge- og integrationsminister Inger Støjberg (V) ser trods rapport om mistrivsel ikke umiddelbart nogen grund til at ændre forholdene på Udrejsecenter Sjælsmark.
Af Theis Lange Olsen05.
apr.
2019 kl.
15.
57Bemærk: artiklen er mere end 30 dage gammelLæs opDen markante mistrivsel blandt børn på Udrejsecenter Sjælsmark får udlændinge- og integrationsminister Inger Støjberg (V) til at kaste sig over forældrene.
De tager deres børn som gidsler ved at blive boende på centeret frem for at rejse tilbage til deres hjemland, sådan som de danske myndigheder har besluttet, lyder det i kølvandet på offentliggørelse af en rapport fra Røde Kors.
Den viser, at seks ud af ti børn på Udrejsecenter Sjælsmark har alvorlige symptomer på psykiske lidelser.
- Der er ingen tvivl om, at det ikke er nemt at være barn på Sjælsmark.
Når det er sagt, så er det i meget høj grad, fordi deres forældre har valgt at sætte sig ud over myndighedernes anvisninger om, at de skal rejse hjem.
- Så forældrene har bragt deres børn i den her situation.
De tager reelt deres børn som gidsler.
Det åg kan vi ikke tage af børnenes skuldre, siger Inger Støjberg.
UDDRAG FRA RØDE KORS-RAPPORT11-årig dreng: - Jeg har angst i mig, efter vi er kommet til dette center.
Mine dårlige følelser er blevet forstærkede.
En anden dreng på 11 år: - Jeg er ked af, at jeg ikke har et rigtigt hjem ligesom mine venner fra træning.
En anden dreng: - Jeg bliver glad, når vi får lov at gå på tur i en by og opleve noget andet.
Pige på 11 år: - Jeg er bange for mange ting.
Jeg bliver nemt skræmt.
Det er svært at koncentrere sig i skolen, når de siger, at vi skal rejse tilbage.
Kilde: Røde Kors 5.
april.
Hun står fuldt inde for forholdene på Udrejsecenter Sjælsmark, som ifølge Folketingets Ombudsmand ikke er i strid med internationale konventioner.
Så du vil ikke gøre noget for at forbedre forholdene?
- Nu kigger vi Røde Kors' rapport igennem.
Men vi kan ikke ændre på, at de her børn har forældre, der har bragt dem i den her situation.
Så kan vi prøve at overtale forældrene til at forlade landet, for de har ikke ret til at være her, siger Inger Støjberg.
Hun bakkes op af Dansk Folkepartis udlændingeordfører, Martin Henriksen.
- Det er bestemt ikke rar læsning.
Og der er ingen grund til at lægge skjul på, at det ikke er optimalt sted at vokse op som barn.
Men vi kan godt være forholdene bekendt, for det er tænkt som en midlertidig foranstaltning.
- Man skal jo huske på, at det er forældre, der vælger ikke at følge myndighedernes afgørelse, og som har et kæmpe medansvar, at børnene er placeret i den her position, siger han.
Krav om forbedringerPå Udrejsecenter Sjælsmark er der både vuggestuetilbud for børn med særlige behov, børnehave og fritidsklub for børn i skolealderen.
Derudover er der to legepladser, fodboldbane, basketballbane og gymnastiksal opført eller på vej til at blive det.
Børn i skolealderen bliver undervist på en særlig asylskole.
Familierne skal som hovedregel spise i centrets cafeteria, som er åben i halvanden time tre gange dagligt.
Deres typiske bolig på centeret består af to sammenhængende værelser indrettet med køjesenge.
To familier deler badeværelser, og der er toilet på gangen.
I oppositionsblokken har flere partier igennem længere tid krævet forbedrede forhold for børnene på Udrejse Sjælsmark.
Og rapporten fra Røde Kors får kun De Radikales udlændingeordfører, Sofie Carsten Nielsen, til at forstærke sine krav.
- Jeg vil helst have, at familierne bor uden for Sjælsmark.
Der kommer et valg om lidt, og det er helt afgørende for os, at hvis der kommer et nyt flertal, så er vores krav til en statsminister, at de børn og familier skal bo væk fra Sjælsmark.
Det gjorde de i sidste regeringsperiode, siger hun.
Sofie Carsten Nielsen henviser til, at det tidligere har været muligt for afviste børnefamilier at flytte ud af udrejsecentrene.
EL: Skræmmende, skræmmendeHun medgiver, at det bedste ville være, hvis familierne rejste ud af Danmark.
- Men nogen kan ikke, fordi deres hjemland ikke vil tage imod dem, og nogle vil ikke.
Men vi kan ikke bruge børn i sådan et politisk spil.
De er børn, og de nedbrydes nu, siger den radikale ordfører.
Det er i flere omgange dokumenteret, at børn på Udrejsecenter Sjælsmark mistrives.
I Enhedslisten er udlændingeordfører Johanne Schmidt-Nielsen enig i, at børnene skal ud af centrene hurtigst muligt.
- Nu har vi massiv dokumentation for, at børnene i Sjælsmark grundlæggende mistrives.
Det er skræmmende, skræmmende tal fra Røde Kors.
Det kan ikke være rigtigt, at der er børn i Danmark, der lever på den her måde.
- Og der er absolut ingen dokumentation for, at det får forældrene til at rejse ud, som jo ellers er Inger Støjberg og Dansk Folkepartis formål med at placere børnefamilierne i den her situation.
Børnene skal ud af centrene, siger Johanne Schmidt-Nielsen.
For en måned siden viste en opgørelse, at antallet af børn, der er indkvarteret i Udrejsecenter Sjælsmark, næsten er fordoblet på under halvandet år.
10.
februar i år var der indkvarteret 125 børn under 18 år i centeret.
Af dem havde flere end en tredjedel været der i mindst et år.
FacebookTwitterKopier linkEmner:Inger Støjberg (politiker)|Johanne Schmidt-Nielsen (politiker)|Venstre|Røde Kors|Flygtninge og asylansøgere




https://www.dr.dk/nyheder/viden/klima/nye-tal-danmarks-energiforbrug-og-co2-udledning-steg-i-2018

KlimaNye tal: Danmarks energiforbrug og CO2-udledning steg i 2018Den foreløbige energistatistik for 2018 er deprimerende læsning, som viser, at Danmark blev mere sort sidste år.
Mindre vind får skylden for, at forbruget af kul og olie steg i 2018 i forhold til 2017.
Af Søren Bjørn-Hansen05.
apr.
2019 kl.
15.
30Bemærk: artiklen er mere end 30 dage gammelLæs opSidste år brugte vi danskere mere energi - og en større andel af energien kom fra kul og olie end i 2017.
Det er ifølge Ingeniøren nogle af de deprimerende detaljer i den foreløbige Energistatistik for 2018.
Tallene blev udgivet af Energistyrelsen i går og omfatter det samlede danske energiforbrug til først og fremmest el, varme og transport.
Parisaftalens målsætning  På klimatopmødet COP21 i Paris i 2015 blev verdens lande enige om en global klimaaftale.
Klimaaftalen er juridisk bindende for landene, men det er landenes egne klimamål ikke.
Målet er, at den globale middeltemperatur maksimalt må stige med to grader i år 2100 sammenlignet med år 1850, hvor industrialiseringen gik i gang - og gerne under 1,5 grader.
Den er allerede steget med mere end én grad celsius.
Samlet set steg vores energiforbrug med 0,2 pct.
Og stigningen ses for stort set alle brændstoftyper.
Men særligt vores kulforbrug går den forkerte vej.
Kulforbruget stiger igenI 2017 faldt vores kulforbrug med 25,5 procent, mens forbruget af kul steg med 1,9 procent i 2018.
Forbruget af olie og vedvarende energi er også steget, mens forbruget af naturgas faldt.
Det stigende energiforbrug betyder, at vores udledninger af CO2 steg.
I korrigerede tal ender det med en stigning i CO2 på 1,3 pct, skriver avisen.
Energistyrelsen forklarer overfor Ingeniøren, at den stigende CO2-udledning "formodentlig" skyldes mindre vind i 2018.
Tallene viser en kedelig tendens med stigende energiforbrug og CO2-udledning, der kommer efter flere år, hvor det ellers er gået i en positiv retning.
Energisektoren står i EU for 70 procent af vores CO2-udledning, så det er her, der er størst potentiale for at nedbringe vores klimaaftryk.
Desværre går det indtil videre i den forkerte retning i forhold til at nå målsætningerne i Paris-aftalen.
FacebookTwitterKopier linkEmner:Energi|Energistyrelsen|Luftforurening|EU|Paris




https://www.dr.dk/nyheder/politik/eva-kjer-hansen-foer-muslinge-samraad-der-har-vaeret-et-vaerre-rod

PolitikEva Kjer Hansen før muslinge-samråd : 'Der har været et værre rod'Storfiskere fik soloadgang til tonsvis af muslinger, mens de små fiskere blev forbigået.
Det er adgangen til blåmuslinger som dem her, det hele handler om.
Endnu en skandale om fiskekvoter, men fiskeriordfører fra Socialdemokratiet (arkivfoto).
Af Cecilie Rosenkvist Dam05.
apr.
2019 kl.
15.
32Bemærk: artiklen er mere end 30 dage gammelLæs opDe små fiskere har kunne kigge fra kajen, mens storfiskere er sejlet ud i Storebælt og har hevet tonsvis af muslinger op - og de måtte ikke være med.
Det viser aktindsigter og dokumenter, som Berlingske har undersøgt.
- Jeg synes jo, det er grotesk.
Det er fuldstændig i strid med den aftale, vi lavede i december 2016, siger Ib Poulsen, der er fiskeriordfører for Dansk Folkeparti.
Derfor har han kaldt fiskeriminister Eva Kjer Hansen fra Venstre i samråd i næste uge.
Hun fortæller til DR Nyheder, at hun allerede har ryddet op på området, men erkender også, at der har været problemer.
- Der har været et værre rod og en vilkårlighed i måden, man har kørt forsøgsfiskeri på, og det har jeg i efteråret rettet op på, så der nu er klare principper for, hvordan forsøgsfiskeri kan foregå.
Men den forklaring køber Ib Poulsen ikke, der beskriver situationen som 'helt til grin'.
- Det er jo virkelig et forsøg på at redde sin egen røv, kan man sige.
Hun har jo været bekendt med det her, og hun har selv nikket til, at regelsættet er, som det er nu.
Tidligere kvoteskandaleI marts 2017 blev daværende miljø- og fødevarerminister Esben Lunde Larsen fra Venstre kritiseret for at have tilbageholdt løsninger, der kunne have modvirket koncentrationen af fiskekvoter - og dermed svækket såkaldte kvotekonger.
Han blev kaldt i samråd om sagen, men blev i selvsamme samråd taget i at lyve om, hvad hans egen styrelse anbefalede.
Det fik han en politisk næse for.
I sommeren 2017 kom det frem, at oplysninger blev systematisk tilbageholdt.
Det så også ud til, at ministeriets embedsmænd havde lagt strategier for at forpurre det politiske flertals fiskeriaftale og ikke have informeret folketingets partier godt nok.
Som konsekvens blev Esben Lunde Larsen frataget ansvaret som minister for fiskeri.
S: Skandaløst med endnu en sagIfølge avisen har regeringen og fiskerimyndighederne fra 2016 til 2018 gennem en særlig ordning om forsøgsfiskeri givet storfiskerne skjult adgang til tonsvis af muslinger, som ikke bliver talt med i deres regnskab for, hvor mange fisk de må hive op.
Det er, som om ministeren overhovedet ikke tager ved lære af alt det, der er sketSimon Kollerup, fiskeriordfører, SocialdemokratietEt gratis omgang fiskeri, mener DF's fiskeriordfører.
Avisens oplysninger viser, at to kuttere har fanget muslinger til en estimeret værdi på 1,2 millioner kroner i området.
Sagen er skandaløs, mener Simon Kollerup, der er fødevare- og fiskeriordfører for Socialdemokratiet.
Han er målløs over at se endnu en sag om forskelsbehandling i fiskeriet.
- Det er, som om ministeren overhovedet ikke tager ved lære af alt det, der er sket, for den er foregået på præcis samme måde som tidligere: De store får, de små bliver holdt udenfor, og ministeren involverer ikke folketinget.
FacebookTwitterKopier linkEmner:Eva Kjer Hansen (politiker)|Dansk Folkeparti|Socialdemokraterne|Erhvervsfiskeri|Fyn




https://www.dr.dk/nyheder/regionale/nordjylland/region-vil-have-rettens-ord-13-maaneders-baeltefiksering-var-lovlig

NordjyllandRegion vil have rettens ord for, at 13 måneders bæltefiksering var lovligPatientklagenævnet har ellers afgjort, at fastspændingen var ulovlig.
Billede af Mohammeds bror otte måneder før broren blev fikseret på retspsykiatrisk afdeling.
(© DR Nyheder)Af Klaus Videbæk og Simon Brix Frederiksen05.
apr.
2019 kl.
16.
50 | opdateret 07.
apr.
2019 kl.
14.
02Bemærk: artiklen er mere end 30 dage gammelLæs opDet var forkert, at Retspsykiatrisk Afdeling i Aalborg i ti ud af i alt 13 måneder valgte at fastspænde en ung mand med diagnosen paranoid skizofreni til en seng.
Det har Det Psykiatriske Patientklagenævn* afgjort, da de vurderer, at fastspændingen bryder med bestemmelserne i Den Europæiske Menneskerettighedskonvention og med Europarådets Torturkomité.
Men nu vil Region Nordjylland, der har ansvar for psykiatrien i landsdelen, have sagen prøvet ved retten, og de har derfor stævnet Det Psykiatriske Patientklagenævn.
Det er højst usædvanligt, siger Kent Kristensen, lektor i sundhedsret ved Syddansk Universitet.
Læs også:Ung mand med skizofreni bæltefikseret i 13 måneder: Mohammed kæmper sin brors kampNormalt er det patienten, der beder patientklagenævnet om at prøve en afgørelse, fordi man føler sig uretfærdigt behandlet, men her er det omvendt, påpeger han.
- Nu ønsker Region Nordjylland den afgørelse prøvet.
Det er meget usædvanligt, siger Kent Kristensen.
Skulle slet ikke være derBror til den fastspændte, Mohammed Makki, forsøgte gennem mange måneder at råbe myndighederne op.
Han kunne se, at hans bror under fastspændingen fik det markant dårligere både fysisk og psykisk og blandt andet fordoblede sin vægt, og han var bekymret for, om han har ved at opgive livet.
På grund af sin diagnose er broderen så farlig, at han burde have været på den særlige institution Sikringen i Slagelse, der tager sig af landets allerfarligste psykisk syge.
Men på grund af pladsmangel beholdt de ham på Retspsykiatrisk Afdeling i Aalborg, hvor de altså valgte at fastspænde manden i flere måneder.
Fiksering i ekstremt omfangAdvokat for Mohammed Makkis bror, Tobias Stadarfeld Jensen, har haft flere sager på psykiatriområdet, men han har aldrig oplevet, at en stævning er gået mod patienten og klagenævnet.
- Det siger mig, at de er meget uenige i den afgørelse, der er kommet, siger han.
Tobias Stadarfeld Jensen har dog meget svært ved at se, at nævnets afgørelse kan blive omgjort.
- Jeg kan ikke forestille mig, at den her tvangsfiksering på nogen måde kan godkendes på baggrund af den menneskeretlige praksis, der ligger.
Det kan jeg heller ikke på baggrund af national ret og den måde, som psykiatriloven er udfærdiget på i forhold til at kunne indlede en fiksering og opretholde den i så ekstremt et omfang, som det her, siger han.
Umenneskelig behandlingKent Kristensen fra Syddansk Universitet har haft lejlighed til at kigge flere af tvangsprotokollerne i sagen igennem.
Det, vi taler om her, er en patient, hvor alt hvad han foretager sig gennem et år, er enten liggende eller siddende i en seng fastspændt.
Det er i en hver sammenhæng en umenneskelig behandlingKent Kristensen, lektor i sundhedsret, SDUI hans øjne kan man betragte sagen fra to vinkler.
- Det billede, jeg har af patienten, er, at det er en patient, der er farlig og udøver personlig farlig vold, og en patient, der reagerer eksplosivt og uforudsigeligt i nogle situationer.
Den forståelse ligger nok bag beslutningen om, at man fastholder den her tvangsfiksering, siger han.
- Det, jeg så også kan se, når jeg gennemgår tvangsprotokollerne, er, at der ikke er en fornuftig balance mellem den måde, han er beskrevet på, og de beslutninger, man tager om vedvarende at fortsætte tvangsfikseringerne gennem mere end et år.
Det er et meget, meget voldsomt indgreb.
- Det, vi taler om her, er en patient, hvor alt, hvad han foretager sig gennem et år, er enten liggende eller siddende i en seng fastspændt.
Det er i enhver sammenhæng en umenneskelig behandling, siger Kent Kristensen.
Vagtselskab kunne løse opgavenHan ser primært stævningen som et udtryk for, at Region Nordjylland prøver at få fastspændingen af patienten retfærdiggjort, selvom det dybest set kan handle om manglende ressourcer.
- Der er tale om en patient, hvor man har et behandlingsbehov, som man ikke kan imødekomme, siger Kent Kristensen.
Selvom der ikke var plads på Sikringen (i Slagelse, red.
), kunne Psykiatrien i Aalborg have gjort andre ting for at undgå at fastspænde den farlige patient, mener han.
- Man ville kunne løse det ved eventuelt at ansætte et vagtselskab, som skal tage vare på den pågældende patient på stuen.
Det valgte man ikke at gøre.
- Når man ikke gør det, så er det et ressourcespørgsmål, siger han.
Af stævningen fremgår det, at patienten forud for fastspændingen havde overfaldet to ansatte på afdelingen og derpå sparket den ene i brystet og tildelt dem begge knytnæveslag.
Region Nordjylland har ikke ønsket at kommentere stævningen.
Opdateret den 7.
4.
2019 klokken 14.
00: Af en tidligere udgave af artiklen fremgik det, at Region Nordjylland havde stævnet Patientklagenævnet.
Det hedder retteligt 'Det Psykiatriske Patientklagenævn'.
FacebookTwitterKopier linkEmner:Region Nordjylland|Patientombuddet|Aalborg|Jylland|Psykiske lidelser




https://www.dr.dk/sporten/badminton/viktor-axelsen-er-ude-af-malaysia-open

BadmintonViktor Axelsen er ude af Malaysia OpenViktor Axelsen tabte sin kvartfinale til Jonatan Christie, der er nummer ti i verden.
For Viktor Axelsen blev kvartfinalen endestationen ved Malaysia Open.
05.
apr.
2019 kl.
15.
13Bemærk: artiklen er mere end 30 dage gammelLæs opEn stime af sejre, der i søndags førte til triumf i India Open, sluttede fredag for Danmarks bedste badmintonspiller, Viktor Axelsen.
Således tabte han sin kvartfinale til verdens nummer 10, Jonatan Christie fra Indonesien, med cifrene 18-21, 19-21.
Axelsen havde vundet de to første indbyrdes opgør mod Christie, men tredje gang blev lykkens gang for indoneseren.
Fynboen fandt aldrig rytme i kampen, og en lang række fejl resulterede i nederlaget i to sæt.
Axelsen fik en skidt indledning på kampen og var hurtigt bagud med 1-6.
Afstanden forsøgte han at reparere på i fortsættelsen, og det lykkedes faktisk, da han med et smash udlignede til 16-16.
Men så var det som om, at danskeren mistede en smule fokus.
I hvert fald fejlbedømte han et par bolde, som han lod gå i håbet om, at de var ude, men bolden holdt sig inde, både da Christie bragte sig på 18-16 og tog sættet til 21-18.
Axelsen kæmpede forgævesAndet sæt udviklede sig lige.
For Axelsen var problemet, at han sjældent formåede at sætte gode point sammen kontinuerligt.
Fine vindere blev oftest efterfulgt af fejl.
Som da han fandt linjen og bragte sig på 12-11 blot for at sende en nem bold i nettet.
Sættet balancerede på en knivsæg, men Axelsen fandt kurs mod sætsejr, da han ved 18-16 første gang bragte sig foran med to point i sættet, men derpå begik han to fejl, så det stod 18-18.
Læs også:Axelsen er videre i Malaysia og undgår verdensetterVed denne stilling sendte Axelsen bolden på linjen og kom på 19-18, men Christie svarede tilbage med tre vundne point og kunne juble over den fornemme skalp.
I den sidste duel kastede Axelsen sin krop igennem luften for at vinde pointet, men han kunne ikke løfte fjerbolden det sidste stykke over nettet.
Malaysia Open er en Super 750-turnering på World Touren.
Den rangerer dermed på højde med for eksempel Denmark Open.
Ud over sæsonfinalen rangerer kun tre turneringer højere end Super 750-turneringer på World Touren.
/ritzau/FacebookTwitterKopier linkEmner:Viktor Axelsen (badmintonspiller)|Badminton|Malaysia|Indonesien




https://www.dr.dk/nyheder/politik/cordsen-stormen-om-radio24syv-har-overrasket-df-og-regeringen

MedieforhandlingerSe temaPolitikCordsen: Stormen om Radio24syv har overrasket DF og regeringenDansk Folkeparti åbner for, at Radio24syv måske kan køres videre som DAB-radio.
Satireprogrammet "Den Korte Radioavis" er et af de programmer på Radio24syv, som måske kan se frem til at fortsætte på en ny DAB-kanal.
Af Emil Eller05.
apr.
2019 kl.
15.
02 | opdateret 05.
apr.
2019 kl.
16.
19Bemærk: artiklen er mere end 30 dage gammelLæs opDer er gået valgkamp i sagen om Radio24syv, der til efteråret lukker og slukker, fordi ejerne bag ikke vil byde på at fortsætte kanalen, når der kommer krav om at flytte 70 procent af de redaktionelle medarbejdere væk fra København.
Tidslinje29.
juni 2018: Som en del af medieaftalen skal Radio24syvs hovedsæde flyttes fra København til Vestdanmark, melder kulturminister Mette Bock (LA) ud.
22.
marts 2019: Regeringen og Dansk Folkepart kræver, at 70 procent af redaktionen på FM4 skal arbejde mindst 110 kilometer fra København.
28.
marts 2019: Radio24syv dropper at søge om forlænget sendetilladelse.
4.
april 2019: Kristian Thulesen Dahl, formand for Dansk Folkeparti, åbner mulighed for Radio24syv's overlevelse i en kronik i Jyllands-Posten.
5.
april 2019: Kulturminister Mette Bock (LA) indkalder til møde om Radio24Syv.
Det vurderer DR Nyheders politiske analytiker Christine Cordsen, efter Dansk Folkeparti i går åbnede en kattelem for kanalen.
Her foreslog formand Kristian Thulesen Dahl, at man kunne lade radioen køre videre som delvist statsfinansieret, digital DAB-radio, samtidig med at en landsdækkende FM-taleradio flyttes til Vestdanmark.
Læs også:DF åbner kattelem for at redde Radio24syv- DF er blevet overvældet af, at det så åbenlyst blev udstillet fra regeringens side som deres projekt at flytte radioen ud.
- I den almindelige folkelige opfattelse er det blevet til, at partiet ville lukke Radio24syv.
Den kritik har været massiv.
Vi er tæt på et valg, og der har DF haft behov for at signalere, at det altså ikke handlede om at lukke kanalen, siger Christine Cordsen.
Holdt ud i strakt armForslaget kan derfor også ses som en måde at fjerne dårlige sager frem mod folketingsvalget.
Tæt på et valg forsøger man at rydde de ting af vejen, der kan give problemer i en valgkamp.
Christine Cordsen, DR's politiske analytiker- Tæt på et valg forsøger man at rydde de ting af vejen, der kan give problemer i en valgkamp.
Det her er et eksempel på det, og det er der masser af andre eksempler på, siger Christine Cordsen.
Kristian Thulesen Dahl lufter i dag utilfredshed med regeringspartiernes udmeldinger i perioden efter, regeringen og Dansk Folkeparti indgik medieforliget, hvor Dansk Folkeparti fik presset igennem, at 70 procent af de redaktionelle medarbejdere på radioen skulle flyttes ud.
- Regeringspartierne har haft lidt svært ved den her diskussion.
Nogle af dem har givet et billede af, at forliget handler konkret om Radio24syv, og det gør det altså ikke, siger han.
Christine Cordsen medgiver, at forløbet har været atypisk.
- Hvis ikke vi var tæt på et valg, ville det normalt være sådan, at når man har lavet et forlig, får alle parter noget, og så står man sammen om det.
- Det har været åbenlyst, at medieordførerne og ministeren har holdt det ud i strakt arm og gjort det klart, at det var DF, der ville have procentdelen så højt op.
Det har han ret i, siger hun.
Leder efter løsningerPå Twitter skriver kulturminister Mette Bock (LA), at hun er klar til at indkalde til forhandlinger om radioens fremtid.
Herfra er det ikke til at sige, hvad der sker.
- Går man først ind i et forhandlingsrum, kan det jo være, der findes en løsning, som ikke nødvendigvis er den, Kristian Thulesen Dahl peger på.
- Men der vil helt sikkert blive gjort et forsøg på at redde Radio24syv.
For det er gået op for partierne, at det her var mere upopulært, end de lige havde forudset, siger Christine Cordsen.
Det er gået op for partierne, at det her var mere upopulært, end de lige havde forudset.
Christine Cordsen, DR's politiske analytikerSom det ser ud nu, lukker Radio24syv, når radioens nuværende sendetilladelse på FM4-båndet udløber til efteråret.
Radiokanalen er for nylig blevet sendt i udbud igen, og her er kravet altså, at 70 procent af medarbejderne skal arbejde mindst 110 kilometer fra København.
Det krav, mener ejerne bag Radio24syv, er for stramt, og derfor byder de ikke på at videreføre kanalen.
FacebookTwitterKopier linkEmner:Christine Cordsen (journalist)|Kristian Thulesen Dahl (politiker)|Liberal Alliance|København|Valg og folkeafstemninger




https://www.dr.dk/sporten/fodbold/racismeramt-englaender-ser-frem-til-stoppe-fodboldkarrieren

FodboldRacismeramt englænder ser frem til at stoppe fodboldkarrieren Tottenhams Danny Rose har fået nok af racistiske tilråb i fodbold og mener, at straffene er alt for lave.
Danny Rose (højre) er godt og grundigt træt af racisme i international fodbold.
Af Rasmus Dalgaard og .
/ritzau/05.
apr.
2019 kl.
14.
37Bemærk: artiklen er mere end 30 dage gammelLæs opDen engelske landsholdsspiller Danny Rose glæder sig til, at fodboldkarrieren er ovre, så han slipper for at blive udsat for åbenlys racisme.
Det siger den 28-årige Tottenham-spiller ifølge nyhedsbureauet AFP.
- Jeg har fået nok.
Jeg er omkring fem-seks år tilbage af min fodboldkarriere, og jeg ser frem til at kunne vende den ryggen, når jeg ser, hvordan tingene foregår i spillet i øjeblikket, siger Rose.
Forsvarsspilleren mener, at straffene for racistiske tilråb er så lave, at det ikke afskrækker fans fra at fortsætte.
Læs også:Uefa kalder racisme i fodbold et kæmpe problem: 'Dommerne skal turde stoppe kampe'- Der er så meget politik i fodbold, og jeg kan ærlig talt ikke vente, til jeg er på den anden side af det.
- Selvfølgelig er det sørgeligt, men når lande kun får bøder i størrelsesordenen af det, jeg bruger på en aften ude i London, hvad forventer man så?
- Et land kan kun få en lille bøde for racisme.
Det er en farce i øjeblikket, siger Rose.
Han og flere af holdkammeraterne blev mødt af racistiske tilråb, da England spillede EM-kvalifikation mod Montenegro i Podgorica.
Læs også:Raheem har fået nok: Fodboldstjerne er blevet ansigtet på kampen mod racismeEngland vandt kampen med 5-1, og Raheem Sterling fejrede sit mål ved at holde hænderne bag sine ører ud mod dem, der havde kommet med de racistiske tilråb.
På Twitter skrev Sterling:- Det er den bedste måde at få "haters" til at tie stille (og ja, jeg mener racister).
Uefas minimumsstraf for racisme er, at holdet kommer til at spille kamp delvist uden tilskuere, og sker det igen, så bliver straffen, at man spiller helt uden tilskuere og en bøde på minimum 50.
000 euro, hvilket cirka svarer til 375.
000 kroner.
Efterfølgende har Uefa åbnet en disciplinærsag mod Montenegro for racistisk opførsel.
Sagen bliver behandlet i Uefas Kontrol, Etik og Disciplinær Råd 16.
maj.
/ritzau/FacebookTwitterKopier linkEmner:Raheem Sterling (fodboldspiller)|Tottenham Hotspur FC|UEFA|England|Fodbold




https://www.dr.dk/nyheder/indland/f16-pilot-afvisning-af-russiske-bombefly-er-en-gentlemansport

IndlandF16-pilot: Afvisning af russiske bombefly er en gentlemansportDer er fart på, når de danske kamppiloter går på vingerne for at vogte dansk luftrum.
Når danske F16-kampfly møder russiske kolleger i luften, foregår det meget gentleman-agtigt, forklarer en fhv.
dansk jagerpilot.
Af Mads Korsager Nielsen05.
apr.
2019 kl.
14.
49Bemærk: artiklen er mere end 30 dage gammelLæs opDet er kun få dage siden, at major Martin Jespersen i sit F16-kampfly selv var med til at 'intercepte' en formation af russiske militærfly over Bornholm.
Chefen for jagereskadrille 727 fortæller, at han akkurat havde hængt sin hjelm op efter en anden flyvetur, da alarmen gik.
- Vi løb ud til flyene og fik at vide, at vi skulle ud over Østersøen.
Der var tre russiske fly, der skulle eskorteres rundt om Bornholm i internationalt luftrum.
Vi fandt dem; det var et russisk overvågningsfly med eskorte af to kampfly.
Vi fik kigget lidt nærmere på dem, taget billeder og fulgte dem rundt, siger Martin Jespersen, der i luften også går under flyvernavnet 'Spe'.
Tidligere på ugen eskorterede danske F16-jagere to russiske bombefly af typen TU-160 på togt langs den danske vestkyst.
Det var tredje gang i løbet af tre uger, at russiske bombefly var på mission langs norske samt danske kyster.
Eskadrillechef Martin Jespersen i cockpittet af sin F16-jager.
Foto: Casper Tybjerg.
Fly står klar året rundtSom kamppilot er Martin Jespersen ofte en del af det såkaldte afvisningsberedskab, der bevogter dansk luftrum med to F16-fly, der med et øjebliks varsel kan sendes på vingerne.
- Vi har F16-fly på beredskab 24 timer i døgnet året rundt.
Maskinerne er altid klar til at gå på vingerne med kort varsel.
Flyet er sat op, så vi populært sagt kan løbe ud, dreje nøglen og gå i luften, siger Martin Jespersen, der fortæller, at piloter og teknikere opholder sig i en vagtbygning en kort løbetur fra flyene.
Når alarmen går, er der en klokke, der ringer, og på en telefonlinje får mandskabet besked om, hvilken type alarm der er tale om.
- Man har på ingen måde fingeren på aftrækkeren.
Det er langt væk i den forstand, at der hersker dyb fred.
Man forventer ikke, at der er noget under opsejling, når man går i luften.
Men det er alment kendt, at vi flyver med skarpe våben.
Det samme gør vores russiske kolleger.
Men vi er ikke tæt på at aflevere dem, siger eskadrillechefen.
Tidligere pilot: Meget gentleman-agtigtI modsætning til en normal arbejdsdag som pilot, er der et vist element af spænding over afvisnings-vagterne.
Det fortæller en anden og nu pensioneret jagerpilot med 20 års erfaring i et F16-cockpit.
- Som kamppilot er vagterne ret fede, for det er mere 'skarpt' end til hverdag.
Særligt når de hurtige flytyper kommer.
Kampfly eller supersoniske, russiske bombefly.
Jo mere potent flyet er, jo sjovere er det som pilot.
Andre gange er det ren rutine, så man nærmest kan stille sit ur efter det, siger piloten, der af respekt for sine flyvende forhenværende kolleger ønsker at være anonym.
Han fortæller, at det gør indtryk, når piloter fra 'to forskellige verdener' mødes højt oppe i luften med få meters mellemrum.
- Det foregår på en meget gentleman-agtig måde.
Vi skal jo tage billeder, og det foregår på den måde, at man holder sit kamera op og viser, hvad man har til hensigt.
Så nikker eller vinker den russiske pilot, og man tager sit billede.
Det handler også om sikkerhed.
Vi flyver meget tæt, så der skal ikke megen vaklen i geledderne til, før det går galt.
Derfor er det godt at være forsigtig, fortæller piloten, der afviser, at man har fingeren på aftrækkeren til maskinkanonen eller missilerne.
- Vi indstiller vores forsvarsmekanismer på en anden måde, ellers ikke.
Der er ikke noget med at afsikre våben eller 'lege' luftkamp med russerne.
Hvis man laver noget lort deroppe, kan det få uoverskuelige konsekvenser, siger den pensionerede F16-pilot.
F16-kampfly kan være på vingerne på få minutter, når de er på afvisningsberedskab, fortæller en dansk pilot.
 Et billede fra det russiske forsvarsministerium viser et svensk fly, der bliver eskorteret af et russisk kampfly.
 Når piloterne ikke er i luften på missioner, fordriver de tiden i vagtbygningen med madlavning, bordtennis, film eller læsning.
Når alarmen ringer, løber de ud til flyene og er i luften på få minutter.
 Der er som regel to fly på vagt, der går på vingerne sammen.
I luften udgør de to fly et makkerpar, hvor der altid er en 'wingman', der kan dække kollegaen.
 Tidligere på ugen blev to russiske Tu-160-bombefly, samme type som det store fly på dette billede, eskorteret langs den danske vestkyst af F16-jagere.
1 / 5F16-kampfly kan være på vingerne på få minutter, når de er på afvisningsberedskab, fortæller en dansk pilot.
1 / 5Et billede fra det russiske forsvarsministerium viser et svensk fly, der bliver eskorteret af et russisk kampfly.
2 / 5Når piloterne ikke er i luften på missioner, fordriver de tiden i vagtbygningen med madlavning, bordtennis, film eller læsning.
Når alarmen ringer, løber de ud til flyene og er i luften på få minutter.
3 / 5Der er som regel to fly på vagt, der går på vingerne sammen.
I luften udgør de to fly et makkerpar, hvor der altid er en 'wingman', der kan dække kollegaen.
4 / 5Tidligere på ugen blev to russiske Tu-160-bombefly, samme type som det store fly på dette billede, eskorteret langs den danske vestkyst af F16-jagere.
5 / 5Undgår at provokere russerneFra Eskadrille 727 i Skrydstrup fortæller Martin Jespersen, at der er strenge regler for, hvor tæt de danske fly må komme på russerne.
- Typisk lægger vi os på siden af flyene og følger dem et stykke tid.
Vi tager billeder af dem for at identificere og se, om de har nogle spændende antenner eller andet monteret.
Når de fremmede fly er på vej væk fra dansk interesseområde, så returnerer vi til Skrydstrup, siger eskadrillechefen, der understreger, at de danske piloter passer på ikke at tirre russerne.
- Man er så tæt på, så man kan se de russiske piloter tydeligt.
Vi er meget opmærksomme på at overholde både egne samt Natos regler for, hvor tæt man må flyve.
Simpelthen af den grund, at vores opførsel ikke på nogen måde må kunne opfattes som provokerende.
Danske F16-fly på afvisningsberedskab er normalt ladt med skarpe skud i maskinkanonen samt rigtige målsøgende missiler.
For nylig hævdede indiske myndigheder, at man for første gang havde skudt et F16-fly ned i luftkamp mellem to jagerfly.
FacebookTwitterKopier linkEmner:Flyvevåbnet (Danmark)|Rusland|Luftvåben|Militærudstyr|Bornholm




https://www.dr.dk/nyheder/indland/fire-store-danske-festivaler-dropper-engangsglas

IndlandFire store danske festivaler dropper engangsglasEn stor opvaskemaskine skal vaske plastglas på festivalerne NorthSide, Roskilde Festival, Tinderbox og Grøn.
Plast-skraldespandene bliver mindre på de fire største festivaler, efter beslutningen om at vaske alle plastglas op (arkivfoto) 05.
apr.
2019 kl.
13.
42Bemærk: artiklen er mere end 30 dage gammelLæs opFestivalgængere på fire af Danmarks største festivaler skal fremover nyde deres kolde drikkevarer fra glas af genbrugeligt plastik.
Festivalerne NorthSide, Roskilde Festival, Tinderbox og Grøn har hvert år langet over to millioner engangsplastkrus over disken, men det skal der ændres på, oplyser Tinderbox.
De genbrugelige plastglas er udviklet af Tuborg i samarbejde med de fire festivaler.
Tuborg har løbende fået rådgivning fra miljøorganisationen Plastic Change for at finde den rette løsning.
Løsningen indebærer blandt andet, at Tuborg stiller en ny, mobil opvaskemaskine til rådighed, der besøger de fire festivaler.
Læs også:Føtex fjerner plastikbestik og sugerør fra hylderneOpvaskemaskinen bliver 13,4 meter lang og kan vaske over 9000 genbrugsplastglas i timen.
Glassene bliver vasket på stedet, og når de bliver slidte, bliver de sendt tilbage til leverandøren, som sørger for, at materialet bliver genbrugt.
De genbrugelige plastglas bliver produceret i Herning af Kifa Plast.
Plastic Change, der arbejder for at skabe mere opmærksomhed på konsekvenser ved plastaffald, kalder projektet "en vigtig sejr i kampen mod unødvendig engangsplastik".
Også miljøminister Jakob Ellemann-Jensen (V) ser gode perspektiver i tiltaget.
- Det her er den type af samarbejder, som vi har brug for, hvis vi for alvor skal gøre noget ved vores genbrug og genanvendelse, siger han.
/ritzau/FacebookTwitterKopier linkEmner:Jakob Ellemann-Jensen (politiker)|Venstre|Tinderbox|Aarhus|Forbrugerelektronik




https://www.dr.dk/nyheder/indland/tre-gange-hvor-udrejsecenter-sjaelsmark-har-trukket-overskrifter

IndlandTre gange hvor Udrejsecenter Sjælsmark har trukket overskrifterInger Støjberg måtte eskorteres ud, barn blev nægtet kartofler, og soldater marcherede videre.
Udrejsecenter Sjælsmark er en gammel kaserne, der ligger tæt op ad et militært øvelsesterræn.
Af Theis Lange Olsen05.
apr.
2019 kl.
14.
58Bemærk: artiklen er mere end 30 dage gammelLæs opOpmærksomheden omkring forholdene for beboerne - og i særlig grad børnene - på Udrejsecenteret Sjælsmark i Nordsjælland er stor.
Der meldes løbende om massiv mistrivsel, både blandt børn og forældre.
Flere partier kræver forbedrede forhold, men udlændinge- og integrationsminister Inger Støjberg (V) står fuldt inde for udrejsecenteret.
Herunder har vi samlet tre eksempler, hvor Udrejsecenter Sjælsmark har trukket overskrifter:Støjberg må eskorteres vækI november 2017 besøgte udlændinge- og integrationsminister Inger Støjberg og Enhedslistens Johanne Schmidt-Nielsen Sjælsmark i forbindelse med optagelserne til et DR-program.
Besøget endte med, at integrationsministeren blev evakueret fra udrejsecenteret i sin ministerbil, efter en gruppe på omkring 40 mennesker optrådte ophidset.
De afviste asylsøgere på Sjælsmark misforstod ministerens besøg, og troede, at den familie, ministeren talte med undervejs, ville få hjælp, mens alle de andre ikke ville.
- Jeg vil gerne sige både livvagter og ministerchaufføren en meget stor tak for indsatsen.
Uden jer kunne det være helt anderledes galt, skrev Inger Støjberg efterfølgende på Facebook.
I forbindelse med episoden blev en kvinde påkørt af ministerbilen.
Hun slap dog med mindre skader.
Nægtet kartofler og broccoliCafeteriet på Udrejsecenter Sjælsmark.
(© Udrejsecenter Sjælsmark)I begyndelsen af året skabte det politisk forargelse, da en femårig dreng indkvarteret på Udrejsecenter Sjælsmark blev nægtet kartofler og broccoli i cafeteriet.
I en video, som blev lagt på Youtube af faren, ser man, at drengen i forbindelse med aftensmaden beder om at få kartofler og broccoli, men får at vide af personalet, at det er forbeholdt de helt små børn.
Drengen må derfor nøjes med den normale aftenmenu.
Ordningen med et cafeterie på Udrejsecenter Sjælsmark er besluttet af et flertal på Christiansborg og håndhæves af Kriminalforsorgen.
Kriminalforsorgen henviste dengang til en tidligere udtalelse til Ombudsmanden om centeret, hvori man kan læse, at "broccoli og kartofler er forbeholdt indkvarterede småbørn", og at den mad er mindre saltet og tilbydes hver dag.
Efterfølgende var flere partiledere ude at sige, at børn på Sjælsmark gerne må få kartofler, hvis de ønsker det.
Soldater i nærhedenUdrejsecenter Sjælsmark ligger nærmest klos op ad et militært øvelsesterræn, som soldater fra Høvelte Kaserne dagligt bruger.
For nylig bekræftede Forsvaret over for dagbladet Information, at der næsten dagligt er aktiviteter omkring Sjælsmark og Sandholm-lejren, der også ligger i området.
Opgørelser viser, at der i hele marts for eksempel kun er planlagt to såkaldte "aktivitetsfri" dage.
Øvelserne kan foregå hele døgnet.
Dansk Flygtningehjælp har i flere omgange problematiseret placeringen af centrene tæt på det militære øvelsesterræn, fordi det kan forværre tilstanden hos krigstraumatiserede flygtninge.
- De fortæller, at det er utrolig ubehageligt.
At det giver dem minder om noget, de har været udsat for, hvis de er flygtet fra krig, har asylchef Eva Singer fra Dansk Flygtningehjælp sagt til Information.
FacebookTwitterKopier linkEmner:Inger Støjberg (politiker)|Johanne Schmidt-Nielsen (politiker)|Venstre|Flygtninge og asylansøgere|Sjælland




https://www.dr.dk/nyheder/udland/ole-ryborg-efter-may-brev-mest-sandsynligt-eu-accepterer-en-lang-udskydelse-af-brexit

BrexitSe temaUdlandOle Ryborg efter May-brev: Mest sandsynligt, at EU accepterer en lang udskydelse af brexitTheresa May skal nu bevise for EU, at hun har en realistisk plan for at træde ud ad unionen.
Storbritanniens premierminister, Theresa May, har i et brev bedt EU's præsident, Donald Tusk, om udskydelse af brexit.
Af Oliver Fruergaard05.
apr.
2019 kl.
17.
12Bemærk: artiklen er mere end 30 dage gammelLæs opOm præcis en uge kan Storbritannien ryge ud af EU med et brag, medmindre landet inden da når til enighed med unionen om en aftale, der kan give en længere og blødere udtræden.
Nu tyder alt på, at den britiske premierminister, Theresa May, giver den mulighed endnu et skud.
Det mest sandsynlige, som bliver diskuteret i korridorerne, er, at EU går med på at lave en lang udskydelse.
Man taler om helt frem til 31.
marts næste år.
Ole Ryborg, EU-korrespondent i DRI dag skrev hun i et brev til EU's præsident, Donald Tusk, at briterne vil forberede sig på at deltage i valget til Europa-Parlamentet, der finder sted den 23.
maj.
Samtidig anmoder hun om, at brexit udsættes til 30.
juni.
Trætte af korte deadlinesEU-korrespondent Ole Ryborg, hvordan tager EU's parlamentarikere imod Theresa Mays anmodning om en udskydelse?
- Det er ikke alle 27 lande, der er helt med på idéen endnu.
- Med Frankrig i spidsen er der flere, der mener, at May først må vise, at der foregår et realistisk arbejde for at nå en aftale mellem Labour og de konservative, som kan nå i mål inden for en overkommelig periode.
- På den anden side er man i EU træt af de korte deadlines, der alligevel ikke bliver overholdt, og man er stadig klar over, at et hårdt brexit vil gøre ondt i hele Europa.
- Det mest sandsynlige, som bliver diskuteret i korridorerne, er, at EU går med på at lave en lang udskydelse.
Man taler om helt frem til 31.
marts næste år.
Og hvis briterne så får accepteret en aftale inden da, kan de bare træde ud.
Frygter at Storbritannien forpurrer EU-samarbejdeMeldingen om, at Storbritanninen nu forbereder sig på at deltage i det kommende Europa-Parlamentsvalg, er et klart signal til både det britiske parlament samt EU, siger Ole Ryborg.
- Det er en besked til EU om, at man arbejder seriøst på at nå til en løsning, som alle kan acceptere.
Og at Storbritannien accepterer, at hvis brexit udskydes, så skal landet afholde valg til Europa-Parlamentet.
- Samtidig er det et signal til medlemmerne af det britiske parlament, om at et EU-valg nærmer sig.
Og de britiske politikere er meget bevidste om, at et EU-valg er et tydeligt symbol på, at de ikke har leveret det brexit, som et flertal af vælgerne stemte for i 2016.
Og blandt EU's stats- og regeringschefer er der også en betydelig bekymring ved udsigten til, at Storbritannien kan fortsætte som fuldt medlem af EU i op til et år mere.
Der skal i det kommende år tages mange vigtige beslutninger i EU.
Beslutninger, som man frygter, at Storbritannien kan være med til at forpurre.
- Der skal lægges klimaplan frem til 2050, der skal laves handelsaftale med Australien, der skal lægges et nyt budget, der rækker langt frem.
Hvorfor skulle Storbitannien sidde med til det?
Især handelsaftalerne med Australien tøver nogle lande med at lade Storbritannien sidde med til, eftersom de ikke er interesseret i, at landet sidder med viden om EU's handelsforhold, efter det er trådt ud.
Den konservative Jacob Ress Mogg fra Storbritanniens parlament tweetede i dag, at Storbritannien bør gøre alt i landets magt for at for at forpurre EU-samarbejdet.
- Vi kunne nedlægge veto mod budgetforøgelser, ødelægge planerne om en EU-hær og blokere Macrons integrationsplaner, skrev han.
Theresa May skal under EU-topmødet onsdag fremlægge sin køreplan for, hvordan hun vil nå frem til en realistisk brexit-aftale.
Hvis den ikke er meget overbevisende, er der risiko for, at nogle partier afviser at forlænge brexit-fristen, vurderer Ole Ryborg.
- Alle lande skal jo være enige, før en udskydelse kan lade sig gøre.
Der skal bare ét land til at sige nej eller sætte strammere vilkår.
- Hvis for eksempel Frankrig siger til Storbritannien, 'I får kun to uger mere', så er det formentlig det, der sker.
FacebookTwitterKopier linkEmner:Donald Tusk (politiker)|EU|Europa-Parlamentet|Storbritannien|EU-forhold




https://www.dr.dk/nyheder/penge/efter-trusler-om-togkaos-paa-mandag-nyt-liv-i-dsb-forhandlinger

PengeEfter trusler om togkaos på mandag: Nyt liv i DSB-forhandlingerDSB og Dansk Jernbaneforbund mødes igen allerede i eftermiddag for at komme tættere på en aftale.
DSB-folk nedlagde arbejdet i mandags.
Her ses de i strejke på Hovedbanegården i København.
Af Nis Kielgast og Casper Schrøder05.
apr.
2019 kl.
13.
39Bemærk: artiklen er mere end 30 dage gammelLæs opEfter den overenskomststridige arbejdsnedlæggelse, som i mandags lammede store dele af togtrafikken, lysner det nu lidt i konflikten mellem DSB og Dansk Jernbaneforbund.
Hvor længe kan der pustes luft i uenighedens ballon?
Lidt at tænke over til weekenden og den kommende 'sort mandag'DSB-ansatte varsler nyt togkaos i anonym mail.
Efter et møde med Dansk Arbejdsgiverforening og Fagbevægelsens Hovedorganisation er parterne nu blevet enige om at sætte forhandlingerne op i gear.
- Det blev aftalt, at DSB og Dansk Jernbaneforbund i dag går ind i en ny intensiveret forhandlingsproces med henblik på at indgå lokale aftaler for lokomotivpersonale og togpersonale, lyder det i en pressemeddelelse.
En del af aftalen er, at hverken DSB eller Dansk Jernbaneforbund udtaler sig til medierne om forhandlingerne, mens de er i gang.
Truede med ’Sort mandag’De anonyme DSB-ansatte, som organiserede arbejdsnedlæggelsen denne uge, har tidligere truet med endnu en arbejdsnedlæggelse på mandag.
Det er uvist, hvad det nye forhandlingsforløb betyder for den udmelding.
Men så sent som i går blev en fælles mail med varsler om endnu en arbejdsnedlæggelse sendt ud til DSB-ansatte.
- Hvor længe kan der pustes luft i uenighedens ballon?
Lidt at tænke over til weekenden og den kommende 'sort mandag', lyder det i mailen, som DR er i besiddelse af.
Mailen bærer titlen "Nok er nok!
" og er afsendt fra en mail med signaturen "whistleblower".
Forbund lover normalt arbejdeFra officielt hold er der dog enighed om, at det ikke er acceptabelt med arbejdsnedlæggelser.
- Parterne er enige om, at forhandlingerne bliver afsluttet senest 1.
juni 2019.
Parterne er derudover enige om, at det er særligt afgørende, at arbejdet holdes normaliseret i forhandlingsperioden, skriver DSB og Dansk Jernbaneforbund i den fælles pressemeddelelse.
Mandagens arbejdsnedlæggelser blev da også underkendt af Arbejdsretten, som beordrede de ansatte tilbage på arbejde.
Arbejdsnedlæggelserne blandt de ansatte skyldtes utilfredshed med en række lokale overenskomstforhandlinger.
Blandt andet en omstridt aftale om færre tillidsmænd, som ifølge medarbejderne selv var den primære årsag til, at de nedlagde arbejdet.
Det fremgik tidligere af artiklen, at arbejdsnedlæggelsen var dømt ulovlig af Arbejdsretten.
Dette er rettet til, at arbejdsnedlæggelsen blev dømt overenskomststridig.
FacebookTwitterKopier linkEmner:DSB|Dansk Jernbaneforbund|Strejker og lockouts|Arbejdsretten|Togtrafik




https://www.dr.dk/nyheder/regionale/syd/vejen-sagen-stedfar-faar-fire-aars-faengsel-voldtaegter-af-steddatter

Syd- og SønderjyllandVejen-sagen: Stedfar får fire års fængsel for voldtægter af steddatterI flere tiltalepunkter var dommere og nævninge uenige om skyldspørgsmålet.
I alt var den 63-årige tiltalt for 17 forhold.
Det er dog kun ét af forholdene, han er blevet kendt skyldig i.
(arkivfoto) Af Louise Mandrup (interview) og Bo Bechsgaard05.
apr.
2019 kl.
12.
42 | opdateret 05.
apr.
2019 kl.
14.
52Bemærk: artiklen er mere end 30 dage gammelLæs opEn dengang seks-årig pige blev voldtaget af sin stedfar flere gange i løbet af et halvt år.
Pigens stedfar, der i dag er 63 år, idømmes fire års fængsel.
Det har Retten i Esbjerg i dag afgjort.
Ifølge datterens forklaring begyndte overgrebene dog allerede, da hun var tre år gammel, men det er ikke bevist, vurderer retten.
Senioranklager Rikke Brændgaard-Nielsen- Jeg er da skuffet.
Det er klart, at den (strafudmålingen, red.
) ikke ligger der, hvor jeg havde lagt op til, at den skulle ligge.
Anklagemyndigheden gik efter en fængselsstraf på mindst seks år.
Den vil nu gennemgå kendelsen og vurdere, om sagen skal ankes.
Steddatter får 30.
000 kroner i erstatningSteddatteren, der i dag er 34 år gammel, har ifølge retten afgivet en meget troværdig forklaring.
Hendes forklaring støttes også af et notat fra Vejen Kommune, som beskriver, at steddatteren i 1991 fortalte sin mor om overgrebene.
Forklaringer fra flere vidner, der er kommet i hjemmet ved Vejen, bakker også steddatterens forklaring op.
Steddatteren er den næstældste af i alt fire børn, der angiveligt skulle have være udsat for seksuelle overgreb og vold i hjemmet.
De to ældste var stedbørn til den 63-årige, mens de to yngste børn i familien var hans egne.
I alt var den 63-årige tiltalt for 17 forhold.
Det er dog kun ét af forholdene, han er blevet kendt skyldig i.
Den dømte accepterede dommen, og betegnede det i retten som et godt resultat.
Allan Sørensen, der forsvarede den 63-årige, kalder resultatet spiseligt.
- Han har jo siddet varetægtsfængslet i 17-18 måneder.
Så i stedet for at tage en omgang mere i landsretten, så kan han jo lige så godt komme igang og komme videre med sit liv på den måde.
Den nu dømte mand skal desuden betale en tredjedel af sagsomkostningerne og 30.
000 kroner i erstatning til steddatteren.
Læs også:Forældre tiltalt for at voldtage egne børn i syv år: Red Barnet sammenligner med Tønder-sagenUenighed blandt dommere og nævningeTidligere på dagen blev moren til de fire børn – en 60-årig kvinde fra Vejen – frikendt for alle tiltaler i sagen.
Men inden frikendelsen var der uenighed blandt nævninge og dommere.
Fire nævninge og en dommer mente, at moren var klar over, at overgrebene mod datteren fandt sted, men ikke greb ind.
Derfor stemte de for, at kvinden skulle kendes skyldig.
Men to nævninge og to dommere mente ikke, at der var nok beviser til, at man med sikkerhed kunne sige, at moren havde kendskab til farens misbrug af pigen.
Da dommernes flertal er afgørende, blev der stemt for at frifinde kvinden.
Også på flere af de øvrige 16 tiltalepunkter har nævninge og dommere været uenige om skyldsspørgsmålet.
Retten finder det bevist, at børnene også har været udsat for vold af deres forældre.
Alligevel frifindes begge forældre for disse tiltaler, da det ifølge retten er forældet.
I andre tiltalepunkter er frifindelsen begrundet med, at børnene er kommet med forskellige forklaringer om de påståede seksuelle overgreb.
De fire nu voksne børn blev fjernet fra hjemmet i Vejen i 1992.
Artiklen er odateret med citater fra anklager og forsvarer.
FacebookTwitterKopier linkEmner:Vejen|Anklagemyndigheden|Kriminalitet|Vold|Retten i Esbjerg




https://www.dr.dk/nyheder/indland/anmelder-om-paludan-dom-det-er-en-stor-dag-alle-sorte-danskere

IndlandAnmelder om Paludan-dom: 'Det er en stor dag for alle sorte danskere'Bwalya Sørensen politianmeldte Rasmus Paludan for en video, han delte på YouTube.
Det var Bwalya Sørensen fra "Black Lives Matter Denmark", der anmeldte Rasmus Paludan.
Hun glæder sig over dommen.
(© DR Nyheder)Af Lisbeth Quass05.
apr.
2019 kl.
12.
55Bemærk: artiklen er mere end 30 dage gammelLæs op- Det er en stor dag for alle afrodanskere.
Sådan siger stifteren af den danske gren af bevægelsen "Black Lives Matter", Bwalya Sørensen, efter dagens racismedom mod islamkritikeren Rasmus Paludan.
Han er blevet idømt 14 dages betinget fængselsstraf.
Det var Bwalya Sørensen, der sidste år politianmeldte Rasmus Paludan for en video, han optog foran hendes hjem i Albertslund og delte på sit partis YouTube-kanal.
- Det er vigtigt for alle sorte i Danmark og for "Black Lives Matter Denmark", at vi nu kan tro på, at racismeparagraffen virker, for der er blevet tabt rigtig mange sager om racisme, siger hun.
Hvem er Rasmus Paludan?
•Rasmus Paludan er advokat.
Han stiftede for nogle år siden sit eget parti, der blandt andet vil have forbud mod islam i Danmark.
Budskabet spreder han på YouTube og gennem demonstrationer med koranafbrændinger.
Han er under PET-beskyttelse.
Anklager: En klar streg i sandetPå videoen, som sagen handler om, sagde Rasmus Paludan blandt andet, at Bwalya Sørensen giver hvide skylden for, at det går dårligt for sorte i Sydafrika, fordi hun "som de fleste negere i Sydafrika ikke er begavet nok til at kunne se, hvordan tingene rent faktisk forholder sig".
Han talte om partiet African National Congress (ANC) og sagde, at personer fra befolkningsgrupper med lav intelligenskvotient ikke kan styre en nation, "fordi de simpelthen ikke evner det".
Læs også:Krav om fængsel til Rasmus Paludan for ytring om sorteForsvaret havde nedlagt påstand om frifindelse, mens anklagemyndigheden gik efter en straf på 30 til 40 dages fængsel.
Selvom det ikke blev til en ubetinget fængselsstraf i byretten, er anklagemyndigheden tilfreds med retssagens udfald.
- Det sender et klart signal om, hvad man ikke kan tillade sig at sige, hverken i en debat eller i forbindelse med at man har et politisk parti, siger senioranklager Danni Richter Larsen.
- Så det er helt afgørende for anklagemyndigheden, at der bliver trukket en klar streg i sandet her, så vi kan sende et signal til andre om, hvor grænsen går.
Forsvaret ankede dommen til landsretten umiddelbart efter domsafsigelsen.
- Det er en meget politisk bestemmelse, som strider imod alt, som er dansk, siger Rasmus Paludan om den paragraf, han er dømt efter.
Det er han dømt for:•"Den, der offentligt eller med forsæt til udbredelse i en videre kreds fremsætter udtalelse eller anden meddelelse, ved hvilken en gruppe af personer trues, forhånes eller nedværdiges på grund af sin race, hudfarve, nationale eller etniske oprindelse, tro eller seksuelle orientering, straffes med bøde eller fængsel indtil to år.
•Ved straffens udmåling skal det betragtes som en særligt skærpende omstændighed, at forholdet har karakter af propagandavirksomhed.
"FacebookTwitterKopier linkEmner:Anklagemyndigheden|Youtube|Sydafrika|Kriminalitet|Retsvæsen




https://www.dr.dk/nyheder/kultur/vil-vaere-verdens-stoerste-toejkaede-nu-aabner-japans-svar-paa-hm-i-danmark

KulturVil være verdens største tøjkæde: Nu åbner Japans svar på H&M i DanmarkFredag åbner den japanske tøjkæde Uniqlo sin første butik i Danmark.
'Det er cool og rent i udtrykket', mener ekspert.
Uniqlo blev grundlagt af Tadashi Yanai og er i dag en del af koncernen Fast Retailing Company.
Den første butik i Danmark åbner på Strøget i København.
(© Getty Images)Af Kasper Madsbøll Christensen05.
apr.
2019 kl.
12.
30Bemærk: artiklen er mere end 30 dage gammelLæs opUniqlo.
Det navn kan du ligeså godt vænne dig til at se i gadebilledet - lige ved siden af H&M, Zara og de andre modebutikker.
For fredag åbner den japanske tøjkæde nemlig sin allerførste butik i Danmark.
Og selv om Uniqlo umiddelbart minder om for eksempel H&M og Arket, så er det alligevel anderledes end de tøjmærker, vi er vant til at købe her i landet.
Det forklarer modeekspert Chris Pedersen.
- Uniqlo er Japans svar på H&M, men det adskiller sig ved at være mere basic.
Uniqlo er cool og rent i udtrykket, men aldrig trendy.
Og det er hele pointen.
Chris Pedersen, modeekspert- Uniqlo indeholder alle garderobens byggeklodser, men bygger ikke på trends.
Det er cool og rent i udtrykket, men aldrig trendy.
Man kan faktisk sige, at det er et mærke, man ikke rigtig genkender.
Man kan måske godt se, hvis noget er fra H&M eller Zara, men det kan man ikke nødvendigvis med Uniqlo.
Og det er hele pointen, lyder det fra Chris Pedersen.
Tøjkæden åbner i første omgang en enkelt forretning på Strøget i København, men inden for få år har Uniqlo som erklæret ambition at blive verdens største.
- Kæden har været lidt hemmelig indtil nu.
I mange år har den kun ligget i Japan, og så kom den til New York og Paris.
Det er helt rigtigt set, at de er begyndt at ekspandere internationalt nu, siger Chris Pedersen.
Uniqlo har stadig halvdelen af sine 2.
000 butikker i Japan, men ekspanderer nu langsomt, men sikkert i resten af verden.
Herunder altså også i Danmark.
Det kvadratiske Uniqlo-logo kommer snart til at pryde gadebilledet i København.
Den første Uniqlo-forretning åbnede i den japanske by Hiroshima i 1984.
'En konstant krig'Og det er blot med til at gøre konkurrencen endnu hårdere på et i forvejen presset, dansk modemarked, forklarer Chris Pedersen.
- Den almindelige forbruger er blevet ekstremt bevidst om tøj.
Det bliver simpelthen sværere og sværere at få os til at bruge penge, så kæder som Zara, Arket, H&M - og nu altså Uniqlo - befinder sig i en konstant krig med hinanden.
Han tror, at det kan være til Uniqlos fordel, at deres tøj er billigt, men samtidig 'teknisk' i kvaliteten:- De arbejder for eksempel med svedabsorberende materialer og laver jakkesæt, man kan rejse i.
Man får noget for pengene hos dem, siger Chris Pedersen og slutter:- Og fordi det helt basic og ikke følger nogen trends, så er det tøj, man beholder i lang tid.
3 andre ting, vi har fået fra Japan - ifølge Chris Pedersen•Sushi: - Da sushi kom til København for 15-20 år siden, var det jo en helt vild ting.
Mine forældre, der kom fra Fyn, synes, det var helt vanvittigt at spise rå fisk.
I dag er det jo ganske normalt at spise sushi, uanset hvor man er i Danmark.
•Kimono: - Kimonoen har det rigtig godt i Danmark for øjeblikket, og jeg tror, vi kommer til at se flere og flere piger gå i dem, mens vi går sommeren i møde.
Japanere er kendt for deres enkelhed i moden - det er altid crisp og minimalistisk.
•Lys og møbler: - Designmæssigt har Danmark et et meget stort slægtskab med Japan.
Både når det kommer til lys og møbelkunst, er vi inspireret af hinanden.
Det skal være pænt, ordentligt og funktionelt.
FacebookTwitterKopier linkEmner:Japan|Detailhandel|København|Tøj|H&M




https://www.dr.dk/nyheder/udland/groenland-udfordrer-loekke-selvstaendigheds-forfatning-skal-ligge-klar-om-aar

UdlandGrønland udfordrer Løkke: Selvstændigheds-forfatning skal ligge klar om to årStatsministeren har tidligere sagt, at en vedtagelse vil blive set som en skilsmissebegæring, selvom forfatningen først træder i kraft i fremtiden.
Forfatningsarbejdet hører under den grønlandske finansminister Vittus Qujaukitsoq, som er stifter af selvstændighedspartiet Nunatta Qitornai.
Af Andreas Lindqvist05.
apr.
2019 kl.
11.
30Bemærk: artiklen er mere end 30 dage gammelLæs opTrods advarsler fra den danske statsminister har den grønlandske regering besluttet at gå direkte i gang med at lave et udkast til en forfatning for et selvstændigt Grønland, som skal ligge færdig i 2021.
Det fremgår af det nye kommissorium for den såkaldte Forfatningskommission, som blev nedsat i 2017, men nu har fået nye ordrer.
Dengang var det meningen at kommissionen skulle udarbejde en forfatning i to tempi: En del skulle gælde, imens Grønland er i Rigsfællesskabet, og en del skulle først gælde, når Grønland bliver en nationalstat.
Selvstændigheds-forfatningFrem til juni 2021 skal kommissionen, som udpeges politisk, forholde sig til de mange spørgsmål, en forfatning skal besvare.
Det gælder for eksempel, hvad det offcielle sprog skal være, hvem der defineres som grønlændere, hvordan minoriteter beskyttes, og hvilken styreform Grønland skal have.
Kommissionen kan også forholde sig til, om nationalstaten Grønland skal være associeret med en anden stat, for eksempel Danmark - det såkaldte "free association"-begreb.
Undervejs i arbejdet skal kommissionen "søge at nå ud til alle byer og bygder" og inddrage befolkningen i sine overvejelser.
Når kommissionens anbefaling ligger klar, oversendes den til det grønlandske landsting, Inatsisartut.
Efter debat her er det planen, at den skal til folkeafstemning, omend det endnu ikke står klart hvornår.
Men nu er første del, som de grønlandske politikere forestillede sig skulle supplere det danske riges grundlov, blevet droppet.
I stedet har Forfatningskommissionen fået besked på kun at koncentrere sig om en grundlov, som skal træde i kraft, når Grønland en dag i fremtiden bliver selvstændigt.
- Forfatningens formål er at blive det demokratisk vedtagne lovgrundlag for en selvstændig suveræn grønlandsk stat, lyder Forfatningskommissionens opgave.
Vil have folkeafstemning om forfatningAf en ledsagende pressemeddelelse fra minister for finanser, Vittus Qujaukitsoq, som arbejdet hører under, fremgår det, at der efterfølgende skal afholdes en folkeafstemning om forfatningen.
- Efter færdiggørelsen vil udkastet danne grundlag for en folkelig debat, som blandt andet en folkeafstemning, lyder det i pressemeddelelsen.
Det er ikke lykkedes at få en kommentar fra Vittus Qujaukitsoq om folkeafstemningsplanerne.
Vittus QujaukitsoqDen grønlandske naalakkersuisoq - minister - for finanser, Vittus Qujaukitsoq, er valgt ind for partiet Nunatta Qitornai.
Det arbejder aktivt for at frigøre Grønland fra Danmark.
Tidligere var Qujaukitsoq blandt andet udenrigsminister for regeringspartiet Siumut.
Han blev dog fyret efter et antal sager, hvor han førte sin egen udenrigspolitik imod partiformanden Kim Kielsens linje.
Dråben var, da han indklagede Danmark til tre forskellige FN-organer for at svigte sit ansvar for oprydning efter USA's militære anlæg.
Men da han tabte et formandsopgør i Siumut, stiftede han Nunatta Qitornai, og blev valgt til det grønlandske landsting, Inatsisartut, ved valget i 2018.
Da koalitionsforhandlinger endte med, at han blev minister, søgte han orlov og overgav parlamentspladsen til tidligere Siumut-landstyreformand Aleqa Hammond, som havde fået 171 stemmer.
Men chef i i departementets afdeling for selvstændighed, Natuk Lund Olsen, bekræfter, at en afstemning er på dagsordenen.
Hvornår er endnu uklart - forfatningskommissionen forventes at komme med en anbefaling til køreplan.
I sidste ende er det det grønlandske landsting, Inatsisartut, som skal beslutte, hvad der skal ske med forfatningen.
Løkke: Vedtagelse er udmeldelse af RigsfællesskabetDet kan resultere i store spændinger internt i Rigsfællesskabet, hvis flertallet af grønlænderne godkender forfatningsudkastet,.
I maj 2017 advarede statsminister Lars Løkke Rasmussen (V) under en forespørgselsdebat om, at en demokratisk vedtagelse af en selvstændighedsforfatning ville blive betragtet som en de-facto udmeldelse af Rigsfællesskabet.
Også selvom forfatningen først skal træde i kraft på et ukendt tidspunkt i fremtiden, hvor Grønland økonomisk kan stå på egne ben.
- Det er klart, at en sådan afstemning om selvstændighed med udskudt ikrafttræden i givet fald ville sætte gang i en proces, der skal finde sted mellem regeringen og landsstyret om gennemførelse af Grønlands selvstændighed, sagde han.
Vil medføre udfasning af bloktilskudLars Løkke Rasmussen understregede, at det blandt andet ville indebære en afvikling af bloktilskuddet og for eksempel det danske forsvars tilstedeværelse i Grønland.
Udtrædelsesforhandlingerne vil også skulle behandle spørgsmålet om "statsborgerforhold for personer, som bliver berørt af Grønlands selvstændighed", sagde han.
Kort sagt en dansk-grønlandsk miniudgave af brexit.
- I det lys er temaet for en eventuel folkeafstemning i Grønland naturligvis helt centralt, og jeg går ud fra, at der vil være en dialog mellem regeringen og naalakkersuisut, inden et forslag i givet fald sendes til afstemning, lød det fra statsministeren i 2017.
Grønland fattes pengeGrønlands økonomi har de seneste år været i vækst på grund af gode fiskepriser, men et milliardgab mellem indtægter og udgifter venter inden for de næste tiår.
Danmark gav i 2018 Grønland 3,8 milliarder kroner i bloktilskud, hvilket udgør mere end halvdelen af alle landets indtægter.
Der er ikke udsigt til at erstatte indtægterne fra bloktilskudet i den nærmeste fremtid.
Ikke mindst fordi forhåbningerne om et råstofeventyr hidtil er blevet skuffet.
Der er ikke længere aktiv olieefterforskning, og kun enkelte små mineprojekter er i gang.
Han henviste til tidligere statsminister Poul Nyrup Rasmussens (S) politik, da Færøerne i 2001 lagde op til folkeafstemning samme år om gradvis løsrivelse frem til en selvstændighedsafstemning i 2012.
Her fastslog Nyrup at folkeafstemningen ville medføre en udfasning af bloktilskudet over fire år.
De færøske politikere droppede efterfølgende ideen.
- Dengang anså regeringen den første afstemning, Færøerne ville lave, for at være en de-facto-afstemning om selvstændighed, selvom der først skulle stemmes endeligt om selvstændighed 10 år senere, sagde Lars Løkke Rasmussen.
Det har ikke været muligt at få en kommentar fra statsministeren.
FacebookTwitterKopier linkEmner:Grønland|Lars Løkke Rasmussen (politiker)|Venstre|Vittus Qujaukitsoq (politiker)|Valg og folkeafstemninger




https://www.dr.dk/nyheder/indland/zoolog-om-formodet-ulve-angreb-paa-25-faar-instinktet-tager-over-som-en-raev-i-en

IndlandZoolog om formodet ulve-angreb på 25 får: 'Instinktet tager over som en ræv i en hønsegård'Ekspert undrer sig over, at ulven tilsyneladende ikke har ædt af fårene.
25 får er døde efter et formodet ulve-angreb hos fåreavler-virksomheden Storålam i Idom ved Holstebro.
Af Lars Lindevall05.
apr.
2019 kl.
12.
25Bemærk: artiklen er mere end 30 dage gammelLæs opFor fåreavler og indehaver af virksomheden Storålam, Jørgen Blazejewicz, er ulve-angreb blevet en tilbagevendende udfordring, men det var alligevel et voldsomt syn, der mødte ham onsdag morgen.
16 af hans får blev fundet døde i en fårefold i Sandfær Plantage nær Holstebro, og yderligere ni måtte aflives på grund af de kraftige bidskader.
Både fåreavleren og Miljøstyrelsen vurderer, at der er overvejende sandsynlighed for, at der er tale om et ulveangreb.
Sidste år blev 21 får dræbt i et bekræftet ulveangreb hos samme fåreavler.
- Bidskaderne er voldsomme, og i nogle tilfælde er halsen helt knust.
Der er ikke ædt af fårene, så det giver slet ingen mening, siger fåreavler Jørgen Blazejewicz.
At ulven tilsyneladende har dræbt de mange dyr uden at æde af dem, undrer zoolog og ekspert i dyreadfærd, Mikkel Stelvig.
- Det undrer mig, hvis ulven har slået ihjel bare for at slå ihjel.
Ulven bliver stimuleret til at angribe og slå ihjel, når den er sulten, og ofte spiser den det hele eller tager det med et sted hen, siger Mikkel Stelvig, der er formidlingschef og zoolog i Københavns Zoo.
Læs også:Ulvekonsulent har finkæmmet ’crime scene’: Der er kraftige indicierSandsynligt at ulv blev skræmt vækHan vurderer derfor, at der er en sandsynlighed for, at ulven er blevet skræmt eller forstyrret under angrebet, så den er stukket af, inden den begyndte at æde.
- Det kan selvfølgelig også godt være, at den har været en lille smule sulten, og så er den blevet ved med at slå ihjel, og så har sulten måske ikke været den største drift.
Det er komplekst - ulven er ikke en maskine, og hvert dyr er forskellig i sin adfærd, alt efter hvad det har af erfaringer fra tidligere, siger Mikkel Stelvig.
At en ulv dræber så mange dyr på én gang, skyldes dens basale instinkt, forklarer eksperten:- En ulv tænker ikke 'nu har jeg slået ét får ihjel, så behøver jeg ikke flere.
' Instinktet tager over som en ræv i en hønsegård.
Hvis der står et andet får 10 meter væk, som sender de samme signaler over for ulven, så vil den reagere, og den fortsætter så længe, der er et bytte.
Billedet viser døde får hos fåreavler-virksomheden Storålam ved Holstebro.
 16 får blev onsdag fundet døde, og ni andre blev fundet skambidte på en mark.
Man blev nødt til at aflive de ni skambidte får.
 Fårene blev fundet af ejeren af Storålam, Jørgen Blazejewich, og medarbejder Peter Helén.
 En vildtkonsulent har kigget på angrebene og taget DNA-prøver af fårene for at undersøge om ulve skulle stå bag drabene.
 Hvis en eller flere ulve står bag angrebet, er det det største ulveangreb, siden ulven kom tilbage til Danmarks natur.
1 / 5Billedet viser døde får hos fåreavler-virksomheden Storålam ved Holstebro.
1 / 516 får blev onsdag fundet døde, og ni andre blev fundet skambidte på en mark.
Man blev nødt til at aflive de ni skambidte får.
2 / 5Fårene blev fundet af ejeren af Storålam, Jørgen Blazejewich, og medarbejder Peter Helén.
3 / 5En vildtkonsulent har kigget på angrebene og taget DNA-prøver af fårene for at undersøge om ulve skulle stå bag drabene.
4 / 5Hvis en eller flere ulve står bag angrebet, er det det største ulveangreb, siden ulven kom tilbage til Danmarks natur.
5 / 5Unaturlig jagtsituationI den vilde natur ville det være unaturligt, at ulven dræbte så mange byttedyr på én gang.
Når den slår så mange får ihjel på én gang, så skyldes det den unaturlige jagtsituation, der opstår, fordi landbrugsdyrene er indespærrede, forklarer zoologen.
- Normalt vil byttedyr løbe væk, men landbrugsdyr kan have en anden adfærd.
De ved ikke, hvor de skal løbe hen, siger Mikkel Stelvig og tilføjer:- I og med at det var samme sted, som det tidligere angreb skete i, kan man forestille sig, at det var den samme ulv.
Hvis den har haft erfaring fra tidligere, har den vidst, at det var nemt.
DNA-prøver skal give beskedDna-prøver skal nu med sikkerhed fastslå, om der var tale om en ulv, der angreb de 25 får i onsdags.
- Hvis der er tale om et ulveangreb, er det det største angreb, der har været i Danmark, siger naturplanlægger i Miljøstyrelsen Lasse Jensen ifølge Ritzau.
- En af Naturstyrelsens ulvekonsulenter har været ude og tilse angrebet, og vi kan i hvert fald konstatere, at der har været et angreb.
Der er taget en række dna-prøver, som bliver sendt til analyse for at fastslå, om der var tale om et ulveangreb.
Læs også:Vilde ulve i Danmark satte sidste år tænderne i får, lam og kalve 28 gangeFacebookTwitterKopier linkEmner:Dyr|Miljøstyrelsen|Husdyravl|Naturstyrelsen|Holstebro




https://www.dr.dk/nyheder/indland/morten-har-forgaeves-ledt-efter-bolig-i-aarevis-det-giver-stress-og-en-foelelse-af

Dyre lejlighederSe temaIndlandMorten har forgæves ledt efter bolig i årevis: Det giver stress og en følelse af afmagtFærre unge har deres eget hjem.
Det gælder blandt andre Morten, der er flyttet ulovligt ind hos kæresten.
Grafik: Signe Heiredal (DR) Af Kåre Kildall Rysgaard05.
apr.
2019 kl.
13.
38Bemærk: artiklen er mere end 30 dage gammelLæs opEt sted i København bor Morten ulovligt med sin kæreste.
Lejligheden er 24 kvadratmeter og rummer en lille stue, et minimalistisk køkken og et toilet.
Da Morten flyttede ind, var alle hans ting stablet i et hjørne.
I bunden af stakken stod en flyttekasse, ovenpå en backpackerrygsæk, en taske og pakker fra posthuset.
Det flød, så kæresten havde svært ved at holde det ud.
Det var oprindeligt slet ikke meningen, at Morten, som har rundet 30 år, skulle flytte ind.
Parret havde kendt hinanden under et år og ville helst vente med at flytte sammen.
Men i hovedstadsområdet og i flere andre bykommuner er det svært for unge at finde deres egen lejlighed.
Mens hver fjerde unge mellem 20-29 år boede alene for ti år siden, er tallet nu under hver femte, viser tal fra Danmarks Statistik.
Særligt unge bor mindre aleneForklaringen er blandt andet, at huslejer og priser på lejligheder er strøget i vejret i de store byer, fortæller Hans Thor Andersen, forskningschef i Statens Byggeforskningsinstitut.
Det går Morten på, at det er så svært at finde en bolig selv.
Jeg opnår ikke så meget, hvis jeg spejler mig i mine forældres generation.
Det er en følelse af afmagtMorten- Det giver stress og en følelse af afmagt.
Jeg er blevet lidt opgivende, siger han.
Læs også:Drømmen om at bo alene brister for mange unge.
Simone er slået hjem i boligspillet.
Ingen plads til Mortens minder i lejlighedenSiden august har Morten ledt efter en bolig.
Han var nødt til at forlade sit kollegieværelse, og flere gange troede han, at der var bid, men så trak udlejeren i land.
Kæresten foreslog, at de boede sammen, da han flyttede ud af kollegiet i november.
Nu bor de på et værelse, hvor Morten har plads til ganske få personlige ting.
Han må undvære det blåmalede træspisebord, han har arvet fra sin mor.
Selvfølgelig er der heller ikke plads til de skydeskiver, han skød til måls efter på en ruslandstur med en AK47, og mange andre ting, der rummer minder.
- Vi har ikke andet end et rum og er sammen 24 timer i døgnet.
Man kan ikke lukke en dør, fortæller Morten og taler om, at det er indeklemt.
Selvom han elsker sin kæreste, føler han ind imellem, at han trænger sig på.
Ifølge lejekontrakten må der kun bo en beboer i lejligheden.
Ti års jagt efter en boligDet er aldrig lykkedes Morten at få ordentligt fodfæste på boligmarkedet i København.
Siden han forlod det fynske barndomshjem for mere end ti år siden, har han flakket rundt mellem fremlejer, hvor han på et tidspunkt boede seks steder på to år.
Derfor er Morten anonymMorten bor ulovligt i en lejlighed, hvor der ifølge lejekontrakten kun må bo en person.
For at undgå at han og kærsten bliver smidt ud, har DR valgt udelukkende at bringe hans fornavn.
DR er bekendt med Mortens fulde navn.
Han har også været sofasurfer og boet i sin kammerats seng, mens den mest stabile periode var, da han læste på universitetet og boede på kollegium.
- Det er utroligt basalt at have tag over hovedet, men politikerne har ikke gjort nok for at løse manglen på boliger.
Det er sindssygt, mener Morten og taler om, at selvom hans forældre ikke er velhavende, så havde de dog råd til at købe et hus.
- Jeg opnår ikke så meget, hvis jeg spejler mig i mine forældres generation.
Det er en følelse af afmagt, siger Morten, der ingen formue har og leder efter job.
Gennem årene har Morten søgt bolig bredt i Storkøbenhavn, men vil ikke alt for langt væk.
Kæreste, venner og studie er altsammen placeret i København.
Det ville være et tilbageskridt socialt at flytte langt væk fra centrum.
Flyttede han ud, skulle han bruge lang tid og flere penge på transport.
Morten sov i sin kammerats sengDen værste periode som boligsøgende var, da Morten flyttede ind på værelset hos sin kammerat Jonas.
De delte en halvandenmandsseng i et par måneder.
Det var akavet at sove i samme seng, men de tog det fra den muntre side.
Begge var singler på det tidspunkt, og de jokede med, at én af dem skulle skynde sig at få en kæreste, så der blev bedre plads i sengen.
Det var svært at bo tæt, når vaner og døgnrytme ikke var ens.
Morten ville gerne spille computerspillet League of Legends om aftenen.
Jonas ville sove, og så var der diskussionerne om oprydning, at skrabe væggene fri for vand efter bad og opvasken.
Det var også vanskeligt for Morten at studere for fuld kraft.
- Når du sidder i din kammerats stue, kan du ikke diktere din egen hverdag.
Jeg havde ikke ro til at læse, fortæller han.
Dyrt og besværligt at mangle et hjemDet er besværligt at bo ulovligt, fortæller Morten.
Han har været officiel hjemløs i perioder, så regninger havnede forkert.
Når han ikke betalte, fulgte rykkere.
Som boligløs var Morten heller ikke altid sikker på at have adgang til et køkken, så i stedet brugte han mange penge på junk-food.
Skulle han endelig til læge, var det også upraktisk med en fake-folkeregisteradresse.
Boligjagten fortsætterMorten havde de mest stabile boligforhold, da han i begyndelsen af 20´erne havde sit eget kollegieværelse, mens han læste til bachelor på Københavns Universitet.
På det tidspunkt var han allerede så vant til at flytte rundt, at han ikke orkede at gøre hjemmet pænt og hænge ting på de hvide vægge.
Først efter et halvt år hængte han sin nieces tegning op.
Det var en sommerfugl malet med fedtfarver i blå og orange.
Morten drømmer om igen at få et hjem med plads til sine personlige ting.
Siden december har han sammen med sin kæreste ledt efter en lejlighed, hvor der er bedre plads til dem begge.
Hvad gør Københavns Kommune i forhold til manglen på billige singleboliger?
•Teknikborgmester Ninna Hedeager Olsen (Enhedslisten) fortæller, at kommunen har fokus på de billigere boliger, men efterspørgslen stiger i takt med, at der bygges.
•Til foråret forhandler politikerne i København om en ny plan for boliger, hvor både flere små boliger, almene boliger og fællesboliger er i spil.
•Teknikborgmesteren mener, at der ud over små singleboliger også er behov for bofællesskaber og kollektiver, som københavnere også efterspørger.
FacebookTwitterKopier linkEmner:København|Ninna Hedeager Olsen (politiker)|Bolig|Københavns Universitet|Københavns Kommune




https://www.dr.dk/nyheder/regionale/trekanten/askepot-i-grindsted-brandbiltyv-tabte-sin-ene-sko

TrekantområdetAskepot i Grindsted: Brandbiltyv tabte sin ene skoStor brandbil blev i nat stjålet fra Falck i Grindsted og kørt ind i en murTuren i den stjålne brandbil sluttede ved læsserampen ved Fakta i Grindsted.
Af Tine Jensen og Peter Frandsen Siggaard05.
apr.
2019 kl.
11.
26 | opdateret 05.
apr.
2019 kl.
16.
18Bemærk: artiklen er mere end 30 dage gammelLæs opSydøstjyllands Politi fik kl.
6.
20 i morges en noget usædvanlig anmeldelse.
Anmelderen var Falck i Grindsted, der havde fået stjålet en stor brandbil.
Brandbilen blev dog hurtigt fundet igen.
For kort efter at politi havde modtaget anmeldelsen af tyveriet, ringede en borger for at anmelde, at en brandbil var kørt ind i en mur ved Fakta.
Både Falck og Fakta er beliggende på Vestergade, så brandbilen kom ikke ret langt væk, før den kolliderede med en læsserampe ved Fakta og Kvickly.
Rigtig træls tyveriBeredskabsdirektøren i TrekantBrand, Jarl Vagn Hansen, er naturligvis træt af tyveriet.
- Det er yderst uheldigt.
Der har været en periode, hvor vi har været uden brandbil i Grindsted, og lige nu er Falck ved at skaffe en reserve-brandbil, så vi kan få beredskabet op igen, siger han.
I forbindelse med indbruddet er der også begået hærværk på stationen, men hverken det eller tyveriet blev opdaget, før personalet mødte på arbejde.
Jeg har ikke nærmere kendskab til, om den har kørt rundt i Grindsted.
Vi kan kun konstatere, hvor turen er endt.
Jarl Vagn Hansen, beredskabsdirektør i TrekantBrand- Nogle af medarbejderne opdagede her til morgen, at brandbilen var væk.
Vi har forskellige overvågningssystemer, men jeg vil helst ikke kommentere på, hvor meget eller hvor lidt vi overvåger vores biler, men vi har overvågning på bilerne, så vi kan se, hvor de er henne, siger Jarl Vagn Hansen.
Om brandbilen kun er kørt de få hundrede meter til Fakta, ved han endnu ikke - i princippet kan den sagtens have været ude på en længere tur i nat.
- Jeg har ikke nærmere kendskab til, om den har kørt rundt i Grindsted.
Vi kan kun konstatere, hvor turen er endt.
På billederne, som jeg har modtaget, kan jeg se, at den har fået betydelig skade, siger Jarl Vagn Hansen.
Der er kun én brandbil i hver by, så det er meget ubetænksomt af vedkommende.
Jarl Vagn Hansen, beredskabsdirektør i TrekantBrandUtilgiveligt at stjæle brandbilJarl Vagn Hansen har aldrig været ude for noget lignende.
- Det er en noget utilgivelig handling.
Der er kun én brandbil i hver by, så det er meget ubetænksomt af vedkommende, siger han.
Politiet har sikret forskellige spor, og i nat blev en mand anholdt i forbindelse med noget hærværk i Grindsted.
Det skal nu undersøges, om han kan sættes i forbindelse med tyveriet af brandbilen.
Politiets bedste spor er i øvrigt som hentet ud af eventyret om Askepot.
Den anholdte mand havde kun en sko på, og på Falck-stationen fandt man en tilsvarende sko, som det nu skal undersøges, om manden passer.
FacebookTwitterKopier linkEmner:Grindsted|Redningsvirksomhed|Trekantområdets Brandvæsen|Jylland|Tyverier




https://www.dr.dk/nyheder/indland/ny-screening-sjaelsmark-boern-har-alvorlige-symptomer-paa-psykiske-lidelser

IndlandNy screening: Sjælsmark-børn har alvorlige symptomer på psykiske lidelserMassiv mistrivsel blandt børn på udrejsecenter, viser ny rapport fra Røde Kors.
Det står rigtig skidt til med børnenes trivsel på Udrejsecenter Sjælsmark i Nordsjælland, melder Røde Kors.
Af Theis Lange Olsen05.
apr.
2019 kl.
10.
28Bemærk: artiklen er mere end 30 dage gammelLæs opSøvnproblemer, mareridt mange nætter og nedsat appetit.
Mange børn på udrejsecenter Sjælsmark i Nordsjælland trives slet ikke og har alvorlige symptomer på psykiske lidelser.
Helt op imod 61 procent af de undersøgte børn kunne få en psykiatrisk diagnose og yderligere 19 procent ville givetvis opleve det samme, hvis de blev undersøgt af en læge.
Sådan lyder nogle af konklusionerne i en ny Røde Kors-rapport om 56 børn, der bor på udrejsecenter Sjælsmark.
Børnene er blevet screenet af to psykologer fra december 2018 til januar 2019.
.
UDDRAG FRA RØDE KORS-RAPPORT11-årig dreng: - Jeg har angst i mig, efter vi er kommet til dette center.
Mine dårlige følelser er blevet forstærkede.
En anden dreng på 11 år: - Jeg er ked af, at jeg ikke har et rigtigt hjem ligesom mine venner fra træning.
En anden dreng: - Jeg bliver glad, når vi får lov at gå på tur i en by og opleve noget andet.
Pige på 11 år: - Jeg er bange for mange ting.
Jeg bliver nemt skræmt.
Det er svært at koncentrere sig i skolen, når de siger, at vi skal rejse tilbage.
Kilde: Røde Kors 5.
april.
- Der er massiv mistrivsel.
Det er svært at acceptere, at så mange af børnene på Sjælsmark er i høj risiko for at have en psykisk lidelse, siger Røde Kors' generalsekretær, Anders Ladekarl.
Vil skabe politisk forståelseSammenlignet med en undersøgelse fra 2010 viser rapportens resultater ifølge Røde Kors, at der er dobbelt så mange af børnene på Sjælsmark, der er i høj risiko for at få psykiske lidelser, end nyankomne børn har.
Årsagen til at børnene bor på udrejsecenteret er, at de danske myndigheder har afgjort, at forældrene ikke har et beskyttelsesbehov og dermed skal rejse tilbage til deres hjemland.
- Det anerkender vi.
Men vi skal sikre, at de rammer, der er, gør, at børnene kan rejse hjem sunde og raske, både fysisk såvel som psykisk.
Det kan vi ikke med de eksisterende rammer på Sjælsmark, siger Anders Ladekarl.
- Vi tror på, at en erkendelse af situationen kan skabe den nødvendige politiske forståelse for, at tingene må være anderledes på Sjælsmark, siger generalsekretæren.
Røde Kors satte arbejdet med at undersøge børnene i gang, fordi flere fagpersoner i daginstitutioner og på skoler har meldt om stigende mistrivsel blandt børnene og et øget antal underretninger til kommunerne.
For en måned siden viste en opgørelse, at antallet af børn, der er indkvarteret i Udrejsecenter Sjælsmark, næsten er fordoblet på under halvandet år.
10.
februar i år var der indkvarteret 125 børn under 18 år i centeret.
Af dem havde flere end en tredjedel været der i mindst et år.
Ved seneste opgørelse i september sidste år boede 93 børn på Sjælsmark, mens antallet i november 2017 var 65 børn.
Politisk røreI december færdiggjorde Folketingets Ombudsmand en rapport, hvor han vurderede, at børnene lever under forhold i centeret, der vanskeliggør børnenes opvækst, og at deres hverdag er præget af uro og ensomhed.
Han vurderede dog også, at forholdene på centeret ikke er i strid med hverken Børnekonventionen eller Den Europæiske Menneskerettighedskonvention.
Det er også kommet frem, at der imellem april 2016 og september 2018 har været 103 indberetninger om blandt andet vold, trusler og mistanke om radikalisering på centeret.
Både Radikale Venstre, Enhedslisten og Alternativet har givet udtryk for, at de kræver forbedringer for børnene på Udrejsecenter Sjælsmark, hvis de skal støtte en eventuel socialdemokratisk ledet regering efter folketingsvalget.
Udlændinge- og integrationsminister Inger Støjberg (V) har gentagne gange sagt, at hun står fuldt inde for forholdene på Sjælsmark, og at det bliver forsøgt så vidt muligt at skabe en god børnetilværelse med skolegang, børnehave og legestue på centeret.
FacebookTwitterKopier linkEmner:Inger Støjberg (politiker)|Venstre|Røde Kors|Flygtninge og asylansøgere|Sjælland




https://www.dr.dk/nyheder/indland/paludan-idoemmes-14-dages-betinget-faengselsstraf

IndlandPaludan idømmes 14 dages betinget fængselsstrafSagen omhandler en video, islamkritikeren delte på YouTube sidste år.
Rasmus Paludan har her til formiddag været i retten i en sag om racisme.
(Foto: Mikkel Berg Pedersen © Copyright © 2019 Mikkel Berg Pedersen.
All rights reserverd according to Danish law.
For more information or to buy this image)Af Lisbeth Quass05.
apr.
2019 kl.
11.
56 | opdateret 05.
apr.
2019 kl.
12.
02Bemærk: artiklen er mere end 30 dage gammelLæs opIslamkritiker og formand for partiet Stram Kurs Rasmus Paludan er idømt 14 dages betinget fængsel for racisme.
Sådan lyder dommen ved Retten i Glostrup, hvor Rasmus Paludan her til formiddag har været på anklagebænken i en sag om racisme.
Forsvaret havde nedlagt påstand om frifindelse, mens anklagemyndigheden gik efter en straf på 30 til 40 dages fængsel.
Sagen blev anket af forsvaret umiddelbart efter domsafsigelsen.
Hvem er Rasmus Paludan?
•Rasmus Paludan er advokat.
Han stiftede for nogle år siden sit eget parti, der blandt andet vil have forbud mod islam i Danmark.
Budskabet spreder han på YouTube og gennem demonstrationer med koranafbrændinger.
Han er under PET-beskyttelse.
Stifter af "Black Lives Matter" anmeldte PaludanDet var stifteren af den danske gren af ”Black Lives Matter”, Bwalya Sørensen, der sidste år politianmeldte Rasmus Paludan.
Det skete, efter at han optog en video ved kvindens hjem i Albertslund og efterfølgende delte den på sit partis YouTube-kanal.
Ifølge Rasmus Paludan selv er videoen en politisk analyse af forholdene i Sydafrika.
Men videoen udløste altså en dom for at forhåne en gruppe mennesker groft og for at drive propagandavirksomhed.
§ 266 b:•"Den, der offentligt eller med forsæt til udbredelse i en videre kreds fremsætter udtalelse eller anden meddelelse, ved hvilken en gruppe af personer trues, forhånes eller nedværdiges på grund af sin race, hudfarve, nationale eller etniske oprindelse, tro eller seksuelle orientering, straffes med bøde eller fængsel indtil to år.
•Ved straffens udmåling skal det betragtes som en særligt skærpende omstændighed, at forholdet har karakter af propagandavirksomhed.
"Rasmus Paludan fjernede videoen fra YouTube, efter at han blev sigtet, men de vindblæste videooptagelser blev fremvist i retten i dag.
På optagelserne sagde Rasmus Paludan blandt andet, at Bwalya Sørensen giver hvide skylden for, at det går dårligt for sorte i Sydafrika, fordi hun "som de fleste negere i Sydafrika ikke er begavet nok til at kunne se, hvordan tingene rent faktisk forholder sig".
Mere specifikt talte han om partiet African National Congress (ANC) og sagde, at personer fra befolkningsgrupper med lav intelligenskvotient ikke kan styre en nation, "fordi de simpelthen ikke evner det".
Anklager: Ikke beskyttet af ytringsfrihedenI retssagen argumenterede anklagemyndigheden for, at videoen var blevet bragt med henblik på at sprede propaganda og påvirke den offentlige meningsdannelse.
Senioranklager Danni Richter Larsen bad retten om at afveje Rasmus Paludans ytringsfrihed mod hensynet til at beskytte en gruppe mennesker mod racistiske udtalelser.
- Det er groft nedsættende beskyldninger, der blev fremsat, og de er selvfølgelig ikke beskyttet af ytringsfriheden, sagde anklageren.
Læs også:Krav om fængsel til Rasmus Paludan for ytring om sorte- Det var egentlig for at blive kendtRasmus Paludan afviste, at videoen blev bragt i et forsøg på at påvirke den offentlige meningsdannelse.
- Det var egentlig for at blive kendt.
For vi var helt afhængige af, at jeg blev kendt, for at kunne komme igennem med vores politiske budskaber, sagde han.
Han afviste også, at han opfatter alle sorte i Afrika som ubegavede.
- Nej, for det er åbenlyst ikke tilfældet, sagde han.
FacebookTwitterKopier linkEmner:Youtube|Anklagemyndigheden|Sydafrika|Ytringsfrihed|Rasmus Paludan (advokat)




https://www.dr.dk/nyheder/indland/ny-rapport-hackere-lusker-rundt-i-virksomheden-i-maanedsvis-efter-angrebet

IndlandNy rapport: Hackere lusker rundt i virksomheden i månedsvis efter angrebetIsær mindre virksomheder er ifølge Rådet for Digital Sikkerhed lang tid om at opdage hackere.
Cybertruslen mod Danmark er meget høj, både når det gælder spionage og it-kriminalitet, viser den seneste trusselvurdering.
Af Lisbeth Quass05.
apr.
2019 kl.
11.
00Bemærk: artiklen er mere end 30 dage gammelLæs op78 dage.
Så lang tid har hackere i gennemsnit held til at gemme sig i it-systemerne i organisationer, myndigheder og virksomheder, før deres indtrængen bliver opdaget.
Det viser en undersøgelse fra det internationale it-sikkerhedsfirma Fireeye, der arbejder med strategisk efterretning og efterforskning af cyberangreb.
- Når hackerne er trængt ind i en organisation, vil de typisk begynde at bruge de brugernavne, adgangskoder og privilegier, som almindelige medarbejdere bruger, ligesom de vil afspejle deres færden.
Derfor lykkes det tit for hackerne at blive lang tid i organisationer uden at få alarmerne til at gå, fortæller chefanalytiker Jens Christian Høy Monrad fra Fireeye.
I videoen herunder kan du høre, hvordan hackere typisk angriber.
Flere angreb på stribeI rapporten gennemgår Fireeye det digitale trusselsbillede på baggrund af de angreb, virksomheden var med til at efterforske rundt omkring i verden sidste år.
Fireeye har kunder i knap 70 lande, heriblandt mere end halvdelen af de virksomheder, der optræder på Forbes' liste over verdens største virksomheder.
Jens Christian Høy Monrad fortæller, at der kan være forskellige grunde til, at hackere ønsker at blive hængende i et system, alt efter om de trænger ind for at spionere, stjæle informationer med henblik på økonomisk vinding eller andet.
- Statssponsorerede hackere vil for eksempel gerne være inde i en organisation så lang tid som muligt, så de kan indsamle en så troværdig og tidssvarende kopi af data som muligt, fortæller chefanalytikeren.
Cybertruslen mod Danmark•Danmark er i meget høj grad truet af cyberspionage fra andre lande og deres efterretningstjenester samt af cyberkriminalitet.
•Cyberspionage mod danske myndigheder er især målrettet Udenrigsministeriet, Forsvarsministeriet samt enheder tilknyttet Forsvaret og NATO-samarbejdet.
•Ved virksomhedsspionage har hackerne især fokus på forskningstunge virksomheder og sektorer, der er særligt vigtige for det danske samfund.
•Det gælder for eksempel sundheds-, søfarts- og energiområdet.
•Kilde: Center for Cybersikkerhed: "Cybertruslen mod Danmark 2019"Overvåg computere og telefonerFor mindre og mellemstore virksomheder kan det tage endnu længere tid end 78 dage at opdage, at der er trængt hackere ind, påpeger Henning Mortensen, der er formand for den private forening Rådet for Digital Sikkerhed, som arbejder på at fremme it-sikkerheden i Danmark.
Der er dog måder at holde øje med, om ens virksomhed bliver hacket, fortæller han.
- Det kan man gøre ved at installere konkrete sikkerhedsteknologier, der på forskellig vis overvåger, hvad der sker på virksomhedens computere, mobiltelefoner og netværk, siger han.
- Dermed kan man for eksempel blive varskoet om, at en af virksomhedens computere er blevet koblet op på en server på internettet, der er kendt som skadelig.
Læs også:Hul i offentlig it-sikkerhed: Medarbejdere hos Statens It er oplagt hackermålHackere stjal følsomme oplysningerEt af de mest velkendte – og lidt ældre – danske eksempler på, at hackere har haft held til at gemme sig i et system, er angrebet mod it-leverandøren CSC i 2012.
Her kunne hackere gennem flere måneder rumstere rundt, uden at det fik en eneste alarm til at bimle.
Det lykkedes hackerne at høste enorme mængder data fra Rigspolitiets registre, herunder yderst personfølsomme og fortrolige oplysninger om efterlyste personer i Schengen-registret og cpr-oplysninger om alle danskere med et kørekort.
Et andet eksempel er det russiske hackerangreb mod Forsvarets mailsystem i 2015 og 2016.
Her blev angrebet opdaget, men alligevel kunne hackerne opretholde adgangen til e-mailpostkasser, da der ikke blev skiftet kodeord.
Tre gode råd om it-sikkerhed1Opdatér programmer og systemer: Hackere finder hele tiden sikkerhedsbrister, som kan udnyttes.
Sæt derfor programmer og systemer til at opdatere automatisk, da det er med til at lukke huller.
2Investér i en IT-sikkerhedspakke med backup: Sørg for at være beskyttet af for eksempel et antivirusprogram og en firewall og hav en fast procedure for at gemme en kopi af virksomhedens data.
3Lær ansatte om gode digitale vaner: Hackere kan ofte holdes på afstand af virksomhedens data og systemer, hvis medarbejderne kender til IT-sikkerhed, ikke lader sig narre til at udlevere brugernavn samt kodeord og kan spotte en ondsindet e-mail.
Kilde: Sikkerhedstjekket.
dkNår uheldet er udeMen hvad gør man egentlig, hvis man pludselig opdager, at man er blevet hacket?
For mindre virksomheder kan det ifølge Henning Mortensen være et forsøg værd at koble computere og andet udstyr fra internettet, geninstallere systemer og dermed forhåbentlig sende hackerne på porten.
- Hvis man er en større virksomhed, skal man have fat i nogen med stærke sikkerhedskompetencer, som kan hjælpe en med at afklare, hvilke ting på netværket hackerne har haft adgang til, hvor angrebet stammer fra, og hvilke metoder de har brugt, siger formanden for Rådet for Digital Sikkerhed.
Rådet for Digital Sikkerhed og Erhvervsstyrelsen har udviklet en test, hvor virksomheder kan efterprøve deres it-sikkerhed.
Du finder sikkerhedstjekket her.
FacebookTwitterKopier linkEmner:IT-kriminalitet|Erhverv|FireEye|Rådet for Digital Sikkerhed|IT-branchen




https://www.dr.dk/nyheder/indland/fabian-fandt-kasserede-babyvarer-der-er-10000-kroner

IndlandFabian fandt kasserede babyvarer: 'Der er for 10.
000 kroner'I Babysams containere gemmer der sig alt fra autostole til flyverdragter.
I denne uge har skralderen Fabian Vennekilde været på jagt i flere af landets Babysam-butikker.
Her har han fundet varer for flere tusinde kroner.
Af Julie Johanne Knudsen05.
apr.
2019 kl.
08.
01 | opdateret 05.
apr.
2019 kl.
12.
33Bemærk: artiklen er mere end 30 dage gammelLæs opTo babyslynger, tre babyalarmer, 10 sutter, to hagesmækker, fire bluser, to voksiposer.
Alt det og mere til fandt Fabian Vennekilde tidligere på ugen i en tilfældig container bag ved butikken Babysam i bymidten i Aarhus.
- Der er varer for godt og vel 10.
000 kroner.
Og det, synes jeg faktisk, er ærgerligt, når der er så mange mennesker i det her land, der godt kunne bruge tingene, siger han.
Skralderen har vurderet varernes værdi ud fra priser på Babysams hjemmeside, men ifølge marketingschef i Babysam-kæden kan man ikke gøre det op på den måde.
- Det kan godt være, at der er blevet fundet ting som babyalarmer, der er dyre fra ny.
Men 90 procent af varerne, der ender i containeren, er defekte.
Og så er de altså ikke noget værd længere, siger Christine Gjødsbøl Jensen.
Men det er også af sikkerhedsmæssige årsager, at en ødelagt autostol ender i containeren, siger direktøren af Babysam.
- En 'skralder' kigger måske på vores ting og undrer sig over, hvorfor det her ender som affald og ikke ved familier, der kunne have gavn af dem.
Vi har en klar politik om, at vi ikke smider kurante varer ud.
Men hvis varer er defekte, kan vi hverken donere eller sælge dem videre, da det kan være til fare for barnet, siger Kenneth Nørgaard.
Babysam vil lave nye tiltagSå sent som natten til i går var Fabian Vennekilde på jagt igen, hvor han kunne fylde tre sorte sække med kasserede varer fra Babysam-butikker i Holbæk og omegn, og han køber ikke direktørens forklaring.
- Det er en nem kommentar.
Hvis han kom forbi mig, kan han se, at det drejer sig om ting, der ikke fejler noget.
Men ifølge marketingschef Christine Gjødsbøl Jensen er det ikke hvad som helst, der kan doneres - og især ikke, når det handler om ting til børn og babyer.
- Han har fundet sko, der er pakket ud.
Og hvis man har med børn at gøre, ved man, at børns fodtøj er noget af det vigtigste.
Der er også bamser og legetøj, men hvis det har været på gulvet eller andre mærkelige steder, kan de være sundhedsskadelige for barnet, siger hun.
Alligevel erkender hun, at ting som navneskilte ikke skulle have været smidt ud.
Men som udgangspunkt bliver tøj og sko, der ikke bliver solgt, sendt tilbage til leverandørerne, siger hun.
Babysam-direktøren har på baggrund af sagen kaldt landets butikchefer sammen for at sætte skub i interne processer, så de fremover undgår at smide varer ud, der kunne være gået til et godt formål.
Han mener nemlig, at en anden grund til, at babytingene kan være havnet i skraldespanden, er, at halvdelen af kædens 450 ansatte arbejder på deltid.
- Det er en konkret vurdering i den enkelte butik.
Så måske har der været en ansat, der har taget en beslutning om, at de her ting ikke kunne bruges, selvom de i virkeligheden godt kunne være givet videre.
Og det er jo et problem, som vi skal løse.
I Babysams containere fandt Fabian alt fra voksiposer til termodragter.
Virksomheden har allerede en aftale med Mødrehjælpen om, at de overtager al udlejningsudstyr eller produkter, der eksempelvis er blevet brugt til reklame, og de vil gerne blive endnu bedre til at sende brugbare varer videre.
- Om der så er tale om, at vi skal stille kasser frem, som Mødrehjælpen selv kan komme og hente tingene fra, eller vi skal samarbejde med flere ngo'er, må vi finde ud af.
#viharbrugforvarerneNår Fabian Vennekilde graver i Babysams containere om natten, er det ikke første gang, at den 30-årige kok gør værdifulde fund, som virksomheder har kasseret.
Tidligere har han fundet legetøj ved butikker som Fætter BR, Toys R'Us, og i starten af året fandt han flere tusinde varer bag en nedlagt Flying Tiger-butik i København - varer som efter hans vurdering ikke fejler det mindste.
Han kalder sig selv for 'professionel skralder' og arbejder aktivistisk for at sætte fokus på overproduktion og madspild blandt virksomheder.
- Vi skal som samfund begynde at tænke os om.
Spørge nogen, om de ikke kunne bruge de her varer, i stedet for at containeren får dem, siger han.
Det er jo helt galimatias at smide ting ud, når der er familier, der ikke har råd til de her tingFabian Vennekilde, miljøaktivist.
Indtil videre har han taget sagen i egen hånd og oprettet en facebook-blog, hvor han lægger videoer op af sin fangst fra skraldeturene.
Her opfordrer han folk, der kunne have brug for tingene, til at kommentere med #viharbrugforvarerne.
Derefter kan de hente de kasserede babystole, flyverdragter og strømpebukser gratis på hans private adresse på Frederiksberg.
Efter videoen af "affaldet" fra Babysam er blevet delt, har flere børnefamilier fra Aarhus-området kontaktet ham.
- Det er jo helt galimatias at smide ting ud, når der er familier, der ikke har råd til de her ting.
Og det er helt ved siden af i forhold til den grønne omstilling, siger han.
Han og en række andre aktivister hjælper dagligt hinanden med at tage rundt i Danmark for at afsløre store virksomheders spild.
FacebookTwitterKopier linkEmner:BabySam|Flying Tiger|Detailhandel|København|Aarhus




https://www.dr.dk/nyheder/kultur/film/slut-med-hollywoods-drengeklub-aarets-bedst-saelgende-film-kommer-til-goere-en

Film og serierSlut med Hollywoods drengeklub: Årets bedst sælgende film 'kommer til at gøre en kæmpe forskel'På trods af voldsom kritik har filmen om en kvindelig superhelt indtjent én milliard dollars.
Brie Larson er 'meget feministisk, og er meget bevidst om det', mener journalist på Troldspejlet, Ida Rud.
Af Kasper Madsbøll Christensen05.
apr.
2019 kl.
09.
59Bemærk: artiklen er mere end 30 dage gammelLæs opDet er Marvel-studiets første film overhovedet, der har en kvindelig hovedrolle.
Og så har den indtjent over én milliard dollars, selv om den kun har været i biograferne i omkring en måned, skriver Vox.
Dermed er 'Captain Marvel' den bedst sælgende film på verdensplan i 2019.
Filmen er både skrevet og instrueret af kvinder, og i spidsen for det hele står Oscar-vinder Brie Larson.
Hun sender et stærkt signal med sin medvirken, mener Ida Rud, journalist på Troldspejlet.
Et signal, Larson vel at mærke godt selv er klar over.
Hun ved godt, at det kommer til at gøre en kæmpe forskel for en masse piger.
Ida Rud, journalist, Troldspejlet- Hun ved godt, at det kommer til at gøre en kæmpe forskel for en masse piger, der nu sidder og kan spejle sig i en kvindelig superhelt, mens de måske tænker: 'Hende vil jeg være, når jeg bliver stor', siger Ida Rud.
'En stokkonservativ mandeklub'Med Ida Ruds ord har Hollywood førhen 'været en stokkonservativ mandeklub', men det er 'heldigvis' ved at ændre sig nu.
- Brie Larson er med til at bane vejen for andre.
Der er en generel tendens til, at kvinder og minoriteter i dag er bedre repræsenteret i film, end de var førhen.
Det ser man både i forhold til kvinder, men også når det kommer til folk med en anden hudfarve end hvid, samt i forhold til homo- og biseksuelle og transkønnede, mener Ida Rud.
- Og det reagerer folk utroligt meget på - både på godt og ondt.
Især hvide mænd reagerer ind i mellem ret negativt, fordi de ser deres indlysende privilegier smuldre lige foran deres øjne.
Brie Larson vandt i 2016 både en Oscar-, Bafta- og Golden Globe-pris for sin rolle i filmen 'Room' - en helt anden type end 'Captain Marvel'.
Feminisme gør hende upopulær - hos nogleIda Rud understreger da også, at vejen til 'Captain Marvel's succes mildest talt har været slingrende.
- Larson er blevet voldsomt kritiseret for plakaterne til 'Captain Marvel', fordi hun ikke smiler.
Det har fået mange fans til at sige, at hun er en dårlig superhelt, forklarer Ida Rud.
- Som modsvar har Larson så været ude at spørge, hvor mange superheltemænd, der smiler på deres plakater.
Du finder ikke en eneste.
Hun er meget feministisk, og er meget bevidst om det.
- Det er også det, der gør hende upopulær hos nogle.
Du kan se plakaten til 'Captain Marvel' nederst i artiklen.
Har kæmpe rolle i 'Endgame'Feminismen ændrer dog ikke på, at 'Captain Marvel' har vist sig at blive en vaskeægte succes for det driftige filmstudie, der har udgivet 20 film de sidste 11 år.
'Captain Marvel' er på en måned blevet studiets syvende mest succesfulde film nogensinde.
Læs også:Anmelder fuldstændig forgabt i ny, kvindelig superhelt: Edderhyleme en befrielse!
- Brie Larson har virkelig mødt meget modstand, så det er dejligt at se, at filmen klarer sig godt, lyder det fra Ida Rud.
- Hun kommer også til at have en kæmpe rolle i den kommende 'Endgame'-film, der er kulminationen på 20 års Marvel-superheltefilm.
Det er et stærkt signal at sende.
Ida Rud understreger dog, at penge stadig er alfa omega i Hollywood - uanset hvilket køn, superhelten måtte have.
- 'Captain Marvel' var ikke kommet, hvis ikke man havde troet på, at den kunne blive en succes.
Men hvad så, hvis man rider med på en bølge, der handler om øget diversitet?
Det er bare fedt!
(© Marvel Studios 2019)FacebookTwitterKopier linkEmner:Fødevarer|Seksualitet




https://www.dr.dk/nyheder/udland/skilsmisse-goer-amazon-hustru-til-verdens-tredjerigeste-kvinde

UdlandSkilsmisse gør Amazon-hustru til verdens tredjerigeste kvindeHistoriens dyreste skilsmisse er en realitet, bekræfter Amazonstifter Jeff Bezos og hans ekskone MacKinzie på Twitter.
Verdens hidtil rigeste mand og verdens tredjerigeste kvinde glæder sig til en fremtid som venner og forældre efter deres skilsmisse.
Af Nikoline Vestergaard05.
apr.
2019 kl.
08.
55Bemærk: artiklen er mere end 30 dage gammelLæs op239 milliarder kroner.
Så mange penge kommer de fleste af os næppe i nærheden af i et helt liv.
Men det er ikke desto mindre det, som MacKenzie Bezos, nu ekskone til Amazonstifter Jeff Bezos, har fået, efter at parret endelig er blevet skilt.
Jeff Bezos blev i marts endnu engang 'kåret' som verdens rigeste mand, og med forliget bliver ekskonen verdens tredjerigeste kvinde.
Hun har dog ikke pengene på en bankkonto, men derimod som aktier samt cirka fire procent af parrets andele i internetgiganten Amazon, som Jeff stiftede tilbage i 1994 med MacKenzie som en af firmaets første ansatte.
Læs også:Sex, trusler og sms-beskeder: Amazon-stifter går til modangreb på sladderbladJeff Bezos beholder 75 procent af parrets aktier i Amazon samt alle parrets aktier i avisen The Washington Post, oplyser MacKenzie Bezos på Twitter.
- Jeg er glad for at have givet ham alle mine aktier i The Washington Post og Blue Origin og 75 procent af vores andele i Amazon - plus stemmeret over mine andele for at støtte hans fremtidige arbejde med de fantastiske firmaer, skriver hun.
Verdens 10 rigeste kvinder1.
Francoise Bettencourt Meyers, L'Oreal, 326 mia.
kr.
2.
Alice Walton, Wal-Mart, 294 mia.
kr.
3.
MacKinzie Bezos, Amazon, 239,5 mia.
kr.
4.
Jacqueline Mars, Mars, 158 mia.
kr.
5.
Yang Huiyan, ejendomsbranchen i Kina, 146 mia kr.
6.
Susanne Klatten, BMW og farma, 139 mia.
kr.
7.
Laurene Powell Jobs, Apple og Disney, 123 mia.
kr.
8.
Abigail Johnson, kapitalfond i USA, 103 mia.
kr.
9.
Iris Fintbona, minedrift i Chile, 102 mia.
kr.
10.
Gina Rinehart, jernindustri i Australien, 101 mia.
kr.
Kilde: Forbes via finans.
dk - opdateret med MacKinzie BezosAfpresning og affære med tv-værtMed de 239 milliarder kroner er der sat punktum for historiens dyreste skilsmisse.
En skilsmisse, der blev annonceret i januar, og som ikke kun har fået opmærksomhed på grund af den mulige pengerekord, men også fordi Jeff Bezos i februar skrev et blogindlæg om afpresning fra et stort medie i USA.
Få dage efter annonceringen af skilsmissen skrev tabloidavisen National Enquirer 11 sider om, at Jeff Bezos havde en affære med en tidligere tv-vært.
Artiklerne byggede blandt andet på parrets private sms-beskeder, og det fik Jeff Bezos til at indlede sin egen efterforskning for at finde ud af, hvordan avisen havde fået beskederne.
I flere mails forsøgte medieselskabet AMI, som ejer tabloidavisen National Enquirer, at få Jeff Bezos til at stoppe efterforskningen, ellers ville man offentliggøre intime billedbeskeder mellem Bezos og elskerinden.
Desuden krævede AMI, at Jeff Bezos offentligt skulle tilkendegive, at National Enquirers dækning af hans affære ikke var politisk motiveret.
Det ville Jeff Bezos ikke finde sig i, og derfor skrev han om det på sin blog - velvidende, at han dermed udstillede sig selv.
AMI har afvist alle beskyldninger om afpresning.
Slået af pinden som verdens rigeste mandBegge parter har selv skrevet om skilsmissen på Twitter.
Her roser Jeff sin ekskone for at være en fantastisk partner, allieret og mor, ligesom han understreger, at han glæder sig til deres nye forhold som venner og forældre sammen.
Det samme skriver MacKinzie på Twitter, hvor hun slutter af med:- Jeg er spændt på mine egne planer, og jeg er taknemmelig for fortiden, ligesom jeg ser frem til, hvad der sker som det næste.
Parret blev gift i 1993 og har fire børn sammen.
MacKinzie Bezos er i øvrigt en succesfuld forfatter, der blandt andet har skrevet bogen "The Testing of Luther Albright ".
Jeff Bezos slog i 2017 Microsoft-stifteren Bill Gates af pinden som verdens rigeste mand.
Siden er forspringet til de andre på den liste kun øget, og i begyndelsen af marts i år viste magasinet Forbes' liste, at Bill Gate 'kun' var god for 96,5 milliarder dollars.
På samme liste blev Jeff Bezos vurderet til at have en formue på 110 milliarder dollars, svarende til 731,8 milliarder kroner.
Men med de 36 milliarder dollars til ekskonen bliver Bezos ifølge simpel hovedregning detroniseret.
FacebookTwitterKopier linkEmner:Bill Gates (erhvervsleder)|Jeff Bezos (erhvervsleder)|Amazon.
com|Skilsmisse|USA




https://www.dr.dk/nyheder/regionale/syd/25-aar-gammel-misbrugssag-retten-far-skyldig-i-voldtaegt-og-mor-frikendt

Syd- og Sønderjylland25 år gammel misbrugssag for retten: Far skyldig i voldtægt og mor frikendtEn kvinde fra Vejen er frikendt i sag om særdeles groft seksuelt misbrug af fire børn for mere end 25 år siden.
Datteren var tre år gammel, da farens overgreb begyndte.
Af Louise Mandrup (interview) og Bo Bechsgaard05.
apr.
2019 kl.
09.
12 | opdateret 05.
apr.
2019 kl.
09.
27Bemærk: artiklen er mere end 30 dage gammelLæs opDen 60-årige kvinde fra Vejen, der har været mistænkt for seksuelt misbrug af sine fire børn er frikendt.
Faren til to af børnene - en 63-årig mand - er kendt skyldig i at have voldtaget og misbrugt et af parrets fire børn flere gange igennem flere år, mens barnet var under 12 år.
Det har Retten i Esbjerg afgjort i dag.
Tidslinje1987-1994: Misbrugene og volden finder sted ifølge anklageskriftet.
1992: Børnene fjernes fra hjemmet.
August 2017: Den ene datter går til politiet.
November 2017: Forældreparret varetægtsfængsles.
Marts 2019: Retssagen begynder.
April 2019: Faren kendes skyldig i misbrug og voldtægt mod ét af børnene.
Moren frifindes.
Den 63-årige var tiltalt for 17 forhold - det er kun et enkelt af forholdene, han er kendt skyldig i.
Overgrebet på barnet er foregået i perioden fra 1987 til 1991.
Overgrebet foregik, da pigen var mellem tre og syv år gammel.
I 1992 blev børnene fjernet fra hjemmet.
Om baggrunden for rettens konklusion siger retsformanden i retten.
- Der består en risiko for, at en betydelig del af børnenes erindringer kan være blevet påvirket på forskellig vis i tiden efter anbringelsen.
Parret var tiltalt for groft seksuel misbrug og mishandling af deres fire børn for mere end 25 år siden.
Det var først i 2017, at den ene datter anmeldte hændelserne til politiet.
Forældrene har under retssagen nægtet sig skyldige og hævder, at anklagerne er grebet ud af den blå luft.
Senere i dag afsiger retten den 63-årige fars dom.
FacebookTwitterKopier linkEmner:Vejen|Retten i Esbjerg|Kriminalitet|Esbjerg




https://www.dr.dk/nyheder/politik/minister-skal-i-samrad-om-muslingefiskeri

PolitikMinister skal i samråd om muslingefiskeriDF og S ser frem til fiskeriminister Eva Kjer Hansens forklaring om forskelsbehandling af store og små muslingefiskere.
Fiskeriminister Eva Kjer Hansen skal i samråd om muslingefiskeri ved Storebælt, som kun store muslingefiskere tilsyneladende har fået adgang til (arkivfoto) 05.
apr.
2019 kl.
09.
45Bemærk: artiklen er mere end 30 dage gammelLæs opFiskeriminister Eva Kjer Hansen (V) er kaldt i samråd af DF-fiskeriordfører Ib Poulsen på grund af forskelsbehandling af store og små muslingefiskere.
- Der er ingen tvivl om, at jeg er forbandet over, at vi skal sidde i den her situation igen med en minister, der har tilgodeset de største endnu engang, siger han.
Samme opfattelse har S-fiskeriordfører Simon Kollerup.
- Det er de store fiskere, som bliver begunstiget, mens de små fiskere bliver holdt udenfor.
Det er nedslående, men det er også en regulær skandale, siger han.
Læs også:Presset minister afviser at have ignoreret DF-krav om muslingekvoterBerlingske har afdækket, hvordan fiskere ved Jyllands østkyst gennem ti år har bedt om tilladelse til at fiske ved Storebælt, men de er gentagne gange blevet afvist.
Samtidig har myndighederne givet nogle af landets største muslingefiskere unik adgang til nøjagtigt samme område.
Ifølge avisen kunne fiskerne bare ringe til embedsmænd og få adgang til fangsterneIfølge Ib Poulsen er ordførerne først orienteret om sagen i sidste uge, efter at ministeriet var blevet kontaktet af Berlingske.
Til Berlingske erkender Eva Kjer Hansen, at det er helt uacceptabelt, og at hun længe har gjort alt for at rette op efter en række af fiskerisager med klare regler og afrapporteringer.
/ritzau/FacebookTwitterKopier linkEmner:Eva Kjer Hansen (politiker)|Venstre|Berlingske Media|Erhvervsfiskeri|Fyn




https://www.dr.dk/sporten/tennis/wozniacki-efter-opslidende-sejr-det-var-mentalt-haardt

TennisWozniacki efter opslidende sejr: 'Det var mentalt hårdt'Mihaela Buzarnescu fik presset Caroline Wozniacki til det yderste, inden danskeren spillede sig videre.
Caroline Wozniacki kom på en hård opgave mod rumæneren Mihaela Buzarnescu.
05.
apr.
2019 kl.
08.
55Bemærk: artiklen er mere end 30 dage gammelLæs opTrods en 3-0-føring tidligt i første sæt over Mihaela Buzarnescu ved WTA-turneringen i Charleston, USA måtte Caroline Wozniacki grave dybt for at snuppe sejren.
Det sagde danskeren efter sejren på 6-4, 3-6, 6-3.
- Det var hårdt mentalt, lød det fra Wozniacki i interviewet efter kampen ifølge TV2 Sport.
Rumæneren kom sig over den sløje start og fik presset danskeren hårdt.
Det gav ad flere omgange grus i maskineriet for danskeren, hvis ketsjer også fik de spillemæssige udfordringer at føle med en tur i jorden.
Læs også:Wozniacki slider sig til kvartfinale- Det er så frustrerende, når man forsøger at gøre sit bedste, og tingene ikke fungerer, forklarede Wozniacki om sin åbenlyse frustration på banen.
- Jeg tog et par dybe indåndinger og tænkte over, hvad jeg kunne gøre bedre.
Jeg forsøgte at spille lidt mere aggressivt i slutningen, og det gav pote.
Græker venterFredag aften dansk tid gælder det så kvartfinalen mod grækeren Maria Sakkari, som Wozniacki har et indgående kendskab til.
Til WTA's hjemmeside siger hun:- Jeg kender Sakkari rigtig godt.
Vi har trænet en del sammen i Monaco, så jeg kender hende og hendes spil.
Læs også:Wozniacki sikkert videre i Charleston med sejr over tyskerDen 23-årige græker og 28-årige Wozniacki har kun mødt hinanden en enkelt gang før.
Det var i Wuhan Open i 2017, hvor Sakkari vandt i to sæt.
Ved den lejlighed var underlaget hardcourt, mens der i Charleston spilles på grønt grus.
Mens danskeren har hentet 30 WTA-titler i single i karrieren, har Sakkari endnu sin første til gode.
/ritzau/FacebookTwitterKopier linkEmner:Caroline Wozniacki (tennisspiller)|Tennis|TV 2 (tv-kanal)|TV 2 Sport|Kina




https://www.dr.dk/sporten/golf/lucas-bjerregaard-kommer-skidt-fra-start-i-texas

GolfLucas Bjerregaard kommer skidt fra start i TexasEfter opturen ved WGC Matchplay kom golfspilleren ned på jorden igen med en skidt indledning på Texas Open.
Lucas Bjerregaard kom ned på jorden igen i Texas efter sin flotte præstation i Houston i sidste uge.
05.
apr.
2019 kl.
10.
02Bemærk: artiklen er mere end 30 dage gammelLæs opFor en lille uges tid siden slog den danske golfspiller Lucas Bjerregaard selveste Tiger Woods og nåede semifinalen ved WGC Matchplay.
Natten til fredag dansk tid var der noget mindre at glæde sig over for nordjyden, der kom skidt fra land ved PGA Tour-turneringen Texas Open.
Læs også:Dansker vinder 3,8 millioner for fjerdeplads i golf-turneringHul 4 blev en kostbar fornøjelse for Bjerregaard, som indkasserede en triplebogey, og de tre slag over par endte med at blive hans score efter de 18 huller.
Det placerer ham langt tilbage i stillingen, hvor han er delt nummer 131.
Der er ikke andre danskere med i turneringen, som føres af sydkoreaneren Si Woo Kim i seks slag under par efter første runde.
Mareridt på fjerde hulLucas Bjerregaard startede på hul 10, og allerede på det efterfølgende hul måtte han notere en bogey.
Hul 14 gav en birdie, men halvvejs var han alligevel i et slag over par efter endnu en bogey på hul 18.
Hul 4 blev som nævnt et mareridtshul for Bjerregaard, som dog kunne glæde sig over at slutte dagen med en birdie på sidste hul.
Læs også:Nu kender USA 'Beer garden': Bjerregaard slår sit navn fast med sejr over Tiger WoodsAnden runde spilles natten til lørdag dansk tid, og der skal nogle danske birdies til, hvis Bjerregaard skal klare cuttet og få adgang til de to finalerunder i weekenden.
Ved WGC Matchplay endte han på en fjerdeplads efter at have tabt bronzedysten.
Alligevel kunne han stikke en præmiecheck på 3,8 millioner kroner i lommen for præstationen.
/ritzau/FacebookTwitterKopier linkEmner:Tiger Woods (golfspiller)|Golf|Texas|Lucas Bjerregaard (golfspiller)




https://www.dr.dk/sporten/cykling/dansk-cykelprofil-inden-flandern-rundt-selvtilliden-kunne-vaere-stoerre

CyklingDansk cykelprofil inden Flandern Rundt: 'Selvtilliden kunne være større'Mads Pedersen og Trek-holdet jagter en tiltrængt triumf i Flandern Rundt på søndag.
Cykelrytteren Mads Pedersen føler ikke, formen er der, hvor den var sidste år, da han blev nummer to i Flandern Rundt.
05.
apr.
2019 kl.
07.
48Bemærk: artiklen er mere end 30 dage gammelLæs opFor et år siden bragede Mads Pedersen ind på den største scene i international cykelsport, da han blev nummer to i Flandern Rundt efter heroisk kørsel på de flamske brosten.
Men fra starten af denne sæson er det gået mere trægt for Pedersen og resten af Trek-holdet, som ikke har lavet de forventede resultater i forårsløbene.
Derfor håber rytterne, at det var et signal om bedre tider, da John Degenkolb i søndags blev nummer to i Gent-Wevelgem efter aggressiv kørsel af både Pedersen og Jasper Stuyven i den afsluttende fase.
Læs også:Danskere jagter topplaceringer i italiensk cykelklassiker- Det er fedt og spændende at være til start igen, efter at jeg blev nummer to sidste år.
Vi skal til at vise noget nu, siger Mads Pedersen i en pressemeddelelse fra Trek forud for Flandern Rundt på søndag.
- Vi kørte et godt løb i søndags, og vi skal gøre det samme på søndag.
Selvtilliden kunne være større, men jeg tror virkelig på, at vi kan lave noget stort, siger Mads Pedersen.
Dårlig sæsonstartI sin tid på det amerikanske hold har han især haft et godt samarbejde med Jasper Stuyven.
Den 26-årige belgier har dog ikke rigtigt ramt femte gear i sæsonens første måneder, hvilket han selv er den første til at erkende.
- Gent-Wevelgem var en god oplevelse for mig og hele holdet efter vores dårlige præstationer tidligere.
Det giver et boost før de kommende to store løb (Flandern Rundt og Paris-Roubaix, red.
), siger Stuyven.
Læs også:Stærk tjekke sejrer i mini-Flandern på dansk offday- Jeg mener selv, at jeg er i en position som underdog i øjeblikket.
I de hidtidige løb har jeg ikke haft den samme følelse som sidste år.
Det er ikke optimalt, men jeg tror, vi er stærke nok til at køre med de bedste, siger han.
Foruden Mads Pedersen er en stribe danske ryttere til start i søndagens løb, der er et af de største i cykelsæsonen.
Den foreløbige startliste tæller ni danskere, heriblandt Michael Valgren, Magnus Cort og Søren Kragh Andersen.
/ritzau/FacebookTwitterKopier linkEmner:Belgien|John Degenkolb (cykelrytter)|Magnus Cort (cykelrytter)|Trek-Segafredo|Cykelsport




https://www.dr.dk/nyheder/udland/praesidentkandidater-vil-holde-tv-debat-paa-nationalstadion

UdlandPræsidentkandidater vil holde tv-debat på nationalstadionUkraines præsident er presset før valget og har takket ja til at debattere mod tv-stjernen Zelenskij på stadion.
Den 41-årige komiker og tv-stjerne, Volodymyr Zelenskij, har udfordret Petro Porosjenko til debat på nationalstadion i Kijev.
Af Louise Brodthagen Jensen05.
apr.
2019 kl.
09.
58Bemærk: artiklen er mere end 30 dage gammelLæs opUd med det traditionelle kontrollerede tv-studie og lad i stedet debatten foregå på landets nationalstadion foran et 70.
000 mand stort publikum i hovedstaden Kijev.
Sådan har opfordringen lydt fra den ukrainske præsidentkandidat og komiker Volodymyr Zelenskij, der trak sig sejrrigt ud af weekendens første runde i det ukrainske præsidentvalg.
Og den siddende præsident, Petro Porosjenko, der i weekenden kun fik halvt så mange stemmer, har tænkt sig at tage kampen op mod manden, der indtil videre bedst er kendt fra en tv-serie.
Zelenskijs opfordring blev lagt ud på sociale medier i går.
I en video, der mest af alt ligner en tv-reklame, ses han gående rundt på det mennesketomme olympiske stadion.
- Du har udfordret mig til en debat.
Du troede, jeg ville løbe væk, gå i stå eller gemme mig, siger han blandt andet til Porosjenko og tilføjer:- Nej, jeg er ikke dig i 2014- med henvisning til Porosjenkos sejr i 2014 ved valget, der blev afholdt i det første år af krigen i Østukraine.
Han slutter af med at sige:- Du har 24 timer til at beslutte dig, tænk over det.
Torsdag kom så svaret fra Porosjenko, der tilsvarende lagde en video ud på Twitter.
Her gør præsidenten indledningsvis opmærksom på, at de ved lov vedtagede valgregler varsler, at en præsidentkandidat-debat egentlig skal foregå på landsdækkende tv, men:- Hvis det skal være på stadion, så lad det blive på stadion, lyder det fra Porosjenko.
Zelenskij på hjemmebaneFørst den 21.
april skal ukrainerne igen til stemmeboksen, og præsidentens modsvar vidner om, hvilken valgkamp der formentlig vil finde sted de næste godt 14 dage.
- Porosjenko er så markant bagefter Zelenskij, at han er nødt til at gøre andet end bare håbe på, at ukrainerne stemmer anderledes i anden runde.
Derfor ser vi ham nu forsøge at træde ind på underholdningsarenaen, Zelenskijs hjemmebane, siger DR's Ukraine- og Ruslandskorrespondent, Matilde Kimer.
Alle de analyser, der er lavet her i dagene efter første valgrunde, viser, at Zelenskij vil trække langt de fleste af de andre kandidaters vælgere overMatilde Kimer, DR's Ukraine- og RuslandskorrespondentZelenskij, der udmærker sig ved ingen politisk erfaring at have - udover sin rolle som præsident i en populær tv-serie - vandt første valgrunde med 30 procent af stemmerne mod Porosjenkos bare 16 procent.
Derfor har den 41-årige komiker grund til at være ovenpå før det afgørende valg, men han skal dog også komme med et politisk program for at overbevise vælgerne, lyder det fra korrespondenten.
- Alle de analyser, der er lavet her i dagene efter første valgrunde, viser, at Zelenskij vil trække langt de fleste af de andre kandidaters vælgere over, så styrkeforholdet er klart i komikerens favør, siger Matilde Kimer og tilføjer:- Han risikerer dog at komme til at gøre hele det her debat-show lidt for underholdningspræget.
Hans seneste forslag var, at tredjeplads-kandidaten, Julia Timosjenko, skulle være moderator for debatten, og nogle vil tolke det nye krav som et forsøg på at trække i land og ikke at have mod og mandshjerte nok til at sige ordentligt fra.
Begge kandidater har indvilliget i at tage både narkotika- og alkohol-test fredag, men endnu er der ingen forlydender om en nærmere dato for stadiondebatten, der altså ser ud til at skulle finde sted på Kijevs Olympiske Stadion.
FacebookTwitterKopier linkEmner:Julia Timosjenko (politiker)|Petro Porosjenko (politiker)|Ukraine|Valg og folkeafstemninger|Twitter




https://www.dr.dk/nyheder/indland/fem-ansatte-hos-statens-it-er-oplagt-hackermaal-de-kan-faa-adgang-til-se-og-goere

IndlandFem ansatte hos Statens It er oplagt hackermål: "De kan få adgang til at se og gøre stort set alt"Statens It strammer overvågning af ansatte efter kritik af svagheder ved Udbetaling Danmark og statsligt økonomisystem.
Rigsrevisionen påtaler væsentlige svagheder i Statens Its drift af Udbetaling Danmark og Navision Stat.
Af Lisbeth Quass05.
apr.
2019 kl.
07.
45Bemærk: artiklen er mere end 30 dage gammelLæs opHos Statens It sidder fem medarbejdere, som ifølge Rigsrevisionen har fået alt for fri adgang til store, statslige it-systemer.
Medarbejderne kan komme så vidt omkring i Udbetaling Danmark og økonomistyringssystemet Navision Stat, at de dels har øget mulighed for at svindle og dels er oplagte mål for hackere, vurderer eksperter i it-sikkerhed.
For jo flere it-rettigheder, medarbejderne har, jo tættere kan de populært sagt komme på deres arbejdsplads' kronjuveler.
- Vi har fundet væsentlige svagheder ved Statens Its drift af infrastrukturen og it-miljøet, konkluderer Rigsrevisionen i to rapporter, som DR Nyheder har fået aktindsigt i.
© DR NyhederHvad er Statens It?
Statens It er en styrelse under Finansministeriet, der fungerer som en slags it-afdeling for den danske stat.
Statens It skal med enkelte undtagelser stå for driften af it-systemer for alle offentlige myndigheder.
Blandt de systemer, Statens It står for driften af, er økonomistyringssystemet Navision Stat, som bruges af omkring 400 statslige institutioner, og Udbetaling Danmark, der udbetaler en lang række ydelser som folkepension og boligstøtte.
Kan slette data og sporRigsrevisionen har gentagne gange påtalt, at der rundt omkring i det offentlige bliver sløset med tildelingen af udvidede adgange til statslige it-systemer og at det, samt manglende kontrol, øger risikoen for økonomisk svig.
Det er også et af omdrejningspunkterne i den store svindelsag fra socialområdet, hvor den 64-årige kontorfuldmægtig Britta Nielsen er mistænkt for at have misbrugt sin adgang til offentlige systemer til at stjæle 121 millioner kroner fra sin arbejdsplads.
De fem ansatte hos Statens It er ikke mistænkt for at have svindlet.
Rigsrevisionen påpeger alene, at det er kritisabelt, at medarbejderne kan misbruge deres adgang til at redigere eller slette data og til at slette sporene efter sig, da de har kunnet slå logningen af deres digitale handlinger fra.
Det er bestemt også uhensigtsmæssigt, vurderer lektor og ekspert i it-sikkerhed Søren Debois fra IT Universitetet.
- Hvis medarbejdere har rettigheder til for mange ting, bliver det nemmere for dem at snyde.
Hvis de både kan lave en faktura, godkende den og sende den til udbetaling, er det for eksempel nemt for dem at skaffe sig nogle penge, siger han.
Læs også:Regeringen vil opruste i kampen mod hackereHackere kan overtage adgangenRigsrevisionens kritik skal tages alvorligt, vurderer chefanalytiker Jens Christian Høy Monrad fra det internationale it-sikkerhedsfirma Fireeye, som efterforsker cyberangreb.
- Hvis en medarbejder med den slags privilegier bliver kompromitteret, kan hackerne overtage privilegierne og få adgang til at se og gøre stort set alt, siger han.
Truslen fra cyberspionage er MEGET HØJ.
Cyberspionage udgør en betydelig sikkerhedspolitisk og samfundsøkonomisk trussel mod danske myndigheder, sektorer og virksomheder.
Center for Cybersikkerhed: "Cybertruslen mod Danmark 2019"Jens Christian Høy Monrad fortæller, at Danmark er et interessant mål for hackere, der arbejder for andre stater, fordi vi er et af de mest digitaliserede lande i verden.
Derfor ligger meget af vores samfundskritiske information digitalt, og de data kan hackere sælge på undergrundsmarkeder eller bruge til at styrke deres eget land.
Statens It er ifølge it-sikkerhedseksperterne også i sig selv et interessant mål.
For hvis hackerne kan trænge ind i ét system her, kan de forsøge at komme videre til andre systemer med dyrebare informationer.
- Når man centrerer digitale tjenester og forskellige ministerier omkring én silo, så er det der, vi vil se flest angreb, siger Jens Christian Høy Monrad.
Hvad er privilegerede rettigheder?
Medarbejdere i det offentlige har hver deres brugerkonto.
Til hver konto knyttes forskellige rettigheder ud fra de arbejdsopgaver, medarbejderen skal udføre.
Af sikkerhedshensyn og for at undgå svig skal medarbejdere kun have udvidede rettigheder, hvis de skal bruge dem i deres arbejde.
Privilegerede rettigheder giver adgang til for eksempel at ændre systemernes indstillinger, til at tilgå kritiske informationer og funktioner og kan medføre øget risiko for personoplysninger og systemer.
Ansatte med privilegerede rettigheder skal have stærke adgangskoder, da deres konti er særligt udsatte i tilfælde af cyberangreb og misbrug.
Kilder: Moderniseringsstyrelsen, Rigsrevisionen, DigitaliseringsstyrelsenBeholder rettighederneEfter kritikken fra Rigsrevisionen har Statens It rettet op på en række punkter.
Men medarbejderne med de mange privilegier er ikke blevet frataget deres rettigheder, og det har Statens It heller ikke planer om at gøre.
Spørger man Søren Debois fra IT Universitetet, er der dog god grund til at se på, om sikkerheden kan forbedres yderligere.
- Når man samler driften af den statslige it ét sted, bør det være topklasse.
Det er ikke topklasse at have superbrugere, som har så udvidet adgang, at Rigsrevisionen finder det betænkeligt, siger han.
Læs også:Over 100 offentlige it-systemer er i fareStatens It strammer sikkerhedenStatens It kan ikke kommentere detaljeret på de sikkerhedstiltag, der beskytter systemerne mod misbrug og hackerangreb.
Direktør Michael Ørnø påpeger dog, at Politiets Efterretningstjeneste har sikkerhedsgodkendt medarbejderne, og at der bliver holdt øje med, om de for eksempel logger på systemerne på usædvanlige tidspunkter.
Derudover er der intern og ekstern kontrol, hvor Rigsrevisionen, EU, Finansministeriet og et certificeringsorgan inden for informationssikkerhed kigger Statens It efter i sømmene.
Efter Rigsrevisionens kritik vil det nu også blive registreret, hvad medarbejderne laver, når de har de udvidede rettigheder i brug.
- Det er selvfølgelig teoretisk set muligt, at de fem medarbejdere ville være i stand til at lave noget forkert, med de rettigheder de har.
Men der er så mange andre lag sikkerhed, at det vil være meget naivt at tro, at de ville kunne slippe af sted med det, siger Michael Ørnø.
Minister: Der skal ryddes opDer vil altid være medarbejdere, som er nødt til at have udvidede adgange for at kunne passe deres job, påpeger minister for offentlig innovation Sophie Løhde (V), som Statens It hører under.
Men kontrollen med offentligt ansattes brugeradgange skal generelt forbedres, tilføjer hun:- Det er beklageligt og ikke mindst kritisabelt, at statslige myndigheder ikke har haft ordentligt styr på tildelingen af brugerrettigheder.
Det skal der selvfølgelig ryddes op i over alt i staten, og det er der rigtig mange myndigheder, der er i fuld gang med nu og her.
I videoen herunder kan du høre, hvordan hackere typisk angriber.
FacebookTwitterKopier linkEmner:Rigsrevisionen|Sophie Løhde (politiker)|Statens IT|IT-kriminalitet|Arbejdsmarked




https://www.dr.dk/nyheder/penge/swedbanks-bestyrelsesformand-gar-af-efter-hvidvasksag

PengeSwedbanks bestyrelsesformand går af efter hvidvasksagBestyrelsesformanden i Swedbank, Lars Idermark, stopper i forlængelse af sag om hvidvask, oplyser banken.
I sidste uge blev Swedbanks adm direktør, danskeren Birgitte Bonnesen, fyret, og nu trækker bestyrelsesformand Lars Idermark sig.
(Arkivfoto) )05.
apr.
2019 kl.
07.
27Bemærk: artiklen er mere end 30 dage gammelLæs opBestyrelsesformand i Swedbank, Lars Idermark, forlader banken i kølvandet af sag om hvidvask, oplyser banken.
Stoppet kommer få dage efter, at han stod i spidsen for fyringen af bankens daværende administrerende direktør, danskeren Birgitte Bonnesen.
Lars Idermark har sideløbende med posten hos Swedbank været øverste direktør for koncernen Södra Skogsägarna, der blandt andet ejer skove og savværker.
Læs også:Swedbank fyrer dansk topdirektør efter hvidvaskanklagerPå grund af det massive fokus på Swedbank vurderer Lars Idermark, at det ikke er muligt at fortsætte på begge poster.
- I forlængelse af den heftige debat om Swedbank og spørgsmålene om bankens kontrol af mistænkelige overførsler i Baltikum har jeg konkluderet, at medieopmærksomheden ikke er forenelig med mit job som direktør for Södra, forklarer han.
/ritzau/FacebookTwitterKopier linkEmner:Swedbank|Pengeinstitutter|Økonomisk kriminalitet|Baltikum|Birgitte Bonnesen (erhvervsleder)




https://www.dr.dk/nyheder/politik/thulesen-dahl-om-kattelem-til-radio24syv-det-har-aldrig-vaeret-en-diskussion-eller

MedieforhandlingerSe temaPolitikThulesen Dahl om kattelem til Radio24syv: 'Det har aldrig været en diskussion for eller imod Radio24syv'DF-formanden vil ikke sætte tal på, hvor mange penge der eventuelt skal findes til en ny radiokanal.
DF-formand Kristian Thulesen Dahl åbner for, at Radio24syv kan fortsætte som DAB-kanal.
Af Emil Eller05.
apr.
2019 kl.
10.
01Bemærk: artiklen er mere end 30 dage gammelLæs opDet har aldrig været Dansk Folkepartis hensigt, at Radio24syv skulle lukke.
Det siger partiets formand, Kristian Thulesen Dahl, efter at han i går i Jyllands-Posten åbnede for at finde en måde at videreføre Radio24syv som helt eller delvist statsfinansieret DAB-radio.
Læs også:DF åbner kattelem for at redde Radio24syvEjerne af Radio24syv har for nylig meldt ud, at man ikke byder på at fortsætte kanalen fra efteråret, fordi der i det nye forlig - efter ønske fra DF - er blevet sat krav om, at mindst 70 procent af radioens redaktionelle medarbejdere skal arbejde mindst 110 kilometer fra København.
Den aftale står Thulesen Dahl fast på.
Taleradioen på det såkaldte FM4-bånd skal stadig ligge i Vestdanmark.
Der er altså tale om en helt ny mulighed, nemlig at lave en taleradio som DAB-kanal.
Tidslinje29.
juni 2018: Som en del af medieaftalen skal Radio24syvs hovedsæde flyttes fra København til Vestdanmark, melder kulturminister Mette Bock (LA) ud.
22.
marts 2019: Regeringen og Dansk Folkepart kræver, at 70 procent af redaktionen på FM4 skal arbejde mindst 110 kilometer fra København.
28.
marts 2019: Radio24syv dropper at søge om forlænget sendetilladelse.
4.
april 2019: Kristian Thulesen Dahl, formand for Dansk Folkeparti, åbner mulighed for Radio24syv's overlevelse i en kronik i Jyllands-Posten.
5.
april 2019: Kulturminister Mette Bock (LA) indkalder til møde om Radio24Syv.
- Det her er også for at understrege vores mening med medieforliget.
Det har aldrig været en diskussion for eller imod Radio24syv, som det flere steder er blevet gjort til.
Vi mener bare, at når vi finansierer to taleradioer, skal den ene ligge i Vestdanmark, siger Kristian Thulesen Dahl.
Men har DF et ønske om, at Radio24syv fortsætter?
- Hvis vi kan finde konditionerne for det, så ja.
Vi går ind for et mangfoldigt radioudbud, og vi ved, at en del folk synes godt om programmerne på Radio24syv.
- Hvis det kan inkluderes i de øvrige aktiviteter, vi skal have på mediesiden, så er det fint, vi også har det her udbud.
Millioner i spilEt vigtigt element i at finansiere en radiokanal er naturligvis at finde pengene til at drive den.
Dem erklærer Thulesen Dahl sig klar til at finde, men han vil ikke sætte tal på, hvor stort et beløb der bliver tale om.
Radio24syv finansieres i dag med knap 100 millioner kroner årligt.
- Jeg forestiller mig, at det bliver et noget mindre beløb, for man kan slække på nogle af de krav, der er til kanalen i dag.
Og hvis ejerne ønsker det, kan kanalen over en årrække blive brugerfinansieret, så det er en overgangsordning at nå derhen.
- Men hvis det skal lykkes, så koster det nogle penge, og dem skal vi være klar til at dække.
Hvor meget er "nogle penge"?
- Jeg har ikke sat et beløb på, for jeg er ikke ekspert i at drive radio.
Jeg ved ikke, hvad det koster på de vilkår.
Så hvis regeringen ønsker at drøfte det med os, er vi parate.
Men vi skal have nogle, der har mere forstand på det, til at fortælle, hvad det koster.
Men har du ikke gjort dig nogle tanker om beløbet - er det 50 millioner eller otte millioner?
- Selvfølgelig har jeg det.
Men for seriøsitetens skyld vil jeg ikke komme med et tal, jeg ikke har belæg for, når jeg ikke ved nok om det.
Så risikerer vi at skyde ved siden af.
Det er en åben diskussion, og vi er klar til at finde pengene til det.
Også hvis det viser sig at koste omkring 100 millioner kroner årligt?
- Det vil det ikke.
Det koster den nuværende radio.
Når vi slækker på kravene til, hvordan den skal laves, bliver det billigere.
Når vi samtidig åbner for brugerfinansiering, bliver den billigere.
Men hvor meget billigere bør nogle med mere viden fortælle os om.
Regeringspartier er positiveKulturminister Mette Bock (LA) siger, at hun indtil videre forholder sig i ro og afventer et mere konkret udspil fra Dansk Folkeparti.
Kristian Thulesen Dahl opfordrer hende til at indkalde til forhandlinger om forslaget.
- Regeringspartierne har haft lidt svært ved den her diskussion.
Nogle af dem har givet et billede af, at forliget handler konkret om Radio24syv, og det gør det altså ikke.
Vi vil have en kanal i Vestdanmark, og nu vil vi have den her debat tilbage på sporet, siger han.
- Det er helt grundlæggende positivt, at der nu er en chance for, at radioen på en eller anden måde kan drives videre på en fornuftig måde, siger Jørgen Ramskov, der er chefredaktør på Radio24syv.
Fra Radio24syv lyder det, at man er glad for åbningen og muligheden for, at radioen måske kan drives videre.
Men man afventer samtidig et endeligt bud på, hvordan en måske kommende DAB-radio skal udformes.
Læs også:Radio24syv-chef: 'Vi er glade for enhver åbning'Medieordførerne hos både Konservative og Venstre, Naser Khader og Marcus Knuth, ser positivt på åbningen fra Dansk Folkeparti.
Begge vil dog gerne se et mere konkret udspil fra Dansk Folkeparti, særligt når det handler om, hvordan pengene til finansieringen skal findes.
Hvis politikerne i sidste ende beslutter at udbyde en DAB-kanal til en taleradio som Radio24syv, vil det ikke nødvendigvis være det nuværende Radio24syv, der får den.
Stationen vil skulle sendes i udbud, og derefter skal ejerne bag radioen beslutte, om man vil byde på den.
Og så skal de naturligvis vinde udbuddet, hvis andre også byder på det.
FacebookTwitterKopier linkEmner:Dansk Folkeparti|Kristian Thulesen Dahl (politiker)|Liberal Alliance|Jylland|Økonomi




https://www.dr.dk/nyheder/viden/kroppen/har-du-en-daarlig-dag-saa-brug-12-minutter-paa-taenke-godt-om-andre

KroppenHar du en dårlig dag?
Så brug 12 minutter på at tænke godt om andreForskning viser, at du bliver gladere, mindre angst og udvikler mere empati, hvis du tænker positivt om andre mennesker.
Dansk forskning viser, at det at hjælpe andre og tænke godt om andre kan gøre dig til et gladere menneske.
Af Maria Lise Behrendt05.
apr.
2019 kl.
07.
33Bemærk: artiklen er mere end 30 dage gammelLæs opDet er ikke altid nemt at finde overskuddet til at tænke positivt om andre.
På en dag, hvor du har haft chefen på nakken, knoklet med en håbløs studieopgave eller trukket skrigende unger gennem Netto i myldretiden, er det naturligt at ønske alle andre langt, langt væk.
Men hvis du kan mønstre bare lidt energi, er det måske alligevel værd at bruge den på at kigge på dine medmennesker i en presset stund og sende dem et smil eller en sød tanke.
Et forsøg udført af psykologiforskere fra Iowa State University viser nemlig, at vi mennesker bliver gladere, får mere empati og kan reducere vores angstniveau, hvis vi tænker godt om dem, vi møder på vores vej.
- Vi er sociale væsner af natur, og vi er dybt afhængige af hinanden.
Så det, at vi tænker godt om andre, at vi har tillid til andre, og at vi hjælper hinanden, er med til at styrke vores trivsel og mentale sundhed, siger seniorforsker i mental sundhedsfremme ved Statens Institut for Folkesundhed, SDU, Vibeke Koushede, som ikke er en del af det amerikanske projekt.
Du bliver det, du fodrer hjernen medI forsøget fra Iowa State University udstyrede forskerne 496 studerende med tre forskellige strategier til, hvordan de skulle tænke om andre mennesker.
Derudover var der en kontrolgruppe.
De forskellige strategier i forsøget En gruppe skulle kigge på de mennesker, de gik forbi, og tænke for sig selv: Jeg ønsker, at den person skal være glad.
En anden gruppe skulle kigge på andre og tænke på, hvordan de var forbundet til personerne.
For eksempel om de andre delte drømme eller følelser, der lignede deres egne.
En tredje gruppe skulle fokusere på tanker om, hvordan de selv var bedre stillet, end dem de mødte.
En fjerde kontrolgruppe fik til opgave kun at registrere, hvordan de mennesker, de gik forbi, så ud i forhold til for eksempel sammensætning af tøj, hår og make-up.
Med en af de strategier til rådighed blev de studerende sendt ud på en bare 12 minutter lang gåtur for at praktisere den.
Både inden og efter gåturen fik de undersøgt og målt deres stress- og angstniveau, hvor glade de var, og i hvilken grad de følte empati og tilknytning til andre.
Resultaterne målte forskerne op imod kontrolgruppen, og sammenligningen viste, at de personer, som havde fået til opgave at ønske det bedste for andre mennesker, selv var gladere, følte sig mindre ængstelige, oplevede større tilknytning og havde mere empati.
Dem, som skulle tænke på, hvordan de var forbundet til andre, oplevede ligeledes en større grad af tilknytning og empati, mens den sidste gruppe, som skulle fokusere på deres eget bedreværd, ikke havde det anderledes end kontrolgruppen.
- Vi ved fra forskning, at det at tænke godt om andre og ville andre det godt også påvirker os selv positivt.
Det øger vores følelse af glæde, omsorg og empati og reducerer følelsen af angst, siger Vibeke Koushede.
Omvendt påvirker det os også, hvis vi går rundt og tænker negativt om andre.
- Vores hjerne er plastisk (foranderlig, red), så de tanker vi fodrer den med, er dem, der vokser, siger Vibeke Koushede.
Selv de allermindste handlinger gør forskelDu kender det garanteret fra dit eget liv.
Når du møder nogen, der smiler, smitter det (som regel).
Møder du til gengæld nogen, der snerrer af dig i bussen, i supermarkedskøen eller på cykelstien, kan den kedelige følelse sidde i kroppen længe.
Smitter smil?
Du har sikkert hørt udtrykket "smil smitter".
Og det passer faktisk, mener forskere.
I hjernen har vi nemlig såkaldte spejlneuroner, der gør, at vores hjerne spejler andres adfærd.
Som de sociale væsner vi er, kan vi altså lynhurtigt afkode, hvis andre mennesker smiler til os og efterligne deres handling.
Spejlneuronerne blev første gang opdaget i aber, og forskere diskuterer stadig lystigt, hvordan de virker og hvor stor en rolle, de rent faktisk spiller for vores adfærd.
Kilder: Peter Lund Madsen og videnskab.
dkDerfor er det ifølge Vibeke Koushede vigtigt, at vi gør en indsats for at sprede trivsel med smil og venlighed.
Og måske særligt på de dårlige dage, hvor chefen har været træls.
- I førstehjælp taler man om at “standse ulykken”.
Så hvis du har haft en dårlig dag, så prøv at se, om du kan undgå at smitte med dårligt humør ved at insistere på at sende et smil eller positive tanker videre til dem, du møder på din vej, siger Vibeke Koushede.
Ifølge hende er trivsel og mental sundhed et fælles ansvar, som vi alle kan være med til at løfte i dagligdagen.
Og de små handlinger gør en kæmpe forskel.
Du behøver ikke nødvendigvis at melde dig som frivillig i Kirkens Korshær fem dage om ugen eller svinge forbi mormor hver dag for at handle ind og gå ud med skraldet.
- Start med at sende et smil eller lade en anden komme foran i supermarkedskøen.
Alt tæller.
Selv de allermindste handlinger, siger Vibeke Koushede.
FacebookTwitterKopier linkEmner:USA|Sundhed og velvære|Videnskab|Statens Institut for Folkesundhed|Kirkens Korshær




https://www.dr.dk/nyheder/indland/video-saadan-traenger-hackerne-ind-i-en-organisation

IndlandVIDEO Sådan trænger hackerne ind i en organisationIt-sikkerhedsekspert gennemgår de fem trin i hackernes angrebscyklus.
Uanset om målet er spionage eller økonomisk kriminalitet, er hackernes fremgangsmåde ofte den samme.
Af Lisbeth Quass, Kasper Duncan Gram (video) og Omid Jafi 05.
apr.
2019 kl.
07.
45Bemærk: artiklen er mere end 30 dage gammelLæs opDanmark topper listen over lande, der har digitaliseret de største dele af den offentlige sektor.
Det stiller store krav til it-sikkerheden, så hackere ikke kan stjæle hemmelige og dyrebare informationer om den danske stat og danskerne.
Chefanalytiker Jens Christian Høy Monrad fra det internationale it-sikkerhedsfirma Fireeye arbejder med strategisk efterretning og opklaring af cyberangreb.
I videoen øverst gennemgår han de fem trin i et typisk hackerangreb mod for eksempel en myndighed eller virksomhed.
1Hackerne trænger ind.
Det sker ofte ved, at de sender en mail med ondsindet kode, som de får en medarbejder til at klikke på.
Det er nok til at sikre dem adgang, og det er typisk lettere at manipulere en medarbejder til at lukke ubudne gæster ind, end det er at trænge ind på anden vis.
2Hackerne forsøger at få fodfæste.
Her leder de efter en måde at blive i systemet.
De efterligner almindelige ansatte for ikke at afsløre deres indtrængen eller udløse alarmer.
3Hackerne trænger længere ind.
De indsamler brugernavne og adgangskoder og leder efter medarbejdere med adgang til så mange dele af organisationens systemer som muligt, så de kan overtage og misbruge deres rettigheder.
4Hackerne leder efter data.
Hvis der er tale om statssponsorerede hackere, leder de måske efter informationer, der kan bruges som efterretninger.
Hvis der er tale om it-kriminelle, vil de måske snarere undersøge, hvordan de kan trække penge ud.
5Hackerne fuldfører missionen.
Data eller penge bliver trukket ud.
Statshackere vil herefter måske forsøge at blive hængende, så de kan indsamle endnu flere informationer.
Hvis målet derimod er økonomisk vinding, vil de formentlig forsøge at slette sporene efter sig og forlade organisationen.
Læs også:FEM RÅD: Sådan undgår du hackerangrebFacebookTwitterKopier linkEmner:IT-kriminalitet|IT-branchen|FireEye|Kriminalitet|Arbejdsmarked




https://www.dr.dk/sporten/fodbold/wozniacki-slider-sig-til-kvartfinale

FodboldWozniacki slider sig til kvartfinaleCaroline Wozniacki var på banen i over to en halv time mod Mihaela Buzarnescu i tredje runde.
Caroline Wozniacki måtte slide hårdt for at komme videre i Charleston.
(arkivfoto) 05.
apr.
2019 kl.
06.
42Bemærk: artiklen er mere end 30 dage gammelLæs opCaroline Wozniacki er klar til kvartfinalen i WTA-turneringen i Charleston, men den danske tennisspiller måtte kæmpe hårdt for at komme videre fra tredje runde.
Hun vandt sent i aftes med 6-4, 3-6, 6-3 over rumæneren Mihaela Buzarnescu, der voldte masser af besvær med sin aggressive stil.
Over to en halv time varede den jævnbyrdige forestilling, hvor spillerne skiftedes til at have initiativet, men hvor danskeren var mest afklaret til sidst.
Wozniacki kom flyvende fra start, brød rumænerens serv og bragte sig hurtigt foran 3-0.
Men Buzarnescu fik samlet sig, og Wozniacki fik sværere og sværere ved at holde sine egne server.
Rumæneren tabte pludselig kontrollen igen, og tre vundne bolde i træk gav Wozniacki sætbold.
Hamrede ketsjeren i jordenBuzarnescu satte sig tungt på kampen i andet sæt.
Hun tilspillede sig tre sætbolde i danskerens serveparti og udnyttede den tredje.
Wozniacki så ud til at være mest frisk i tredje sæt og brød straks Buzarnescus serv, som fik reduceret til 2-3.
En frustreret Wozniacki hamrede ketsjeren i jorden i ærgrelse, da hun uprovokeret slog bolden i nettet i det efterfølgende parti.
Rumæneren begyndte at lave stribevis af fejl, mens Wozniacki holdt hovedet koldt og sled sig til sejren.
I kvartfinalen venter grækeren Maria Sakkari, der er nummer 50 i verden.
/ritzau/FacebookTwitterKopier linkEmner:Caroline Wozniacki (tennisspiller)|Tennis




https://www.dr.dk/nyheder/udland/may-vi-gor-os-klar-til-eu-valg

BrexitSe temaUdlandMay: Vi gør os klar til EU-valgDen britiske premierminister anmoder i brev til EU-præsident, at brexit udsættes til 30.
juni.
Premierminister Theresa May har officielt bedt EU om en udsættelse af brexit til 30.
juni (arkivfoto) 05.
apr.
2019 kl.
10.
11Bemærk: artiklen er mere end 30 dage gammelLæs opTheresa May skriver i brev til EU's præsident, Donald Tusk, at briterne vil forberede sig på at deltage i valget til Europa-Parlamentet, skriver Reuters.
Samtidig vil hun anmode om, at brexit udsættes til 30.
juni.
- Hvis parterne er i stand til at ratificere en aftale inden denne dato, så foreslår regeringen, at denne periode afsluttes tidligere, skriver May.
Læs også:Ole Ryborg giver svar: Kan en toldunion redde brexit?
- Regeringen ønsker enighed om en tidsplan for ratifikation, som tillader Storbritannien at trække sig ud af EU inden 23.
maj 2019 og derfor aflyse valget til Europa-Parlamentet, men den vil forsat fortsætte med at at gøre de ansvarlige forberedelser til at holde valg, hvis dette ikke skulle vise sig muligt, står der i brevet.
23.
maj er en henvisning til den exit-dato, som regeringen har sat, hvis der senest i næste uge ligger en tværpolitisk aftale klar til godkendelse.
Men tiltroen i det øvrige EU er ikke stor til en sådan aftale.
/ritzau/FacebookTwitterKopier linkEmner:Donald Tusk (politiker)|EU|Europa-Parlamentet|Storbritannien|EU-forhold




https://www.dr.dk/nyheder/regionale/hovedstadsomraadet/stor-stigning-efterskole-er-ikke-kun-provinsboern

KøbenhavnStor stigning: Efterskole er ikke kun for provinsbørnEfterskolerne er populære som aldrig før - stigningen er størst i hovedstadsområdet.
Natacha Sejerø (th.
) er én af dem, der tager 10.
klasse på en efterskole næste år, mens klassekammeraterne Julies Cordes Ørsted (th.
) og Mikala Borch (midt) skal direkte i gymnasiet.
Af Nikolaj Krogh Bonde05.
apr.
2019 kl.
07.
08Bemærk: artiklen er mere end 30 dage gammelLæs opAllerede fra hovedvejen kan man se den første gravko.
Og som man ruller ind ad grusstien til skolens hovedbygning stiger larmen fra fræser og rundsav, og duften af savsmuld melder sig.
På Sportsefterskolen Sjælsølund (SES) lidt udenfor Hørsholm har de netop indviet en ny spisesal, og spaden er hurtigt i jorden igen for at bygge en ny sportshal.
Efterskolen er et billede på en stigende interesse blandt Hovedstadsområdets unge: Flere end nogensinde før vil på efterskole.
Jeg tror, der er kommet en helt anden opfattelse blandt københavnere af, hvad efterskolen er, og hvad den kan.
Jens Nissen, forstander Sportsefterskolen SjælsølundForstander, Jens Nissen, har arbejdet på skolen i 10 år, og i den periode har han set samme udvikling.
- For år tilbage så vi slet ikke elever fra den her by – altså fra Hørsholm.
Nu kommer størstedelen af vores elever fra Nordsjælland og Hovedstadsområdet.
Jeg tror, der er kommet en helt anden opfattelse blandt københavnere af, hvad efterskolen er, og hvad den kan, fortæller han.
Og han bakkes op af formanden for Efterskoleforeningen, Torben Vind Rasmussen.
- Nu kan man ikke længere sige, at det er landbobørn eller børn, der har problemer, som tager på efterskole.
Efterskolebarnet er simpelthen blevet et andet.
Vi kan se på tallene, at der er en signifikant forøgelse (i Region Hovedstaden, red.
), fortæller Torben Vind Rasmussen.
Udvikling er i højsædetI marts indsamlede Undervisningsministeriet tilkendegivelser fra alle landets 9.
klasseelever, om hvad deres planer er efter sommerferien.
Opgørelsen viser, at næsten 17 procent flere fra Region Hovedstaden skal på efterskole næste år i forhold til indeværende skoleår.
På landsplan er stigningen på knap ti procentpoint.
Én af de unge fra Hovedstadsområdet, der skal på efterskole næste år, er Natacha Sejerø.
Hun går i 9.
b på Lille Værløse Skole, men efter sommerferien flytter hun til Falster.
Med sig til Gundslevholm Idrætsefterskole tager hun harpiks og håndbold.
- Jeg har valgt at tage på efterskole, fordi jeg følte, at jeg havde brug for et år mere, inden jeg tager min ungdomsuddannelse.
Og så for at udvikle mig fagligt og sportsligt.
Læs også:Efterskoleelever droppede studieturen: Uddelte nødhjælp i stedetEfterskolen har døjet med et ry – især i Hovedstadsområdet – af, at det var et sted, man tog hen, hvis man havde problemer.
Så skulle man hen og opdrages.
Jens Nissen, Forstander Sportsefterskolen SjælsølundDet er netop, hvad efterskolerne har været dygtige til at fokusere på, vurderer SES-forstander, Jens Nissen.
At eleverne får mulighed for at udvikle sig personligt, fagligt og socialt - og i det hele taget danne sig.
Og det står i stor kontrast til, hvad efterskolen tidligere – måske fordomsfuldt – stod for, mener han.
- Efterskolen har døjet med et ry – især i hovedstadsområdet – af, at det var et sted, man tog hen, hvis man havde problemer.
Så skulle man hen og opdrages.
Men jeg tror, der er kommet en helt anden opfattelse blandt københavnere af, hvad efterskolen er, og hvad den kan.
Natacha Sejerø medgiver, at et efterskoleår godt kan bruges som en pause.
- Det er lidt, hvad man gør det til.
Hvis man gerne vil have et ”slacker-år”, så kan man få det.
Men hvis man gerne vil beholde sit niveau eller blive bedre fagligt, så kan man også sagtens det, siger hun.
Stigning kan skyldes pres fra samfundetJeg tror, at en del unge og deres forældre måske tænker, at et år på efterskole er en mulighed for at være i et præstationsfrit rum.
Mette Pless, Lektor ved center for Ungdomsforskning på Aalborg UniversitetOg det kan godt være, man lige har brug for en puster, inden man skal videre i uddannelsessystemet.
Lektor ved Center for Ungdomsforskning på Aalborg Universitet, Mette Pless, peger i hvert fald på, at samfundspresset godt kan have ledt flere over på efterskolerne.
- Mange unge føler sig presset af at skulle leve op til nogle bestemte forventninger - både inden for uddannelsessystemet men også udenfor.
Og noget af det, efterskolerne tilbyder, er andre læringsrum, end man har adgang til i folkeskolen, siger hun, og fortsætter.
- Jeg tror, at en del unge og deres forældre måske tænker, at et år på efterskole er en mulighed for at være i et præstationsfrit rum.
Det handler ikke om karakterer og om at præstere på bestemte måder – man kan i stedet udfolde nogle andre sider af sig selv, vurderer hun.
FacebookTwitterKopier linkEmner:Efterskoler|Uddannelse|Aalborg Universitet|Region Hovedstaden|Hørsholm




https://www.dr.dk/nyheder/indland/rasmus-paludan-tiltalt-racisme-nu-skal-sagen-retten

IndlandRasmus Paludan tiltalt for racisme: Nu skal sagen for rettenRetssagen omhandler udtalelser i en video delt på YouTube.
Rasmus Paludan demonstrerer ofte.
Her ses han, da Hizb ut-Tahrir holdt fredagsbøn på Christiansborg Slotsplads i København i marts.
Af Lisbeth Quass05.
apr.
2019 kl.
07.
30Bemærk: artiklen er mere end 30 dage gammelLæs opDe har flere gange stået over for hinanden – på hver deres side af barrikaderne ved demonstrationer – og med hver deres glødende sag.
Nu mødes de igen, denne gang i en retssal i Glostrup, hvor islamkritikeren Rasmus Paludan sidder på anklagebænken, mens talsperson Bwalya Sørensen fra den danske gren af bevægelsen "Black Lives Matter" vil sidde blandt tilhørerne.
Sagen omhandler en video, Rasmus Paludan optog ved Bwalya Sørensens hjem i Albertslund og delte på YouTube i april sidste år.
Ifølge Rasmus Paludan selv er videoen en politisk analyse.
Men anklagemyndigheden mener, at han har forhånet en gruppe mennesker og drevet propagandavirksomhed.
- Jeg håber, at det her bliver et vendepunkt, hvor vi endelig kan se noget retfærdighed, og at loven også kan bruges for at beskytte minoriteter, siger Bwalya Sørensen, der politianmeldte videoen.
Hvem er de?
•Rasmus Paludan er advokat.
Han stiftede for nogle år siden sit eget parti, der vil have forbud mod islam i Danmark.
Budskabet spreder han på YouTube og gennem demonstrationer med koranafbrændinger.
Han er under PET-beskyttelse.
•Bwalya Sørensen er talsperson og stifter af den danske gren af bevægelsen "Black Lives Matter".
I Danmark er bevægelsens fokus især diskrimination mod minoriteter og strukturel racisme begået af blandt andet politi og retssystem.
- Et cirkusRasmus Paludan har pillet videoen ned, efter han blev sigtet.
Men ifølge anklageskriftet i sagen siger Rasmus Paludan blandt andet på optagelsen, at Bwalya Sørensen giver hvide skylden for, at det går dårligt for sorte i Sydafrika, fordi hun "som de fleste negere i Sydafrika ikke er begavede nok til at kunne se, hvordan tingene rent faktisk forholder sig".
Mere specifikt taler han om partiet African National Congress (ANC) og siger, at personer fra befolkningsgrupper med lav intelligenskvotient ikke kan styre en nation, "fordi de simpelthen ikke evner det".
- Det er ren og skær racisme, mener Bwalya Sørensen.
Hun håber, at sagen vil slå fast med syvtommersøm, at racistiske udtalelser ikke er tilladt i Danmark.
Men hun har ikke de store forhåbninger, da hun ikke mener, at racismeparagraffen virker efter hensigten.
- Vi oplever, at ingen nogensinde vinder på den paragraf, bortset fra de tilfælde hvor højtprofilerede DF-politikere er i rampelyset med vredt protesterende demonstranter foran retssalen, siger hun.
§ 266 b er i spil:•"Den, der offentligt eller med forsæt til udbredelse i en videre kreds fremsætter udtalelse eller anden meddelelse, ved hvilken en gruppe af personer trues, forhånes eller nedværdiges på grund af sin race, hudfarve, nationale eller etniske oprindelse, tro eller seksuelle orientering, straffes med bøde eller fængsel indtil to år.
•Ved straffens udmåling skal det betragtes som en særligt skærpende omstændighed, at forholdet har karakter af propagandavirksomhed.
"På partiets top 20-listeRasmus Paludans parti har tidligere bragt Bwalya Sørensens navn på en valgplakat, som blev hængt op rundt omkring i landet for at promovere partiet.
Plakaten er en liste over de 20 personer, det ifølge partiet er topprioritet at få udvist af Danmark.
Han har også nævnt hende i andre videoer på YouTube.
For hende personligt var grænsen, da han mødte op foran hendes hjem og filmede.
Og selvom hun er glad for, at sagen skal for en dommer, føler hun samtidig, at hun selv og "Black Lives Matter" bliver presset ind i et farcelignende cirkus, hvor sagen mod hendes vilje giver Rasmus Paludan en platform at tale fra.
- Vi er heller ikke enige i de ting, han tidligere har sagt og gjort, men vi har aktivt fravalgt at anmelde ham tidligere, for vi ville ikke give ham den platform, siger hun.
Rasmus Paludan: Langt ude og bindegaltDen anklagede i sagen, Rasmus Paludan, fastholder sin uskyld.
- Derudover er det en tiltale, som vedrører en bestemmelse, som i bund og grund er et forsøg på at angribe lovlige politiske ytringer gennem straffesystemet, hvilket må krænke enhver, der er demokratisk anlagt, siger han.
Sagen har ikke fået ham til at være mere påpasselig med sine ytringer.
- Det er langt ude og bindegalt, at jeg kommer med en rolig politisk analyse af forholdene i Sydafrika, og at jeg så skal igennem retssystemet af den grund, siger Rasmus Paludan.
Det forventes, at der falder dom i sagen i dag.
FacebookTwitterKopier linkEmner:Dansk Folkeparti|Youtube|Sydafrika|Retsvæsen|Rasmus Paludan (advokat)




https://www.dr.dk/musik/25-aar-efter-hans-tragiske-doed-her-er-grundene-til-kurt-cobain-har-aendret-verden

Musik25 år efter hans tragiske død: Her er grundene til, Kurt Cobain har ændret verdenDen afdøde Nirvana-forsanger er blandt andet grunden til, du går klædt, som du gør.
Af Casper Helweg Christiansen og Grafik: Solvej Nygaard Gregersen05.
apr.
2019 kl.
06.
30Læs opDen 5.
april 1994 mistede en hel generation af unge mennesker med følelserne udenpå genbrugstøjet og hang til støjende rockmusik et ikon.
En kombination af en skrøbelig psyke, et voldsomt indtag af stoffer og en uhåndterlig popularitet fik Nirvana-frontmanden Kurt Cobain til at skyde sig selv i sit hjem i Seattle i det nordvestlige USA.
Om Kurt D.
CobainFødt den 20.
februar 1967.
Død den 5.
april 1994.
Sanger, sangskriver og guitarist i Nirvana.
Studiealbums med Nirvana: 'Bleach' (1989), 'Nevermind' (1991) og 'In Utero' (1993).
Samme dag Cobain på tragisk vis valgte at gøre en ende på sine pinsler, kom Benedicte Pierleoni til verden i København.
Et datosammenfald, den kommende trommeslager i bandet Baby In Vain først blev opmærksom på, efter hun var blevet draget af Kurt Cobain og Nirvanas musikalske univers mange år senere.
Om Benedicte PierleoniFødt den 5.
april 1994.
Trommeslager i Baby In Vain og har desuden udgivet en solo-ep under aliasset Bene.
- Mit første møde med Nirvana var i start 00'erne.
En kammerat havde inviteret mig med til en jam-session med hans band, og de spillede nummeret 'Smells Like Teen Spirit'.
Jeg husker det som en lyd, der var ny for mig og var enorm interessant og kunne et eller andet.
- Det lå længe i min underbevidsthed, at der fandtes det her band, der hed Nirvana.
En ven gav mig en dag en brændt cd med flere af deres hits på, og til min fødselsdag fik jeg albummet 'In Utero'.
Samtidig syntes min trommelærer også, at Nirvana var fede, og at jeg skulle spille det.
Lige pludselig begyndte jeg bare at tænke: 'Fuck - det her rykker sgu', fortæller Benedicte Pierleoni.
Lyt til 'Smells Like Teen Spirit' her, mens du læser videre.
Nirvana - Smells Like Teen SpiritEn del af 'Klub 27'Det er nu 25 år siden, at Cobain døde som 27-årig og dermed blev endnu et prominent medlem af 'Klub 27' - den nærmest mytologiske række af rockstjerner, der døde i en alder af netop 27.
- På sådan en helt morbid måde kan man sige, at Kurt Cobains død dengang nok har været med til at gøre Nirvana legendariske.
De fik kun lavet tre plader, men hvis de var blevet ved, så kan det være, at de havde mistet den fuldstændig, mener Benedicte Pierleoni.
Det kan i hvert fald konstateres, at folk stadig hører Nirvana.
Bandet har over 12 millioner månedlige lyttere på Spotify, hvor 'Smells Like Teen Spirit' er blevet afspillet over en halv milliard gange.
Videoen til nummeret har mere end 800 millioner visninger på Youtube.
Læs også:'Hvorfor skal alle de bedste dø så hurtigt?
' Hør de gribende telefonsvarerbeskeder fra sørgende Nirvana-fansOg køen ved kassen for namedropping af Nirvana-sangskriveren som inspirationskilde er ligeledes uendelig lang.
Alle fra Kendrick Lamar, Lana del Rey, Lil Wayne, Muse, Kanye West og Arcade Fire til Jay-Z har hyldet Nirvana og Cobain.
Hvorfor hylder så mange nutidige kunstnere Kurt Cobain så mange år efter hans død?
- Jeg tror, at det skyldes den ægthed og den personlighed, som han havde.
Han var både dyster, mørk og selvdestruktiv samtidig med, at han var goofy og selvironisk.
Blandingen mellem at tage sin musik virkelig seriøst og samtidig være ydmyg omkring det er meget inspirerende for mig.
Jeg tror, det er ægtheden, følsomheden og professionalismen, men også ydmygheden og det uprætentiøse, og hvordan hele hans personlighed skinner igennem i musikken og ordene, der er meget inspirerende for andre kunstnere, siger Benedicte Pierleoni.
Lyt til 'Low Life' fra Baby In Vain her.
Baby In Vain - Low LifeHvad er det, der gør, at Cobain og Nirvanas musik i dine ører stadig holder?
- Man kan simpelthen mærke ham og hans ord blive formidlet gennem musikken.
Det lyder på en eller anden måde friskt, for de spiller bare uden at tænke så meget over det.
Der er ikke noget pis.
Bandet var det eneste, de havde, og de gjorde det fuldt ud.
- Og så er sangene sindssygt velskrevede.
Det er gode melodier, og de har en helt vild energi, som man ikke så tit hører i nyere musik.
Det er sjældent, at jeg hører ny musik med samme sjæl, indlevelse, sammenhold og fandenivoldskhed i dag, lyder forklaringen fra Baby In Vain-trommeslageren.
Også den 20-årige rapper K-Phax, der debuterede med singlen 'Oh My God' i 2017, er stor fan af Kurt Cobain og Nirvana.
Som en, der selv udtrykker sig i en anden genre end Cobain, har K-Phax ligeledes et bud på, hvorfor så mange rappere hylder den afdøde antihelt som forbillede.
Udover førnævnte kunstnere som Kendrick Lamar, Lil Wayne, Kanye West og Jay-Z er unge rap-artister som Juice Wrld og nyligt afdøde XXXTencation også inspireret af Nirvana-frontmanden.
Keith Birongo aka K-Phax20-årig rapper.
Født i Kenya, men opvokset i Sønderjylland.
Vinder af KarriereKanonen i 2016.
- Kurt Cobain havde en attitude, som mange rappere gerne vil have.
Han var sej.
Og så rammer hans musik de samme følelser, som mange rappere kredser om.
Han var sådan en type, som man gerne ville have med til sin fest.
Man ville gerne hænge ud med ham i et hjørne, forklarer K-Phax.
Reinkarnation?
Det var først mange år efter det første møde med 'Smells Like Teen Spirit' og flere af de andre dragende Nirvana-numre, at Benedicte Pierleoni - eller Bene, som hun ofte bare kaldes - opdagede, at hun havde et helt særligt dato-fællesskab med Kurt Cobain.
NirvanaNirvana er et centralt begreb i buddhismen og er det højeste og endelige mål for den religiøse stræben.
Kilde: Den Store Danske Encyklopædi- For fem-seks år siden lå jeg på en strand i Italien og læste Cobain-biografien 'Heavier Than Heaven', og lige pludselig kunne jeg læse, at han tog livet af sig selv den 5.
april 1994 - den dag, jeg blev født.
Jeg syntes, at det var ret spøjst, at Nirvana er fra buddhismen og hinduismen, hvor man snakker meget om reinkarnation.
At hun skulle være en reinkarnation af Kurt Cobain er skam ikke noget, som hun bare finder på, forsikrer Bene med et lille smil om munden.
Hun har nemlig medbragt to polaroid-billeder som håndfaste beviser på slægtskabet med Cobain.
- På det ene billede er mit ansigt foran en Nirvana-plakat, men Kurt Cobain er blevet sløret i fremkaldelsen, så det er kun mig, Krist og Dave på billedet.
Hør Benedicte Pierleoni tale om sit forhold til Kurt Cobain i videoen her.
- På det andet billede sidder jeg på en bar i London.
Jeg har måske drukket lidt for meget og viser min langfinger til fotografen.
Da billedet bliver fremkaldt, ser vi så, at der i baggrunden hænger et billede af Kurt Cobain, hvor han også viser sin langfinger.
To beviser på reinkarnation, lyder det overbevisende.
Fra antiforbrug til mainstreamNirvana og flere andre bands fra Seattle-området i samme periode opstod blandt andet som et alternativ til forbrugssamfundet.
Medierne fandt hurtigt på at gøre musikken til en ny genre, så grunge blev brugt som samlebetegnelse for bands som Nirvana, Pearl Jam, Soundgarden og Alice In Chains.
Tøjet blev købt i genbrugsbutikker og var gerne hullet og laset.
Sceneshowet blev der heller ikke gjort det store ud af, for det handlede om musikken.
Men som det er gået med mange andre subgenrer og undergrundsfænomener, blev grunge en del af den massekultur, som den egentlig var skabt i opposition til.
Ligesom inspirationen fra Nirvanas musik kan spores hos adskillige bands og artister i 2019, dukker Cobain og de andre grunge-heltes outfits også stadig op i modebilledet.
Dr.
Martens-støvlerne, Converse-gummiskoene, de hullede jeans og skovmandsskjorterne har kunnet ses i tonsvis af modemagasiner de senere år.
- De var meget slacker-agtige og sådan lidt: 'Nu kommer vi og spiller i det tøj, vi har haft på i den sidste uge', lyder det fra Benedicte Pierleoni, når snakken falder på Cobain og Nirvanas stil.
K-Phax har de seneste par år også spottet en mode-tendens, som er direkte inspireret af en meget berømt foto-session med Kurt Cobain.
- Folk går stadig med hans briller, og det er stadig en sej ting.
De der hvide briller, lyder det om de nu ikoniske solbriller, som både Rihanna, Pharrell Williams, Wiz Khalifa, medlemmer af hiphop-gruppen Migos og rapperen Lil Yachty har båret offentligt.
Lyt til 'Rebellions' fra K-Phax her.
K-Phax - RebellionsKurt Cobain fungerede på et tidspunkt som poster-boy i en kontroversiel Dr.
Martens-kampagne, og lige nu kører der en retssag i USA, hvor Nirvana har sagsøgt modehuset Marc Jacobs.
Nirvanas repræsentanter mener nemlig, at Marc Jacobs i en kollektion fra 2018 har kopieret bandets ikoniske smiley - en smiley, som Kurt Cobain angiveligt skulle have tegnet i forbindelse med udgivelsen af 'Nevermind' i 1991, og som har været en del af Nirvanas identitet lige siden.
Selvom det er mere end 25 siden, at Kurt Cobains musik bragede igennem lydbilledet er den stadig en del af bagagen, når Baby In Vain og K-Phax går i studiet.
- Jeg har taget mig selv i at høre Nirvana inden indspilninger med Baby In Vain.
Jeg tror ikke, at det har været bevidst.
Musikken får bare en bestemt nerve ind i mig og giver mig energi til at smadre fuldstændig igennem, lyder det fra Benedicte Pierleoni.
- Min sang 'Failure' er inspireret af nogle af de ting, som jeg har været igennem i mit liv.
Den handler om at blive afvist af sine forældre og om ikke at høre til nogen steder.
Det var en periode i mit liv, hvor jeg lyttede meget til Nirvana, og viben i nummeret kommer ud af deres musik, fortæller K-Phax.
Hør K-Phax tale om sit forhold til Nirvana-sangen 'All Apologies' i videoen her.
Den nye generations CobainDer er selvfølgelig også kommet nyere artister til, der ligesom Kurt Cobain kan være med til at sætte ord på unges til tider dystre tanker.
Et af disse nye stjerneskud har, ifølge et af Nirvana-medlemmerne, i hvert fald gang i lidt af det samme, som Seattle-heltene havde dengang.
- Jeg har læst, at Dave Grohl har været ude at udtale, at det samme fænomen, vi så omkring dem dengang, nu er ved at ske for Billie Eilish.
Læs også:Popstjernen, alle taler om: 17-årige Billie Eilish giver ikke en fuck- Musikken er fuldstændig anderledes, men mørket i teksterne og det dystre univers kan alligevel sammenlignes.
Hun synger også til outsiderne.
Stemmer som Kurt Cobain og Billie Eilish kan være med til at nedbryde det forvrængede glansbillede af et samfund og en perfekthedskultur, og det, synes jeg, er enormt vigtigt, aktuelt og fantastisk, at musik kan gøre.
Det er vigtigt med personer, der gennem deres egen kunst kan formidle følelser således, at andre føler sig hørt, fortæller Baby In Vain-trommeslageren.
Så behøver unge vel ikke længere at lytte til Nirvana, eller hvad?
- Jeg tror, at teenagere har brug for noget rebelsk.
Og så er Nirvana bare et go to-band.
De er rimelig tidløse og har en eller anden vild appel til folk, som, jeg ikke tror, dør i den nærmeste fremtid, lyder det til sidst fra Benedicte Pierleoni, mens K-Phax ligeså skråsikkert proklamerer:- Kurt Cobains musik vil have en effekt på generationer ind i fremtiden og kommer aldrig til at forsvinde.
FacebookTwitterKopier linkEmner:Dave Grohl (musiker)|Jay Z (musiker)|Pop og rock|Seattle|Youtube




https://www.dr.dk/nyheder/indland/11-arige-drenge-fundet-i-god-behold-efter-massiv-eftersogning

Indland11-årige drenge fundet i god behold efter massiv eftersøgningSydsjælland og Lolland-Falsters Politi havde natten igennem ledt med helikoptere og droner efter to drenge.
05.
apr.
2019 kl.
03.
39Bemærk: artiklen er mere end 30 dage gammelLæs opTo 11-årige drenge, der onsdag aften forsvandt nær landsbyen Nørre Alslev på Falster, er blevet fundet i god behold.
Det oplyser Jan Nielsen, der er vagtchef ved Sydsjælland og Lolland-Falsters Politi.
De to drenge, Noah og Jesper, skulle have været hjemme på deres bopæl klokken 18 onsdag aften, men mødte ikke op.
Politiet modtog anmeldelsen omkring klokken 21.
Herefter blev en massiv eftersøgning sat i gang, og politiet benyttede både flere helikoptere, hunde og droner.
Tidligt torsdag morgen kunne eftersøgningen dog indstilles, da de to drenge blev fundet i god behold.
- Det er meget glædeligt, at de to drenge er vendt hjem i god behold, siger vagtchef Jan Nielsen.
Han fortæller, at de to drenge selv er vendt hjem, og at de ikke er kommet til skade.
Politiet havde først på natten udsendt signalementer af de to drenge via Twitter og opfordret folk til at henvende sig, hvis man havde hørt eller set noget til dem.
Tidligt på natten fortalte vagtchefen, at politiet var meget foruroliget over drengenes forsvinden, og at man derfor havde "sat ind med alle midler, vi har til rådighed" i forsøget på at finde drengene.
Men lidt efter klokken tre natten til torsdag kan politiet altså fortælle, at de to var vendt hjem.
/ritzau/FacebookTwitterKopier link




https://www.dr.dk/nyheder/detektor/detektor-kaere-singlemand-du-skal-ikke-vaere-saa-bange-hjertedoed

DetektorDetektor: Kære singlemand - du skal ikke være SÅ bange for hjertedød Ensomhed blandt mænd er livsfarligt, skriver flere medier.
Mindst lige så farligt som rygning og alkohol.
Men forskningen bag handler slet ikke om ensomhed.
Af Sofie Frøkjær05.
apr.
2019 kl.
06.
30Bemærk: artiklen er mere end 30 dage gammelLæs op90 procent.
Så meget større er risikoen for at dø af en hjertesygdom, hvis man er en ensom mand.
Det fortalte flere danske medier på baggrund af et nyt dansk studie.
Men forskerne bag undersøgelsen siger nu, at forskningen slet ikke handler om ensomhed - og at de 90 procent er et misvisende tal.
- Vi skulle have været meget mere nøjagtige i vores kommunikation med medierne.
Nogle af vores formuleringer har ikke været gode nok, og det er vi rigtig ærgerlige over, fortæller læge og hjerteforsker Magnus T.
Jensen til Detektor.
Hvad handler historien om?
Find en samlever, og undgå for alt i verden at bo alene.
Sådan lød opfordringen fra Berlingske i en artikel med overskriften: “Ny undersøgelse: Singlelivet er dødsensfarligt”.
I artiklen kan man nemlig læse, at en ny undersøgelse viser, at mænd, der bor alene, har cirka 90 procent forøget risiko for at dø af en hjertesygdom - og at ensomhed dermed er lige så farligt som at være aktiv ryger.
Berlingskes historie bredte sig hurtigt til andre medier: "Eneboende mænd har øget risiko for at dø af hjertesygdom", skrev både Kristelig Dagblad og BT.
"Ensomhed er lige så farligt for dit hjerte som rygning og alkohol", lød det hos DR.
Detektor på podcast og P1Løgn, spin og halve sandheder.
Hver uge undersøger Detektor debatten og konfronterer de ansvarlige.
Hver fredag på podcast og lørdag kl.
14 på P1.
Hør i denne uge Mathias på 22 år fortælle, hvordan han - uden at vide det - endte med at lægge ansigt til den forkerte historie om hjertedød blandt ensomme mænd.
Hos TV2 kunne man læse, at "Ensomme mænd risikerer tidlig død".
Og i Politiken lød opfordringen i et læserbrev: "Kære singlemand – det er tid til at gå i panik".
Socialminister Mai Mercado delte også historien med sine Facebook-følgere:- Ensomhed dræber, så simpelt kan det desværre siges.
Det kan f.
eks.
ses blandt mænd, der bor alene.
De har 90 procent forøget risiko for at dø af en hjertesygdom, skrev hun.
Ingen af disse påstande er dog rigtige.
Det viser Detektors gennemgang af den undersøgelse, som Berlingske bygger sin historie på.
Det har vi fundet ud afKnud Juel, professor emeritus i folkesundhed på Syddansk Universitet (t.
v.
) og Claus Thorn Ekstrøm, professor i biostatistik på Københavns Universitet (t.
h.
) er to af de i alt syv eksperter Detektor har talt med.
(© Scanpix & CRC Press)Detektor har talt med syv forskellige eksperter i folkesundhed, medicin og statistik, som alle har lignende kritikpunkter.
Først og fremmest kan man ikke bruge undersøgelsen til at sige noget om, hvordan ensomhed påvirker dødeligheden blandt mænd.
Det er nemlig slet ikke det, der er blevet undersøgt.
Det forklarer professor emeritus i folkesundhed Knud Juel fra Syddansk Universitet:- Undersøgelsen handler om at bo alene, og det er ikke det samme som ensomhed.
Ikke alle, der bor alene, føler sig ensomme.
Og omvendt kan man godt føle sig ensom, selv om man bor sammen med andre, siger han.
Det passer altså ikke, når Berlingske og andre medier skriver, at undersøgelsen viser, at ensomhed øger risikoen for hjertedød blandt mænd.
Undersøgelsen bag historienUndersøgelsen undersøger sammenhængen mellem det at bo alene og risikoen for hjertedød blandt ca.
3.
300 mænd, som man har fulgt siden 1985-86.
Forskerne har anvendt data fra "The Copenhagen Male Study”, der siden 1970erne har indsamlet sundhedsdata fra mænd i København.
Undersøgelsen er publiceret i “European Heart Journal - Quality of Care and Cardiovascular Outcomes”.
Men det er ikke den eneste forkerte påstand.
Man kan nemlig heller ikke konkludere, at mænd, der bor alene, har en øget risiko på 90 procent for at dø af hjertekarsygdomme.
- Det er decideret forkert, siger Knud Juel og forklarer fejlen:- De 90 procent stammer fra en sammenligning mellem mænd fra socialgruppe 4, som bor alene - og mænd fra socialgruppe 1, som bor sammen med andre.
Problemet er, at vi ved, at der er store forskelle mellem socialgruppernes generelle helbredstilstand.
Vi ved, at jo højere socialgruppe, man tilhører, jo bedre er helbredet generelt.
Derfor skal man sørge for at holde den faktor adskilt fra det, man ellers undersøger.
Det vil med andre ord sige, at en stor del af den øgede risiko for at dø af en hjertesygdom ikke skyldes, at mændene bor alene - men at de tilhører en lavere socialklasse.
Kontrollerer man for mændenes socialklasse, bliver resultatet langt fra lige så opsigtsvækkende.
Og læser man selve undersøgelsen, har forskerne faktisk lavet en mere retvisende analyse.
Det fortæller Claus Ekstrøm, professor i biostatistik ved Københavns Universitet.
- Her har mænd, der bor alene, en øget risiko for hjertedød på cirka 36 procent, siger han.
Den øgede risiko er altså cirka en tredjedel af de 90 procent, som flere medier berettede om.
Hvad siger Berlingske til kritikken?
Kasper Krogh, redaktionschef for indland og politik på Berlingske Berlingske var først med nyheden om singlelivets dødsensfarlige konsekvenser.
Ifølge redaktionschef for indland og politik, Kasper Krogh, kommer de forkerte påstande imidlertid ikke fra Berlingske selv, men fra de forskere, der står bag undersøgelsen.
- Hverken ensomhed eller de 90 procent er jo noget, vi selv finder på.
Det er noget, vi bliver gjort opmærksomme på af de folk, der står bag undersøgelsen.
Hvis de så efterfølgende har ændret i deres konklusioner, så må vi jo se på, om vi skal ændre i vores artikel, siger han.
Kasper Krogh forklarer, at Hjerteforeningen sendte Berlingske en mail, hvori forskerne udlægger undersøgelsens resultater.
Her skriver forskerne blandt andet, at undersøgelsen viser, "at det bo alene var ligeså stærk en risikofaktor for hjertedød som at være aktiv ryger (ca.
90% forøget risiko)", og at man i flere lande er begyndt at tænke på "ensomhed og det at bo alene som et health policy problem”.
- Jeg er meget overrasket over, at vi har skrevet noget forkert efter det forløb, jeg har beskrevet for jer, hvor vi bliver kontaktet og får forelagt nogle konklusioner af forskerne, der står bag undersøgelsen, siger Kasper Krogh.
Hvad siger forskerne?
Detektor har også talt med Magnus T.
Jensen, en af forskerne bag undersøgelsen.
Han indrømmer, at kommunikationen til medierne har været for dårlig, og at forskerne selv har et ansvar for Berlingskes forkerte historie.
Detektor har tilbudt Magnus T.
Jensen et telefoninterview, men han har i stedet svaret skriftligt på vores spørgsmål.
Hvorfor kobler I undersøgelsen til ensomhed, når undersøgelsen ikke handler om det?
- Det er vigtigt at skelne mellem undersøgelsens baggrund og undersøgelsens resultater.
I undersøgelsens baggrund omtaler vi et øget internationalt fokus på ensomhed og et stigende antal personer, der bor alene.
I undersøgelsens resultater præsenterer vi vores analyse af sammenhængen mellem at bo alene og en øget risiko for død af hjertekarsygdom.
Mener du stadig, at man kan sige, at det at bo alene er lige så stærk en risikofaktor for hjertedød som at være aktiv ryger - ca.
90 procent forøget risiko?
- Nej.
Her har vi simpelthen været for dårlige i vores kommunikation af resultaterne - og det beklager vi.
Den 87 procent øgede risiko for hjertedød bygger på sammenligningen mellem samboende mænd i højeste socialklasse og aleneboende mænd i laveste socialklasse - og det er den sammenligning, der svarer til risikoen ved at være aktiv ryger.
Betydningen af at bo alene, uafhængig af socialklasse og andre faktorer, er en forøget risiko på 36 procent for hjertedød.
Har I et ansvar for Berlingskes forkerte udlægning af undersøgelsens resultater?
- Ja.
Vi skulle have været meget mere nøjagtige i vores kommunikation med medierne.
Nogle af vores formuleringer har ikke været gode nok, og det er vi rigtig ærgerlige over.
Det er træls, hvis det har mudret det vigtige budskab om at mænd, der bor alene, har en forøget risiko for at dø af hjertekarsygdom sammenlignet med mænd, der er samboende.
FacebookTwitterKopier linkEmner:Berlingske Media|Mai Mercado (politiker)|Sundhed og velvære|Hjertekarsygdomme|Københavns Universitet




https://www.dr.dk/nyheder/indland/f-16-fly-har-afvist-russiske-bombefly-ved-vestkysten

IndlandF-16-fly har afvist russiske bombefly ved vestkystenTo russiske bombefly fløj i går meget tæt på dansk luftrum og måtte eskorteres væk.
De seneste tre uger har danske jagerfly tre gange afvist russiske bombefly af typen Tu-160.
(Arkivfoto) (Foto: Sergey Lysenko [CC BY-SA 4.
0 - Farvelægning: Morten Fogde Christensen DR Nyheder)05.
apr.
2019 kl.
06.
22Bemærk: artiklen er mere end 30 dage gammelLæs opDanske F-16-fly ekskorterede i går to russiske bombefly væk fra området ved den jyske vestkyst, fordi de befandt sig på kanten af dansk luftrum.
Det skriver TV2, der har været i kontakt med Forsvarskommandoen.
Pressetalsmand Søren Lindhardt siger, at flyene af typen Tu-160, der kom nordfra, måtte afvises af to danske jagerfly.
Da flyene nåede britisk luftrum, måtte fly fra Royal Air Force i luften, og de britiske piloter tog billeder af russerne.
Det russiske forsvarsministerium bekræfter flyvningen på sin hjemmeside, men kalder det en 'planlagt flyvning' på 13 timer.
Ministeriet supplerer med billeder, der viser bombeflyene få følgeskab af danske F-16-fly et sted over Nordsøen.
Men ifølge Forsvarskommandoen er billederne ikke fra den pågældende dato, fordi flyet på billederne ikke svarer til dem, der blev sendt op i går.
Hændelsen 3.
april er tredje tilfælde i løbet af tre uger, hvor russiske bombefly har fløjet ned langs Norges kyst og langs den danske vestkyst.
På intet tidspunkt har russiske fly krænket dansk luftrum, oplyser både Forsvarskommandoen og det russiske forsvarsministerium.
Ifølge TV2 kan Tu-160 bombefly flyve med op til to gange lydens hastighed og medbringe atomvåben.
/ritzau/FacebookTwitterKopier linkEmner:Flyvevåbnet (Danmark)|Rusland|Forsvarskommandoen|Luftvåben|Storbritannien




https://www.dr.dk/nyheder/politik/ingen-snyd-og-sjusk-fremover-indberetter-airbnb-selv-til-skattemyndighederne

PolitikIngen snyd og sjusk: Fremover indberetter Airbnb selv til skattemyndighederneFra 1.
juli skal du ikke selv stå for indberetningen, hvis du lejer din bolig ud gennem Airbnb.
Folketinget har vedtaget en aftale, der fra 2021 automatisk sender dine oplysninger til Skat.
Af Cecilie Rosenkvist Dam05.
apr.
2019 kl.
05.
40 | opdateret 05.
apr.
2019 kl.
10.
13Bemærk: artiklen er mere end 30 dage gammelLæs opNår du fremover lejer din lejlighed ud gennem Airbnb, så sender de automatisk oplysningerne videre til skattemyndighederne.
Folketinget har vedtaget den sidste del af en deleøkonomisk aftale, som regeringen, Socialdemokratiet, Dansk Folkeparti og Radikale Venstre indgik i maj 2018.
Fra 1.
juli i år smider Airbnb oplysningerne om, hvad deres danske udlejere tjener, videre til skattemyndighederne.
Hvad er Airbnb?
Airbnb blev grundlagt i 2008 og er en onlineportal, der giver folk mulighed for at udleje deres hjem til andre og tjene penge på det, eller omvendt leje sig ind hos private i stedet for eksempelvis hoteller.
Airbnb er til stede i 191 lande.
I 2017 var der 31.
000 aktive udlejere i Danmark.
- Det er vigtigt for at gøre det nemt for udlejerne, men også for sikre, at de betaler den rigtige skat, siger skatteminister Karsten Lauritzen fra Venstre.
Danmark er første land i verdenFra 2021 regner Airbnb og skattemyndighederne med at få deres systemer til at tale sammen, så overleveringen sker automatisk.
Danmark er det første land, hvor en aftale om automatiske indberetninger med en deleøkonomisk service er lavet.
Hos Airbnb vil de gerne lave flere af den slags aftaler, så de kan blive ved med at sælge deres service.
- Vi ønsker at fortsætte samarbejde med alle i Danmark og arbejde endnu mere med regeringer rundt om i verden, siger Hadi Moussa, der er manager for Airbnb i Nordeuropa.
Tjenesten er populær her i landet.
Sidste sommer tjekkede 443.
000 ind på et værelse eller i en lejlighed lejet gennem hjemmesiden fra den 1.
juni til 31.
august, og i 2017 var der 31.
000 aktive udlejere herhjemme.
Loft over lejedageMed den nye aftale må du leje din bolig ud 70 dage om året gennem Airnbnb.
Hvis du benytter en anden udlejningstjeneste, der ikke har en aftale om indberetning til Skat, må du kun leje din bolig ud 30 dage om året.
Derudover har kommunerne også mulighed for at udvide det til 100 dage, hvis politikerne i den enkelte kommune siger ja til det.
I grafikken her kan du se reglerne for, hvor meget du må tjene skattefrit på at leje dit hjem ud.
FacebookTwitterKopier linkEmner:Airbnb|Karsten Lauritzen (politiker)|Radikale Venstre|Skatter og afgifter|Bolig




https://www.dr.dk/nyheder/indland/politiet-indleder-massiv-eftersogning-af-11-arige-drenge

IndlandPolitiet indleder massiv eftersøgning af to 11-årige drengeSydsjælland og Lolland-Falsters Politi har sat helikoptere og droner ind i eftersøgningen af to unge drenge.
05.
apr.
2019 kl.
02.
41Bemærk: artiklen er mere end 30 dage gammelLæs opSydsjælland og Lolland-Falsters Politi har onsdag aften igangsat en massiv eftersøgning af to 11-årige drenge, der er forsvundet nær landsbyen Nørre Alslev på Falster.
Det oplyser Jan Nielsen, vagtchef ved Sydsjælland og Lolland-Falsters Politi.
De to drenge, Noah og Jesper, skulle have været hjemme på deres bopæl klokken 18 onsdag aften, men er ikke mødt op.
Politiet modtog anmeldelsen omkring klokken 21.
Politiet har sendt flere helikoptere i luften i forbindelse med eftersøgningen af området omkring Nørre Alslev, ligesom Beredskabets droner er blevet taget i brug.
- Vi er meget foruroligede, og vi håber, at vi finder dem meget snart, siger vagtchef Jan Nielsen natten til torsdag.
- Vi har gjort alt, hvad der er muligt lige nu.
Vi har sat ind med alle midler, vi har til rådighed.
Politiet har først på natten udsendt signalementer af de to drenge via Twitter.
11-årige Noah er cirka 140 centimeter høj og iført grøn jakke, sort t-shirt og blå jeans.
11-årige Jesper er cirka 150 centimeter høj og iført sort jakke, sorte jeans og sorte støvletter af mærket Hummel.
Vagtchefen oplyser, at politiet er massivt til stede i området.
På grund af tidspunktet har man ikke modtaget nogen henvendelser.
- Vi opfordrer selvfølgelig til, at man henvender sig til 114, hvis man har hørt eller set noget til de to drenge, siger Jan Nielsen.
/ritzau/FacebookTwitterKopier link




